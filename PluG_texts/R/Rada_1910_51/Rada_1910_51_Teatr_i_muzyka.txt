Театр і музика.

М. К. Заньковецька, як переказує „Р. Кр.“, гратиме сього літа (іюль та август) в театрі Купецького саду, в Київі. 
Шевченкове свято в Петербурзі. Вечір, упорядкований петербурзькими українцями в Шевченкові роковини, відбувся добре. На жаль, ні М. Заньковецька, ні М. Кропивницький не прибули на концерт. З успіхом виконувались співи, скомпоновані Зарембою на слова Шевченка. Добре деклямували: О. В. Міткевич та О. Озаровська. Співала гарно А. Решетнікова. Найкраще вийшла в неї арія Хіврі з „Сорочинського Ярмарку " Мусоргського. 
Нова пьеса. 28 февраля трупна д. Юркевича виставляла в Конотопі нову пьесу: „Комедія життя" д. Василькова. Нам пишуть, що пьеса ця цілком літературна і виявляє талант автора. 
Труппа А. Суходольського з 8-го марта гратиме в Сумах, на Харьківщині. 
Труппа І. Саратовського їздить по невеличких містах смоленської губ. З труппи з кінцем зімового сезону вийшли кращі артисти: Г. Борисоглібська, Посипайко та инші і лишилося душ скілька. Труппа не має ні хору, ні оркестра. На масниці ця труппа грала в Білому, смол. губ. 
Труппа Т. Колесниченка. В Одесі 8-го марта починаються в театрі Сібірякова спектаклі укр. труппи Т. Колесниченка. Репертуар оповіщено такий: „Хмара", „Хатня революція", „Кохання в мішках", „Степовий гість", „Грішниця", „Пан Штукаревич". 12-го марта піде „первый разъ въ ОдессЕ на украинскомъ язнкЕ", в перекладі Т. Колесниченка п'єса Я. Гордіна — „Сатана".