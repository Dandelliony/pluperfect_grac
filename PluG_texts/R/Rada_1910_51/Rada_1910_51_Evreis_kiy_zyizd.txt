Єврейський з'їзд.

ПЕТЕРБУРГ, 3. Одкрився єврейський з'їзд. Засідання закриті. На засіданнях бувають тільки кореспонденти „Россіи" та „ОсвЕдомительнаго Бюро". За працями доглядають два чиновники міністерства внутрішніх справ. Піднято питання про дозвіл промов на єврейському жаргоні. Предсідатель раввинської комісії Дірельсон сказав промову, в якій підкреслив, що правительство підтримує духовно-моральне життя євреїв. Чи використає з'їзд важний історичний момент, — питає оратор, —і чи не стане перечити партійний егоїзм, що зруйнував храми народнього „благополучія"? Цього не повинно бути. 
ПЕТЕРБУРГ, 3. Одкрились засідання равинської комісії. Діректор департаменту духовних справ Харузін привітав членів комісії з'їзду і підкреслив, що раввинській комісії, скликаній після 17-літньої перерви, треба чимало попрацювати над спеціальними питаннями. В компетенцію з'їзду євреїв входить обмірковування питань загального характеру, що торкаються правил і обрядів єврейського релігіозного побуту. Предсідатель з'їзду барон Гінцбург подякував Харузіну та міністрові внутр. справ за скликання з'їзду, потім запрохав присутніх піти до синагоги помолитися Богу за Імператора, Росію та єврейський народ.