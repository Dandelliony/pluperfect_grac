Украінці на чужині.

- Святкування Шевченкових роковин в Ризі. Першим визначним проявом життя українців в Ризі цього року було святкування Шевченкових роковин. Це було ще вперше в Ризі за всі часи, і тому то дуже важко було справити його як слід. Святкування саме думалося впорядкувати так: вдень на Шевченкові роковини відправити панахиду по поетові, а ввечері тогож дня улаштувати концерт, присвячений його памяти. Але за браком часу цей план довелося трохи змінити; панахиду відправили вдень на роковини Шевченка, а на другий день улаштували невеличку вечірку, присвячену його памяти. Великий же Шевченківський концерт довелося одкласти на далі. Панахида по великому Кобзареві України відбулася 26 февраля у кафедральному соборі о 12 годині вдень. Ще за кілька днів до панахиди усі місцеві російські газети, а також і кілька найбільш росповсюжених латишських органів надрукували замітки про панахиду по „відомому українському поетові Т. Г. Шевченкові". На саму панахиду прибуло чимало людей — видатніші представники місцевого громадянства, літерати, урядовці, шкільна молодь і т. ин. Перед панахидою настоятель кафедрального рижського собору прот, Пліс сказав промову про Шевченка, в якій розповів коротко біографію поета і зазначив його погляди на всеславянське братерство, ілюструючи свої думки цітатами з „Кобзаря". Панахиду співав хор місцевих українців. (Од власн. коресп.)