Де-що про санаторію на Рудні.
За останній час в газеті було вміщено кілька заміток про Рудненську туберкульозну санаторію. 
Але більшість заміток, нарікаючи на всю постановку санаторії, або на окремі моменти її, не зазначають причин до того. 
Нам здається, що основною причиною є брак певного адміністратора в санаторії. “Главврач” загляне до санаторії на годину-другу й знову до міста подасться.
 Таким чином, головний лікар не встигає ввійти у всі подробиці життя санаторії, усунути ті або инші хиби. 
Треба негайно призначити особу відповідальну за внутрішній стан санаторії. Далі треба призначити на посаду завгоспа більш енергійну людину. 
Треба також створити більш тверду дисципліну. Бувають випадки, коли хорі без дозволу відправляються до міста на два-три дні. Трапилось, що лікар, керуючись певними правилами санаторії, виписував таких хорих. Але через пару днів вони приходили й з галасом займали знову свої місця. 
Багато ще різних хиб ми могли б зауважити. Їх можна було б легко усунути, але немає кому, немає твердого господаря, авторитетного серед хорих і уважного до них. 
Н. К. 
