ЯК НАЙБІЛЬШ УВАГИ.
Ми не насмілюємось зараз запевняти, що по сільрадах, сількомнезамах, сільєСП‘ах та хатах-читальнях справа стоїть у нас надзвичайно гарно, або навіть—просто гарно. 
Навпаки—ми певні, що може ще багацько й дуже багацько доведеться прикласти зусиль, поки ми їх доведемо до такого рівня, на якому вони мусять стояти; що ще не мало води втече, поки вони справді будуть такими, якими прагнув їх побачити дійсний їхній творець і натхненник—Володимир Ілліч Ленін.
 Але за те ми можемо взяти на себе сміливість запевняти, що протягом останнього року, чи півтора, —ми спромоглись втворити умови, які нададуть нам можливости в найбільшій мірі зберегти потрібний для цього час. 
Що цей час буде довготривалим лише з точки погляду революційної доби, коли день іде за місяць і місяць за рік. 
Ми, за останні пару місяців, особливо здолали, навколо питань про ожвавлення праці сільських організацій—радянських, партійних, професійних і громадянських, мобілізувати радянську громадську думку села. 
 І хай, поки що повільно, далеко повільніш, аніж нам це бажано й потрібно, але зате неухильно, — на селі закладається навколо нашої партії той актив, який, за керовництвом ії, твердим, неухильним, непохитним пролетарським керовництвом, поведе тими шляхами, що їх накреслено нашими останніми з'їздами й конференціями. 
Шляхами їхньої справжньої, а не буржуазної демократизації, шляхами дійсного їхнього живого безупинного зв'язку з масами селянства незаможнього й середняцького. 
Лише один орган на селі, оскільки мова йде про нашу Волинь (та чи тільки Волинь), мав право почувати себе окривдженим, мало не сиротою. 
Це—комітети селянської взаємодопомоги. 
Й це тим більш дивно, що якраз за останніх пару місяців наше селянство, в значній своїй частині, переконалось у тому, яку величезну ролю повинні й можуть відограти комітети селянської взаємодопомоги на селі —у такі скрутні часи, як оцей минаючий рік. 
Так ваш актив, —хай вибачить на цьому слові,— занедбував до сьогодні комітети взаємодопомоги, згадуючи про них лише підчас якої-небудь кампанії, з ними зв'язаної. 
У звичайні ж часи наш актив їх тільки в ряди-годи добродушно пробирав. 
Але чомусь до сьогодні не помічалось жадних слушних спроб щільно підійти до цих комітетів, вілляти в них життя, зрушити їх з цієї мертвої точки, що на ній вони засіли й стоять понині. 
Правда, де-які об'єктивні (від нас незалежні) умовини перешкоджають цьому й перешкоджають досить сильно.
 У першу голову—це тяжке матеріяльне становище села, протягом останніх часів. 
Сподіватись же ожвавлення праці комітетів взаємодопомоги, помимо підведення під них матеріяльної бази (підвалини), було б принаймні наївним.
Але зараз, напередодні більш, аніж задовольняючого врожаю, ця перешкода цілком відкидається. 
Й нашому активу на селі необхідно як найскорше поставити перед собою завдання ожвавлення праці комітетів взаємодопомоги. 
Піднести їх на одну височінь з иншими органами влади та громадськими організаціями на селі. 
 Вділити їм у своїй біжучій плановій праці як найбільш уваги.
