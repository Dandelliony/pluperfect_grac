Стан місцевого бюджету України.
На засіданні раднаркому розглядалось питання про стан та перспективи місцевого бюджету України. У доповіді зазначалося, що місцевий бюджет України до цього часу є дефіцитним, що він не може обійтись без допомоги Союзного республіканського центру. 
Раднарком визнав, як головну хибу виконання місцевого бюджету, брак коштів місцевого бюджету для задоволення багатьох важливих культурно-економічних вимог населення, нерівномірний розподіл коштів бюджету між містом та селом, стабілізацію, а в де-яких випадках навіть часткові скорочення мережі шкіл і установ лікування. 
Одночасно відзначено де-які досягнення по місцевому бюджету. Орієнтовочну цифру місцевого бюджету на наступний бюджетовий рік затверджено в 205 мілійонів карбованців. 
Гадаючи, що ця сума не задовольнить всіх мінімальних вимог місць, раднарком прохає видати з Союзного фонду 49 мілійонів по місцевому бюджету, які будуть у-першу чергу розподілені між наркомосвітою та наркомздоровлям. 
