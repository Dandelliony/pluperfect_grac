Advertising
НАКАЗИ Й ПОСТАНОВИ 
Інструкція
 про порядок внесення до реєстру підприємств, належних до окремих осіб, що займаються промислом персонально, або в формі простих товариств. 
1) Ведення реєстру торговельних підприємств належних до окремих осіб, що займаються промислом персонально, або в формі простих товариств — покладається на округову інспектуру торгівлі (Окрвнуторги), 
2) Внесенню до торговельного реєстру окрвнуторгу підлягають торговельні підприємства, з'обовязані вести торговельні книжки, які належать персональним власникам, або простим товариствам і знаходяться на території даної округи. 
3) До торговельних підприємств, підлеглих внесенню до торговельного реєстру, згідно ст 2 цієї інструкції, належать торговельні підприємства не низчі 3 розряду (по розпису затвердженому ВУЦВК'ом 14 2 23 р ч 6 ст 109), що не звільнені від ведення торговельних книжок встановлених даним тином.
4) Кожному підприємству котре внесено до торговельного реєстру, відкривається окремий лист. 
5) Власники зазначених підприємств, підлеглих внесенню до торговельного реєстру, з'обовязані подати письмову заяву до Окрвнуторгу з такими відомостями: 
а) прізвище, ім'я та по батькові власника (чи власників), підприємства і адреси підприємств; б) місцезнаходження підприємства й підсобних йому закладів, філіяльних відділів та контор його; в) фірми підприємства; г) прикмети діяльности підприємствва; д) розряд торговельного патенту 
ПРИМІТКА: Відомості, перераховані в п п “а”, “б”, “в” і “г” вносяться до торговельного реєстру. 
6) До заяви про внесення до торговельного реєстру повинні бути прикладені: 
а) копія патенту, підписана власником підприємства; б) квиток фінвідділу про внесення збору за дії, звязані з внесенням до торговельного реєстру, видачу посвідчення, та гербового збору на оплату заяви. 
7) Виписи про реєстрацію (посвідчення) видаються Окрвнуторгом власникам підприємств не пізніш трьох днів зо дня подачі заяви. 
8) Власники підприємств, внесених до торговельного реєстру, повинні подавати до Оквнуторгу відомості про всі зміни, що сталися в раніш зареєстрованих даних, а також і про припинення торговельного промислу. 
Зазначені відомості повинні бути подані не пізніш 2-ох тижнів зо дня змін, або зо дня припинення торговельного промислу. 
9) При зазначених заявах повинні бути подані—квиток фінвідділу про виплату зборів за реєстрацію змін, за випис про бувші зміни та гербовий збір. 
10) Збори за дії, звязані з першопочатковою реєстрацією, з реєстрацією послідуючих змін і додатків, а також збори за виписи запису про реєстрацію (посвідчення) стягаються в залежності від розряду торговельного підприємства, в розмірі встановленому постановою РНК УСРР 27 січня 25 р (З У 25 р ч 4, ст 28).
 Гербовий податок стягається в розмірі 2 карбованців. 
11) На відмову Окрвнуторгу від внесення підприємства до торговельного реєстру, а рівно на помилкове внесення запису до реєстру, може бути подано скаргу до Наркомвнуторгу. 
Скарга заноситься в двохтижневий термін зо дня відмови окрвнуторгу й подається окрвнуторгу, який відмовився внести до торговельного реєстру.
 Окрвнуторг направляє скаргу зо всіма матеріялами, які в нього є, до наркомвнуторгу в трьохденний термін зо дня її подачі. 
Скарга оплачується гербовим збором у розмірі . . . . . 
12) Власники підприємств відповідають за правильність та певність відомостей, що вносяться до торговельного реєстру. У своїх запереченнях проти третіх осіб, власники підприємств, занесених до торговельного реєстру, позбавляються права заперечувати проти внесення до торговельного реєстру відомостів і даних, хоча би ці останні й не відповідали бувшим змінам. Внесені до торговельного реєстру відомості визнаються певними третіми особами з менту їх оголошення, коли воно сталось належним чином.
 13) Особи, відповідальні за неподачу відомостів, потрібних для внесення до торговельного реєстру, караються за відповідними статтями карного кодексу. 
Т. в. о. народнього комісару 
внутрішньої торгівлі ПОПОВ. 
За народнього комісара 
Фінансів КАТТЕЛЬ. 
Народній комісар юстиції 
РЕИХЕЛЬД. 
Згідно: 
Секретар-юрист правового 
відділу НКВТ (підпис).
ФОРМА ЗАЯВИ 
про реєстрацію осіб, що займаються торговельним промислом персонально або в формі простих товариств. 
(В додаток ч. 1 до ст. 2 обов'язкової постанови окрвиконкому від . . . . ., за ч. . . . . .). 
До Окружного Відділу Внутрішньої Торгівлі при Житомірському Виконавчому Комітеті. 
Громад . . .  (показується ім'я, по-батькові та прізвище, а в разі, коли підприємство зорганізовано в формі простого товариства—імена й по батькові та прізвища кожного члена простого товариства), що мешкає в м . . . по вул. . . . в буд. . . .
З А Я В А
 На підставі обов’язкової постанови . . . Округового виконавчого комітету від ... під ч. . . . подаю такі відомості про торговельне підприємство, що належить мені (нам): 
а) Прізвище, ім'я та по батькові власника підприємства (або власників).
б) Місцезнаходження підприємств і підсобних йому закладів, філіяльних відділів та контор його. 
в) Фірма підприємства. 
г) Діяльність підприємства. 
д) Розряд торговельного патенту 
Надсилаючи показані свідомості, прошу (просимо) занести мене (нас) до торговельного реєстру.
 При цьому додається: а) Копія патенту. 
б) Квиток фінвідділу про внесення зборів за реєстрацію та за видачу виписа з торговельного реєстра. 
Редактор: Редакційна колегія.
