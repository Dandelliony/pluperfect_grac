Чи повинен сільгоспкредит переводити хлібозаставні операції?
(У порядку постановки питання).

Ми мусимо давати кредити під заставу хліба з двох головних причин: 
1) Звичайно в літні місяці, до нового врожаю селянство терпить злидні й немає ні хліба, ні инших річей споживу взагалі. З цього й користуються приватні купці, які позичають селянам гроші під врожай хліба на тяжких, кабальних умовах. Звичайно, що це підриває, а не підносить селянське господарство. 
Ось тут кредитові установи й державний капітал—і повинні приватнього спекулянта вибити. 
2) В-осени, зараз же, коли селянин збере врожай, він звичайно повинен сплачувати—й продподаток, і гроші по своїх зобов'язаннях. Для цього він мусить спродати силу хліба, викликаючи тим самим гостре зниження ціни на нього. 
От-же — позику під хліб треба давати на термін, не менший, як до березня місяця наступного року. Давати її треба двічі: раз у червні—липні місяці, а друге—в місяці вересні жовтні. Це надасть можливости селянству—й прохарчуватися до нового врожаю, й зберегти врожай до січня—лютого місяця, коли ціни на хліб підскокують. 
Що-до повернення позики, то тут, на нашу думку, сумніву жадного бути не може. З точки погляду банків (ми в тому певні) це є досить певною операцією. Правда, що ми цього року вже пропустили час і хлібо-заставні операції широко розгорнутись не зможуть. Житомірська філія держбанку для цієї мети виділяє лише 20.000 карбованців. Ясна річ, що суми цієї як-то кажуть, —«як кіт наплакав». Губсельбанк ще не має кредитів для хлібо - заставних операцій. Правда, він зараз виділив біля 65.000 карбованців для кредитування населення на купівлю хліба під час збору врожаю, але це не стосується хлібо-заставних операцій. Кредитів же на ці операції сподіваються в липні — серпні місяцях, та ще не можна надіятись, щоб кредити ці були більшими. Крім цього треба пам'ятати, що ця операція переводиться на Волині вперше. Зрозуміло, що товариства сіль-госп. кооперації до неї ще не підготовлені, не мають ще відповідних комор для зсипки збіжжя, досвіду в праці то-що. Все це примушує гадати, шо хлібо-заставних операцій широко розгорнути губсельбанк цього року не зможе. 
Одначе цей рік повинен стати за відправний пункт до своєчасного підготовлення до хлібозаставних операцій у майбутньому році. 
Найголовніше, що треба пам'ятати при переведенні цих операцій, це те, аби позика на збір урожаю й хлібозаставні операції складали єдине ціле, як про це зазначено вище.
Цього року хлібо-заставні операції губсельбанк гадає переводити в такий спосіб: губсельбанк відпускає товариствам гроші й бере від цих зобов'язання, що --- гроші роздадуть пайщикам тількино під заставу хліба. Пайщик або заставляє певну кількість хліба (коли він уже є) для отримання позики, або зобов'язується заставити хліб після збору його. Заставлений хліб, установленої добротности, повинно звезти в комори товариства й зберігати під замком останнього. Сума виданої позики повинна визначатись ринковою вартістю хліба в день видачі позики, але ж ні в якому разі не вище за 75 відс. загальної вартости хліба. Одержану позику пайщик може повернути, або грішми, або натурою. В останньому разі товариство повинно вживати заходів до реалізації збіжжя --- спілки сіль-госп. кооперації, держустанови та инш. Звичайно—тут сельбанк повинен всебічно сприяти товариству, допомогти йому знайти покупця, скласти угоди то-що. Таким чином для товариства хлібо-заставні операції врешті обертаються на хлібо-збутові, що повинно ввілляти свіжої крови у виснажений організм наших сільгосп. товариств і, значить, хлібозаставні операції набирають ще й третього великого завдання—це зміцнювати та організувати сіл.- господарчу кооперацію. 
Було дуже цінним почути з цього приводу думку самих товариств, і пайщиків. Петерс.
