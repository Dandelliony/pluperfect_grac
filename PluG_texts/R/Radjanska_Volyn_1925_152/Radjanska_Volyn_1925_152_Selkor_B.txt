ДОПОМОГАЄ СЕЛЬКОРІВСЬКЕ ПЕРО.
До роботи взялися.

Селу В.-Лугу, Пулинського району, допомогають селькорівські дописи. Чимало хиб уже виправлено ними, значно вплинули вони на побут села. Молодь кинула вже безглузді вечорниці та досвітки, відцуралася церковного дурману. Тепер молодь зорганізувала хату-читальню. Там закладено бібліотеку, передплачуються газети й журнали. 
Хоч на маленькі кошти був відкритий кооператив, але він чимраз міцнішає. 
На село часто приїздять робітники з району, лектори-агрономи.
Селяни з великим зацікавленням слухають різні лекції. І лекції не пропадають дурно: вже збираються відкривати молочарню, розводити племінну худобу, перевести кращий землеустрій. Як-би ще сюди вчителя прислали, то й зовсім добре було-б. 
А все це зробили наші селькорівські дописи. Вони в газеті відбили, як в дзеркалі всі хиби села, спонукаючи і сельвладу і молодь підтягнутися та взятись до впертої невсипущої роботи. 
Селькор Б.
