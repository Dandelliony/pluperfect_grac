Не давайте гроші на передплату газет ріжним пройдисвітам.
Посилайте просто до контори газети. 
Передплата на газети по селах Повчинської сільради зменшилась, а через що? Селяни зберуть гроші, дадуть якому-небудь “чоловічкові”, щоб виписав газету. А той візьме їх і замотає, й тільки потім дурить селян, каже, що “може ще не зайшли гроші”, або “певне газета буде йти з другого місяця”, або “певне, адреса була не добре написана, й гроші не дійшли". Селянин, що дав гроші, даремне чекає газети місяць — другий. Не далеко ходити за зразком. Ось ще в квітні місяці двоє громадян з колонії Олексіївки, Іван Звонаж та Людвик Звонаж, дали на передплату “Радянської Волини” 2 к. 95 коп. Грицькові Семенюкові. У травні місяці, коли вже повинна була йти газета, вони питають за неї й дістають відповідь: 
 – у червні місяці буде. 
У червні як не було, так і не бачили. У ліпні-ж вже немає чого дурити людей. 
Д. Шпилька. 
Від редакції. Винні тут самі селяни, що дають гроші на передплату тому, кому зовсім не слід. Найкраще всього посилати гроші на передплату просто до контори газети по пошті. На пошті гроші не згубляться. А з квитком, що дає вам пошта, ви можете завжди дізнатись, коли ваші гроші прийшли до контори, й з якого числа вам будуть посилати газету. Адреса—дуже просто: Житомір, газеті “Радянська Волинь”. Адреса завжди пишеться під заголовком на кожній газеті. Ще раз нагадуємо–не давайте гроші ріжним “добрим” людям.
