Промова Олексієнка.

По перерві промовляє Олексівнко. Він робить загальне резюме дебатів по росписові. Зазначивши, що міністр финансів є великий прихильник бездефіцітного бюджету, промовець каже, що, маючи такого радника, можна сподіватися, що далі бюджет буде йти шляхом, наміченим комісією. Далі Олексієнко спиняється на питанні про позички. Перелічивши надзвичайні випадки, як от — війна та инше громадське лихо, що викликають потребу позичок, докладчик зазначає, що коли питання торкається так званих продуктивних витрат, тоді в державному кредітові буває певна особливість, що викликав небезпеку. Треба бути обережними що до кредітових операцій. Відповідаючи Кутлерові, Олексієнко каже, що Кутлер вірно зауважив, що 16.000.000 прибутку державного банку було протягом двох літ. Але сам Кутлер зазначив, що було б можливим збільшити цукровий та алкогольний прибутки приближно на 17.000. карб., тоб-то результат бувби однаковий. Що стосується до умовних кредітів, то в бюджетній справі вони були ненормальністю. Пораду організувати почтово-телеграфну справу, щоб вона могла тілько істнувати на власні кошти й не давала б прибутків, на думку Олексієнка — приняти не можна, бо навіть у Франції в 1910 році почта, телеграф та телефон дадуть 343.000.000 франків чистого прибутку. Неможливо також зменшити прибутковість залізниць, бо їм доконче потрібно виплатити борг, по якому тільки самих процентів вони платять що-року 152.000. карб. Промовою Олексієнка кінчаються загальні дебати з приводу бюджета.