На теми дня.

Казка життя. Сьогодні, вчора, як і всі останні дні, мені сумно. Не завше ж фел'єтоніст мусить сміятись, сміятись навіть тоді — коли йому хочеться плакати? Сьогодня я плачу! Плачу безсилий, плачу без сліз... І коли хто хоче мене слухати — будь ласка! Не довго плакатиму! П'ять хвилин. І за цей час роскажу вам казку. Стару, як світ, сумну як квиління чайки, як ридання розбитої ліри. І сердиту, як хвиля між скелями в морі... Ось вона, слухайте! Сіре небо. Густий, непрозорий туман оповив сотні, тисячі сел. Нудний, дрібний мряче дощ. Скрізь ковбані, бруднії баюри. Сумно кряче зграя чорних ворон. „Погода гнилая". Обдерті хати. Прорвані стріхи, вибиті вікна... Немає тинів! Пусто у клунях; порожні комори. Тут вільно смерть швендяє од хати 
до хати —не знаючи впину... Подать збірає. я За щось нам покута", селяне мовляють. Голодні, холодні. Й побожно хреста розложивши на грудях, та важко махнувши рукою, сердиті питають: „Та коли ж отой фершал до нас вже прибуде?* Ждуть, І не діждавшись, заціпивши губи сухії, — спокійно вмірають. Бідна мати ридає .. Хто вони? Скільки їх сірих, нам невідомих?! Може сотні, може полки? Чи може ще більше?! Підіть і спитайте про це ви дяка. Той вам сердитий роскаже. „Числа їм немає"... „Що не день, то все гірше та гірше: Сьогодня вдесяте вже „вічную память" співаю"... А пошесть все ходе, бере, забірає старих і маленьких... Запевне до раю... „Городяне і земство й всі добрії люде, рятуйте. Шліть лікарів, шліть фершалів... І хліба давайте, благаєм “І.. Гукає здалека учитель до нас, простираючи руки... А ми... сміємось... З млинців і вина гучні карнавали будуєм, бенкети справляєм... И сміючись у шинку, ми веселих шукаємо „тем" для писання... І сміх цей шалений, сміх злого шайтана без путів... Його не простять нам, не забудуть селяне!.. Тіберій Горобець.