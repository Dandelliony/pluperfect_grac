Обрахунок Синода.

На черзі доклад бюджетної комісії по роспису синода. Синод вирахував свої видатки в сумі 34,195,217 карб. "Бюджетна комісія зменшила їх на 13,780 карб, по відділу будови та ремонту будинків. Докдадчик Ковалевський зазначає, що тільки одно побажання, —щоб у благочинських та єпархіальних з'їздах брали участь і церковні старости — зустріло спочуття відомства. Це вже чималий крок вперед. Побажання про корінну реформу консісторії, уклад парафії і передачі до її відома церковних прибутків та видатків, про поширення на хазяйство синода загальних правил контроля — доводиться повторяти знову й підкреслювати. З приводу асігнування 2,500,000 карбованців на потреби церковнопарафіяльних шкіл поверх суми, асігнованої в 1909 році, докладчик наводить багато прикладів необзнайомлености духовного відомства та цілком непевні данні, подані місцевими інстітуціями. Число шкіл зазначено далеко більше, ніж є навсправжки, Вже цей факт вимагає, щоб, про хазяйство синода виготовлялися більш певні справоздання. Далі Ковалевський обстоює за те, щоб православним членам бюджетної комісії було надано право торкатись не тілько хазяйських справ синода, але й питаннів більш загальних, що стосуються самої суті церковного врядуваиня. Принято пропозіцію припинити записування промовців. Записалось 38 душ. Каменський каже, що фракція октябристів не раз зазначала безладдя в церковно-парафіяльному житті, що викликає непорозуміння та ворожнечу між духовенством та парафіянами. Тому доконче потрібно рішучо зреформувати парафіяльний уклад, бо теперішній дає силу при зі дів до всяких непорозуміншв. Взяти хоча-б приклад з ціркуляром туркестанського архирея Димитрія, який велів церковним старостам приставляти гроші на збудування свічного заводу, загрожуючи їм в противному разі воєнним станом та карами. Коли ж старости все-таки одмовилися, то Димитрій писав: „Хіба мені потрібна згода старостів? У тих, що мені підлягають, я згоди не питаюся*. Підкреслюючи таке неможливе відношення архиреїв до парафіян і священників, промовець прохав негайно роспочати справу реформи парафіяльного життя. (Оплески в центрі й на лівих лавах). Єп. Митрофан, спиняючись на основному церковному питанні і характері розгляду стосунків між церквою та державою, зазначає, що до цього часу держава завжди допомагала церкві, що до справ добробуту парафіян. Цим зміцнився союз церкви і держави. Церков завжди несла в народ ідею державности. Але тепер помітно бажання поширити на грошові операції відомства загальні правила роспису. Церков на це пристати не може. Характер маетности церковної зовсім особливий. На підставі церковних канонів промовець далі старається довести, що церковні суми мають ознаку приватної влаоности. В 7 год. засідання закрито. Єп. Митрофан своєї промови не зкінчив.

