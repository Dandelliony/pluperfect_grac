На щиру дорогу.

В сьогодняшньому числі нашої газети читачі знайдуть цікаву виписку з „Dziennika Powszechnego" з покликом „caveant consules" з приводу українського руху. Подібні голоси все частіше починають лунати з сторінок польської преси. Візьмемо для прикладу хоч би останні числа варшавського „Dnia“, —не проходить майже дня, щоб не сказав він чогось на зразок згаданого поклику свого товариша —так само одверто висловлюючись про українство. От хоч би в ч. 57, заговоривши устами д. Надобніка про становище в національній справі українцівлатинників, „Dzien“ без сорома казка радить на їх спольщення ужити фондів з так званого „dara Grunwaldzkiego“, зібраного на боротьбу з германизацією поляків. Знов щиро і одверто. „Українська небезпека“ стоїть для поляків з „Dnia“ та инших отаких органів уже нарівні з "німецькою небезпекою", бо навіть одними засобами хотять вони боротися, доходячи вже аж до криків „caveant consules"... Даремно було б змагатися з такими супротивниками по суті питання, доводячи, наприклад, Що нігде українська нація не виступає агресивно, щоб підбити під себе инші народи, а тільки стоїть на оборонній позиції. Даремно через те, що політики з „Dnia" та їхні російські й німецькі і всякі инші товариші-патріоти стоять на тій позиції, що всякий протест проти їхнього патріотичного надсильства вже сам по собі єсть не чим иншим, як злочинством. Сами силкуючись гнобити всіх і все навкруги себе, вони опір проти свого гнобительства мають за величезну образу своїм найкращим почуванням і, ковтаючи людей з инших націй, вимагають до того ж, що б ті, кого ковтають вони, ще й раділи з такої операції над ними. Хижацька політика витворює очевидно й відповідну логіку... Ми зазначаємо проте голоси польської шовинистичної преси з певним задоволенням, ми навіть раді, що нарешті дочекались їх. Ще не дуже давно вони не лунали так одверто і щиро, і хоч були заложені в основі всієї шляхетської політики напр., у Галичині, не сміли появитись так, щоб їх чуло кожне. Це сплоджувало

дуже багато всяких непорозуміннів, у яких нам не рідко доводилось сидіти на лаві обвинувачених. Коли українці в Галичині скаржились на утиски „братнього народу", їм раз-у-раз нагадувано, що поляки зовсім і не думають їх гнобити, ба навіть готові їм на все попустити,—і на доказ цього наводилися всякі медові речі, що, правда, ніколи нічим не позначалися в житті. Вам усе дано, — чого ж ви ще хочете? — запитувано при цій оказії. Тепер справа становиться инакше. Медові речі потроху затихають і на верх виступають виклики „Dzienn ka Powszechnego" та пропозиції „Dnia". Щиро і одверто виступають і в цій щирості їх найбільша вартість. І ми тільки можемо вітати з свого боку польських патріотичних публіцистів, що вони нарешті закинули' непотрібну фразеологію й виступили на щиру дорогу. Це вже хоч би тим добре, що перетинає стежку до всяких непорозуміннів.