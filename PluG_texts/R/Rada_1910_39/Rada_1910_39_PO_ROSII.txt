ПО РОСІІ.

Участь мирян в парафіяльному житті. Синод, йдучи на зустріч бажанням Думи, запитав всі єпархіальні управління, чи можно допустити на єпархіальні духовні з'їзди мирян в особі церковних старост. Вісім єпархій одповіло, що в них вже два роки старости беруть участь у з'їздах, як дійсні члени. Другі 44 єпархії одповіди, що вони визнають бажаним участь церковних старост в єпархіальних з'їздах духовенства. Тілько 11 єпархіальних архиреїв написали, що вони вважають непотрібним участь церковних старост в житті духовенства і його з'їздах. Синод, розглянувши ці всі одповіді, визнав бажаним участь представників мирян в єпархіальних та благочинничеських з'їздах духовенства. (П. Л.). Про семинаристів. Газета „Колоколъ" повідомляв, що тогорішній льготний вступ семинаристів в варшавський університет ледве чи матиме силу цього року. В ветеринарні інстітути будуть приймати тілько тих семинаристів, що скінчили 6 класів семинарії. Тих, що скінчили менше, ледве чи будуть приймати в ветеринарні інстітути. В ніжинський історико-філологичний інстітут прийматимуть лиш тих, що скінчили семинарію по 1-му разряду. Тут не важно, чи буде це 4 чи 6 класів. Для них будуть додаткові іспити при самому інстітуті по таких науках: російській мові—сочиненіє; по гречеській мові - переклад з чотирьох книг „Анабазіса", Ксенофонта і граматика в обширі гімназіального курсу; по латинській мові—переклад з творів Цезаря —„О гальской войнъ" і граматика в обширі гімназіального курсу. (Ръчь). Французькі гості і націоналісти. Приїзд

французьких членів парламенту дуже не до вподоби російським націоналістам. Вони надго вже, каже „Н. Русь*, постаралися показати це і цим викликали незадоволення до себе вищих сфер. Націоналісти увесь час перебування французів в Петербурзі держалися осторонь од них. Привідця націоналістів не вважав потрібним взяти участь в привітанню чужосторонніх парламентаріїв. Таким чином, націоналісти пішли наперекір політиці д. Столипіна. Єсть чутки, що ця помилка д. Балашова та його прихильників не минеться їм дурно. До їх поводження в сферах приглянулися і охололи. Вже нема до них того довірря, що було раніш. Російські робітники в Америці. „Рабство в Америці" під таким заголовком надруковано замітку в одній нью-іоркській русскій газеті. В замітці наведено листа русских робітників, що пишуть таке: „Ми, 40 душ русских робітників, дуже просимо вашої допомоги. Як що не можете допомогти, то хоч напишіть, що нам робить. Ми без всякого захисту і зовсім гинемо в чужій стороні. В Нью- Йорку ми зайшли в контору, де наймають робітників. Тут якийсь Байбер закликав нас їхати в теплий край по 1 доларові 50 сентів (3 карб.) в день. Робота на залізниці. Проїзд по залізниці 35 карбованців. їжа, казав агент, дешева, навіть показував нам прейскурант. Приїхали ми на останню станцію Джаксон. Тут був чистий степ. Нас посадили в новий поїзд і повезли далі. Тут не було ніякої залізниці, а тільки каміноломня і якась будівля недокінченої фабрики. На другий день робітників повели на роботу. Привели до глибокої ями, де робітники рвуть камінь. Кожному з нас дали по великому молотові в 25 фунтів, де-яких послали мішати цемент. Робота незвичайно тяжка. На другий день ми заявили, що не підемо на роботу і потребували того, що привіз нас сюди. Але тут з'явилися люде, озброєні револьверами і киями, і приказали йти в бараки. Деякі протестували, але їх погнали в заший. Ми почали кричать. Тоді нам наділи ручні кайдани, так що ми сами не могли їсти і нас годували инші. Потім знов силоміць погнали нас до тої ями. Одного разу ми не пішли, тоді нас почали бити. Ловлять за горло і душать хвилин дві, як посиніє, то кидають на землю і топчуть ногами, а потім кидають в яму. Людина лежить і б'ється об каміння. Кров ллється, а вони б'ють і примушують працювати. Ми побачили, що немає ніякої допомоги, і почали через силу працювать. Кругом стоять вартові. На роботу і з роботи ходимо під конвоєм. Куди не підеш, скрізь за тобою як тінь суне вартовий. Ніякого порятунку. Поможіть, гинемо! “ Далі йдуть підписи робітників. Редакція газети зняла судову справу в Вашингтоні, щоб якось допомогти нещасним вибитися з страшної неволі. (Од власн. кор.). Пошесть в Сібірі. 3 Березова, тобольського повіту, нам пишуть, що пошесть натуральної віспи по повіті не припиняється, а стає ще більшою. Боротьби з нею нема ніякої. Віспа нікому не прищеплюється. З Тобольського нема ніякого роспоряження. Цими днями прийшов у лікарню зирянин і попросив коня, щоб привезти хворого старого діда, В лікарні коней нема і лікарь сказав, щоб за ними він сходив у поліцію, а сам послав фершала огледіть, хто там хворий. Фершал прийшов і сказав лікареві, що дід помірае і от-от оддасть Богові душу. Лікарь постановив не поміщать хворого в лікарню, бо переїзд тільки ускорить смерть, та й без всякої користи буде для його лікарня. Після 2-х годин з лікарні всі розійшлися по домах. Коли привозять цього хворого в лікарню з бумагою справника, щоб його помістили в лікарню. Сказали про це лікареві. Той звелів одвезти його в богадільню. Смотритель богадільні звелів везти його в лікарню, бо так написано в бумазі справника. Возили його бідного поки він не помер на вулиці. Тепер його хоронить будуть на казенний щот, бо вмер не дома, а цього, скоріше всього, і хотілось зирянинові. Як тільки хворий вмре на вулиці, або в лікарні — похорони казенні.