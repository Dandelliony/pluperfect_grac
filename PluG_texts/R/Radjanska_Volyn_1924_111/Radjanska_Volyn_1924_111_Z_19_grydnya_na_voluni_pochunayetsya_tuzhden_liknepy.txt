З 19-го грудня на волині починається тиждень лікнепу.

Селькори, допомагайте своїми дописами налагодить справу Ілліча. У Краївщині вперше відчинився лікнеп. Половецький лікнеп.Молодь на лікнепі с.Дідківців.Кихтинський лікнеп.Кропивна не спить.В Ємильчинському районі працю проти торішньої вдвічи збільшено.Бурківецький лікнеп.

Не було до цього часу в с.Краївщині Володарській та околишніх колоніях лікнепу. З жовтня місяця почалась завзята агітація за лікпункт. Спершу селянам не вірилось: 
  - Як-то, здорові люди та будуть ходити учитись? 
  На сходах часто можна було чути:
 - Не такими треба було починати вчити.   Але ось таки відчинився при школі лікнеп. Спочатку до нього йшло чоловіки 10 —12. Де далі —все більше. А через днів 10 школа вже не може вмістити всіх, хто вчитись бажає. 
  Молодь найбільше освіти прагне. Але ж ходять і літні люди чоловіки та жінки.   Не завадило б тільки инколи приїхати агрономові чи лікареві, щоб прочитати кілька лекцій. Вони б селян дуже зацікавили. А. 3. 
  Половецька сельрада, Коднянського району, вжила всіх зусиль, щоб рос почати ліквідацію неписьменности. На урочистих зборах, коли відчинявся лікпункт, голова сельради закликав селян до боротьби з неписьменністю, а вчитель порівняв життя бельгійського селянства, що майже все письменне, з нашим. 
  На лікнепі учаться 32 чол. ЖАЛО.

  Дідківецький лікнеп об'єднує три села— Дідківці, Лутаї та Новоселку.   Листопадові вечора темні. Проте молодь ходить, не спиняється, освіту здобувати.   - Мене батько малим до школи не пускав, то тепер великим навчуся. ЗАДОРНИЙ.

  Маленьке сельце Кихти, в Чуднівському районі не спить. Торік школа містилася в простій селянській хаті. Було, як посходяться на лікнеп, то немає де повернутись. Ходили тільки одні допризивники. 
  У цьому році саме селянство збудувало для школи новий, чималий будинок. У ньому лікпукт може вільно працювати.     Учні поділились на два класи. В одному неписьменні вчаться читати й писати. В другому класі, ті, що вже дечому научились, читають газету, взнають, що де робиться на світі, йдуть балачки про хату-читальню. Уже є сорок чоловіка членів хати-читальні, чекаюсь лише організатора. 
  На лікпункті Кихтянському — селянок учиться більше, як селян. С.ХИТРИЧ.

  Праця Кропивенського лікпункту проходить з великим зацікавленням з боку молоді. Праця почалась пізно, с кінця листопаду. Уже на пункті було багато учнів селян. Кропивня сподівається своє завданая виконати вчасно. ЧЕВПОТЕНКО.

  В Ємільчинському, районі в цьому році працює 18 лікпунктів. На кожний лікпункт ходить в середньому сорок-пядесят чоловіка учнів. Ходять учитись самі, добровільно. Далеко більше, як уторік, ходять учитись дівчат та жінок.
   Праця затримується тим, що не було коштів на ріжні дрібні витрати: — світло, приладдя. Але ж в районі провели тиждень допомоги лікпункту, й на нього зібрали трохи коштів, що стануть на світло.                              Г.ШЛАПАК.

У с.Бурківцях, Янушпільського району, неписьменного селянства не мало. Чоловіків—відсотків сімдесят буде. А
жінок неписьменних ще більше, до 95 відсотків. 
  Багато допрозивників, селянок, добровільно записалось на ліквідацію неписьменности. Проте, свойого бажання їм немає як виконати. Лікнеп у селі не працює. 
  Що роблять Бурковецькі учитель та сельрада? Чому вони за діло не беруться?                            СЕЛЯНКА.

  У Старо-ЧуднівськоГутянській сельраді, що субота буває засідання членів. На кожному засіданню говориться й пишеться в протоколі про ліквідацію неписьменности. 
  Ви спитаєте, що робиться далі, є тими постановами й протоколами? Члени сельради росходяться до дому, потім у другу суботу знову збираються, й так, без конця. 
  Хата-читальня теж у нашому селі є, аже ж нічого немає. Газети приходять до неї, й валяються по кутках. Тільки й те, буває, що збираються иноді в карти пограть в канцелярії сельради. 
  Так сельрада в нас працює. ТАРАС.