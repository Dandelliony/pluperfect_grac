До п'ятої річниці Радянської влади на Вкраїні.

  „Ми уходимо, але повернемось“, — говорили представники Радянської влади, уходючи під тиском білогвардійських армій з Київа в 1919 році. Цеї обіцянки вони дотримали. Їм допомогли робітниче-селянські маси України, що підривали міць білогвардійщини, виступали в тилу. Уже наприкінці 1919 р., завдяки напруженій боротьбі, Радянська влада була відновлена на Вкраїні. У Харкові почав працювати Всеукраїнський революційний комітет. 
   Працювати доводилось в надзвичайно важких умовах. Ще майже цілий рік тяглася збройна боротьба з Врагелівською армією та її підсобниками бандитами всіх виглядів. Кращі сили робітників та селян брали участь у безпосередній боротьбі. Гасла: „Пролетару на коня" й „Незаможнику — на коня"—переважали над рештою. Промисловість майже цілком працювала на потреби фронтів, бандити забирали в селян живий й мертвий реманент, палили села, вбивали бідноту й прибічників Радянської влади. Але як ні було важко, все-ж пролетарська міць Червоної армії скинула барона Врангеля з його генералами, офіцерами та рештками війська в море й вони попливли шукати притулку в своїх приятелів —у буржуазних урядів. Антанта постачала білогвардійські армії обмундируванням, озброєням та харчами, захистила цих „біженців", рахуючи на те, що прийде смутний час, коли видатки на їх утримання повернуться. Капіталісти
гадали що незабаром їм доведеться руками білогвардійців наводити на Вкраїні „порядок“ та прибирати її до рук рятуючи її від „анархії". Вони вірили в те що робітники й селяне зможуть зорганізувати державу й вести діло на власну руку, та коли  й не вірили, то не втрачали надїї на те що без генеральсько-поміщицької влади робітники поб'ються з селянами й тоді їх можна буде приборкати). Минулі п'ять років повинні показати нашим друзям, що труднощі можуть будувати своє життя без панів генералів та поміщиків та без догляду світової буржуазії. Досягнення Радянської влади на Вкраїні за ці п'ять років повинні довести й світовій буржуазії, що їх видатки на білогвардійщину не окупляться, бо не буде вже такого становища, коли її можна знову випустити, як ціпних собак, на робітників та селян України. 
  Як що в 1920 році, коли тільки відновлювалася Радянська влада, не вдалось скинути ії, коли в голодний 1921 рік численні банди, що існували за підтримкою наших ворогів, не підірвали Радянської влади, то, після 3-х років напруженої відновительної праці —це зробити значно важче. І нехай потішають себе білі „біженці" та їхні господарі—панове капиталісти (поки їм ще не обридло) мріями про повернення до старого. А треба сказати, що такі мрії є. Один з „великих" вождів українського народу Симон Петлюра до цього часу їздить по буржуазних країнах, оббиває пороги капиталістичних урядів, пропонуючи свої умови для вигнання більшовиків з України". Було б ще пів-лиха, коли б він це робив за для охоти до війни, але він і тепер уже умовляється про те, кому віддасть залізниці, кому вугілля, кому залізо, цукор, то що за вчинену йому підтримку. Він знав, що все господарство України значно подужчало і уявляє дуже ласий шматок для капиталістичних хижаків і сподівається цим спокусити їх на нову авантуру. Взагалі ж треба сказати, що Петлюра не один—є в нього тепла компанія, котра продає Вкраїну, а крім того, є ще й в нас дома прихильники
Петлюри. Ці люде а ніяк не можуть жити в згоді з робітниками та селянами наших Радянських Республік, а хочуть спілку закласти з „культурними країнами", ті, мовляв, хутче навчать, як жити, та добро наживати (тільки для кого?). 
  Частина цих людей виступає під стягом УКП доводючи, що Україна остільки дужа, що сама зможе боротися за всіма ворогами, й нічого, мовляв, злигуватись з москалями.
   Увесь досвід минулих п'яти років підтверджує правильність політики Радянської Влади в справі утворення спілки СРР і в царині проведення національної політики. У середині УСРР залишається все менш і менш ворогів Радянської Влади, а вороги що живуть ва кордоном, все більш і більш роскладаються, хоча серед -них і є ще непохитні. 
  У день п'ятиріччя Радянської Влади на Україні ми повинні ще раз сказати всьому світові, що робітники й селяне України не підуть за авантурниками, якими б вони гаслами не прикривались та які б вони вигоди не обіцювали від заприязнення з освіченими капиталістичними державами. Багато важких ментів пережито за минулі 5 років. Чимало ще не пережитих болячок зустрічається в нашому щоденному житті, але зусиллями трудящих мас вони виживаються і будуть вижаті. Наші вороги більш за все сподівалися й сподіваються того, що спілка робітників та селян, що помогла нам відбити всі збройні напади, роспадеться. Але тим сподіванням, як і иншим, не судилося справдитись. Важко було зміцнити цю спілку в злиднях, але тепер, з загальним піднесенням господарств, його лекше здійсняти. 
  У перші роки існування Радянської влади, коли кепсько працював транспорт, майже вся продукція міста залишалася в місті, не доходючи до селянства, а та, котра доходила, була дуже дорогою. Найпотрібніших річей сільського вжитку не було. Торгівля майже не існувала, промисловість скорочувалася й працювала з перервами. Не було твердого господарського грунту, а тому й не було твердих грошей. Зараз ми маємо цілком иншу картину: транспорт перевозить усе, що пред'являється до перевозок без відмов, палива не тільки вистачає, але є ще певні лишки, мануфактура, сіль, гас, цвяхи, то-що доходять до самої гущи селянства й до того в 2, а то й в 3 рази дешевше, ніж два роки перед тим; промисловість з кожжним розом розгортає свою працю, у держави згромаджуються кошти й  усе це допомогло переведенню грошевої реформи. 
  Гроші зробилися сталими, хочай ще й не досягли довійськової купівельної сили. Скупчення коштів іде не тільки за рахунок податкових внесків, а й за рахунок неподаткових прибутків: від промисловости, торгівлі, використування державного майна й т.и. Завдячуючи деякому скупченню, ми одержали можливість організувати сільсько-господарський кредит ; помогти недородним районам, провести цілу низку робіт що-до піднесення господарства і т. и. 
  У кожній галузі праці ма маємо досягнення, хочай й не розвязали ще всіх завдань, що стоять перед нами. Для найскорішого розвитку господарства і поліпшення стану трудящих ми встановлювали діловий зв'язок з иншими державами й через СРСР добивалися кредитів і займів. Своїю кредитоспроможність ми вже довели тим, що з'уміли не тільки руйнувати в запалі революції, але й будувати в добу післявійськової передишки.
   Відновлення господарства за минулі б років затримувалося багатьома перешкодами, але з кожним роком ці перешкоди ставали все менші й боротись із ними буде легше, тому що збільшується організованість. Кріпшає, зміцнюється Радянська влада, зміцнюється і радянська суспільність профспілки, кооперація, ріжні товариства і т. инш. Поруч із цим,зростає активність широких мас; завдячуючи цьому до праці втягаються все нові й нові сили. Коли перші роки весь тягар праці падав на плечі поступових робітників і селян-незаможників, то зараз у роботу втягнуті й середняки та заможніше селянство і інтелігенція—вчителі, агрономи, інженери, лікарі й т. ин. Лави активно працюючих, а не тільки співчуваючих, зростають з ножним днем. У цьому— сила Радянської влади й запорука її успіхів у майбутньому.
   Досягнення за п'ять років допоможуть далі поглибити працю й розв'язати всі основні питання. Ми до них підійшли і мусимо їх розв'язати. Важливіші з них такі:   На підвалинах зміцненої промисловости побільшити випуск продукції зробити її якомога дешевшою й забезпечити
її приставку до споживача найбільш дешевими шляхами. 
  Всемірною економією й боротьбою з безгосподарністю зміцнити скупчення матеріальних фондів для допомоги сільському господарству й промисловості, яка обслуговує потреби села. 
  Всіма засобами зміцнити кооперування трудящих і колективізацію селянської бідноти, для того щоб скорше перейти до нових форм життя й колективною працею усувати старі пережитки.
   Перевести в плановому порядку працю по землеустрію й переселенню щоб наблизити селян до землі, і тим самим, створити передумови для більш хуткого розвитку господарства, новійшими засобами, ніж це вживали батьки й діди.
   На підставі загального господарського підйому піднести культурний рівень широких мас,— проводючи ліквідацію неписьменности, перейти до загального навчання й всемірного поширення культурних установ. 
  Крім цих основних завдань, перед нами стоять тисячи других, більш дрібних, котрі будуть розв'язуватись поруч із головними. Напружена праця робітників та селян України за минулі 5 років існування робітничеселянської влади вже вивела країну зі стану руїни, а надалі їхні спільні зусилля забезпечать трудящим краще жаття.   Братній Союз Радянських Республік змінюється в цілому, від зміцнення окремих Республік. Міць Союзу з запорукою вашого мирного розвитку в майбутньому. В.Чубар