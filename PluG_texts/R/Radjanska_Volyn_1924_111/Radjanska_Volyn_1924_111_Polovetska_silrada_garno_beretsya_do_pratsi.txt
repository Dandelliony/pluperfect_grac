Половецька сільрада гарно береться до праці.

с.Половецьке Коднянського району. 

  До складу нової сільради ввійшло багато демобілізованих, а за голову обрали гарного робітника. Зараз же після виборів сільрада взялась до праці.

 Насамперед, праця, що для всієї держави пстрібна це стягання податку. Сплачує податок селянство свідомо. 
  Далі іде допомога погорільцям. Наприкінці вересня в селі погоріло геть чисто 29 господарств. Погорільці дуже бідували, й комітет не лишив їх без своєї допомоги. По сусідніх селах роспочали збирати офіри. Найкраще взялись допомагати села Журбинці, Мошакінці, а також х.Белоцерківка та Соколівка, що офірували по пудові хліба від кожного господарства. 
  Не забувають про школу та лікнеп. До пункту ліквідації неписьменності втягується молодь та допризивники. 
  Тепер селянство почало клопотатись про те, щоб створити в себе в селі пожежного обоза. Помпа є. Її видано Коднянському районові, як премію від Держстраху. А райвиконком передав помпу с.Половецькому. Селянство цим дорогим й дуже корисним для села подарунком дуже задоволене. Жало.