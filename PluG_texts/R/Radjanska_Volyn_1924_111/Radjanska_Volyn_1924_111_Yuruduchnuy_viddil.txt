ЮРИДИЧНИЙ ВІДДІЛ.

    1798) Селькорові А. Т. Лисайчукові (с.Волосов). 
  Посилання до редакції листів без поштових марок, звичайно, не бажане, бо редакція газети, коли прийде такий лист, повинна сплачувати поштові видатки вдвічі. У таких випадках треба листи обов'язково оплачувати марками, а потім надсилати до редакції рахунок, котрий негайно сплачується.
    1799) Гр-нові» В. Н. Перхоровичу (Черемошне). 
  Позаочні заяви про видавання виписок громадянам, підписи котрих не засвідчені, залишаються ЗАГСом без виконання. На цій підставі й не могла бути виданою вам виписка про смерть вашого родича, що помер у Польщі, оскільки така виписка вимагається родичами, що мешкають у Польщі.

  1800) Студентові агрономичного технікуму Т.Бруханову (Н.Чарторія).   Закон про звільнення від платні за право навчавня в ВУЗ'ах членів КНС, —не може розповсюджуватись на тих, хто вийшов із цієї організації, незалежно від причин.

 1801)Членові КНС А. Синтияківському (с. Селець).
  Посилки, що прийшли з-за кордону, обкладаються митовими податками, від котрих не звільняється ніхто.

 1802) Гурткові робітників(Житомір).  Розиграш 1 ї Всеукраїнської річової лотереї ще не відбувся. Про наслідки розіграшу, що відбудеться 20 грудня, буде оповіщено в нашій газеті.

1803) Колонистові Гр. (Високе).   Оскільки, Губвиконкомом постановлено закласти (згідно з клопотанням мешканців чехословацьких колоній) окрему „Висопькочеську сельраду",— остільки громадянам, об'єднаним по ознакам нацменшости в окрему адміністративну одиницю, — надано права виборів службових осіб.   Що-до вашого запитання про те, чого це до цього часу не видано розпорядження про переведення виборів до зазначеної сельради, то вибори ці відбудуться по всіх знову закладених національних сельрадах одночасно, незалежно від закінчення загальних виборів. Юристконсульт "Рад.Вол."