Робота виробничих нарад.

  При тарифно-економичному відділі губпрофради відбулася нарада, на якій було заслухано інформацію про наслідки роботи внробничих комісій та виробничих нарад. 
   По спілці хемиків— по всіх порцеляново - фаянсових підприємствах з'організовано виробничі комісії й виробничі наради. Згідно з постановою останньої тарифної наради, фабрики мають перейти до безпосередньої необмеженої здільної роботи, при чому буде точно визначено норму виробки й здільні розцінки. 
   По спілці цукровиків — мається кілька протоколів виробничих нарад, які дають цілу низку важливих вказівок у галузі поліпшення постановки виробництва. Так, на одній із цукроварень, за вказівками виробничої наради, механизовано майстерню. 
 По спілці робітземмісу — економробота на місцях майже не переводиться. Щодо лісового господарства, то тут переводити економроботу майже неможливо, через розкиданість господарств. По лісових розробках частково перейшли до здільщини. 
  По спілці металістів — виробничі комісії працюють уже більше півроку — на електростанції й на заводі „Сельмаш". Комісіями роспочато вивчення навантаження цехів. У наслідку цієї роботи недостача чавуну зменшилася з 13 відс. до 7 відс.
  По спілці поліграфистів— по цілій губерні працює зараз 5 виробничих комісій. Головну увагу вомісій звернено на вивчення норм виробки. Норми виробки встановлено майже довійськові. Підвищенню продукції заважає зношеність шрифту й устаткування. 
  У папірників — виробничі наради лише нещодавно стали виявляти свою ініціятиву в питаннях поліпшення виробничої праці по цехах. По деяких галузях праці вже перейшли до здільщини. У відношенні поліпшення виробництва дечого вже досягнено. 
  По спілці шкіряників-виробнича нарада мається на фабриці взуття ЦРК. Нарадою керує виробнича комісія, яка вділює багато уваги усуненню хиб. Усю фабрику переведено на росподіл праці; переглянуто норму витрати матеріялів; збільшено нагрузку робітничого дня. Норми виробки підвищено в цілому на 18 відс. Ужиття всіх цих заходів дало змогу здешевити вартість продукції на 15 відс., не знижуючи заробітньої платні.

         Досягнення маються.
  Нарадою визнано в цілому, що економробота по спілках та фабзавкомах налагоджується. Для усунення рівнобіжности в роботі та для взаємного обміну досвідом ухвалено регулярно скликати при ГРПС тарифно-економичні наради при участі представників від губвідділів." Ж.