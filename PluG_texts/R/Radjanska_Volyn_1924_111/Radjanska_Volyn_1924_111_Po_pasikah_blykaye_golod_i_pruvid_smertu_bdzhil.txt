По пасіках блукає голод і привід смерти бджіл.

 Минулий пасішницький сезон закінчився дуже невдало. Через посуху  медозбір вийшов дуже малий, так що  на багатьох пасіках губернії бджоли  не забезпечені годівлею і зимою слід очікувати великої загибелі бджіл від голоду.
   Голод—стародавній ворог пасішництва. Він приносить найбільші спустошення на пасіках. Крім голодної смерти, бджоли, знесилені недоїданням, легче заражуються гнильцем,  мляво борються з мотилицею, кепсько переносять зиму, повільно поправляються весною і взагалі втрачають працездатність. Легко порадити кожному пасішникові не продавати всього меду в роки багаті на мед, а лишити в запас на випадок кепського медозбору в майбутньому, але виконати таку пораду багатьом пасішникам з економичних причин буває дуже важко:  в'осени є потреба, иноді невідкладна в грошах, а хліб ще не вимолочено або дуже дешевий, або його тільки для себе; ось і йде на ринок останній пуд меду. 
  Необхідно подумати тепер же про рятунок бджіл від голоду. Для цього дуже бажано порушити клопотання про відпуск урядом без'акцизного цукру котрий видавався б потрібуючим підкорму пасікам на відомих умовах у позику до слідуючого медозбору.   Але разом з клопотанням про пільги й поміч перед урядом, пасішники не повинні забувати, що перший  обов'язок - допомогти собі самим. Такою допомогою могло б бути засновання пасішницьких товариств, артілів, медових фондів, взаємне страхування бджіл від голоду. Заболотний