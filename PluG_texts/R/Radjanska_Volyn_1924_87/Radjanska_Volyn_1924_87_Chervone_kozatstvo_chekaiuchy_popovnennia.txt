Червоне козацтво - чекаючи поповнення.
У невеликому сірому домику, на „Крещатику" (так шуткуючи називають „головну") такого сіренького непомітного С, приліпився гарнізонний клуб.
Сьогодня не зовсім звичайні лозунги закликають одвідати цей козачий клуб: у дверей ростягнувся по лінії червоний: „Призивник, зайди в клуб", далі, в коридорі — инші, що до змісту, але такі ж самі, що до тямку, привчають новіх червоноармійців до того, що він неминуче побачить, відчує на собі — до суспільности, до клубу, привчають до ленінського кутку.
В клубі галас, жарти, сміх; далі - ділові розмови.
Сьогодня почалось приймання „новобранців". Відразу важко зупинити увагу на чому небудь сталому.
Але поступово, звикаючи, схоплюєш головне; прийом, настрої всіх якось то підвищені — жаху, що завжде з'являється гостем в такі години виключні — ніби тут зовсім нема.
Жартуючи скидають з себе одяг, жартуючи допомагають один другому, стягаючи чоботи, а також жартуючи, голі вибігають з комісії, даючи знати товаришам про наслідки двома-трьома словами: „гідний у піхоту.
Всякі приладдя виміру зросту, ваги, навіть врочиста комісія, усюди сущі міліціонери — все це передавалось на „голих", що входили сюди з карточками й иншими папірцями.
Однак нема ухилювання від служби, нема зрозумілого в таких випадках (в инші часи!) одволікання висновків і комісії ріжними скаргами на хворості
„О, ти, брат, здоровий парубок!— В артилерію хочеш"? — Шуткує голова.
„Та я оце був ковалем, так може я і згодивсяб до гармат. А проте чогось хочеться командірам" —так одповідає парубок з груддю в 92 сантиметри.
Є й такі, що з піхотою не мириться.
„Так я, виходить, у піхоту? А в мене ж здається ноги такі довгі, так, би хотілось у кавалерію, бо страх як коней люблю“
„Так ти ж читати не вмієшь?! Який же з тебе кавалерист?" — додає член комісії.
„Хто я? Та я що хочте прочитаю". Йде доказ „вчености", де з гасла — „Червона армія своєю зброєю захищає" й т. д. виходить у кавалериста: — „Червоная армія свойому свободному забору".
„Ніяковіє, червоніє, проситься хочай в піхоту:
- „Там вивчусь, хочай і в піхоті.
Й такий вивчиться! Проходив комісію й „сметанчик". „Гідний в піхоту", вирішила комісія. Пішов похнюпившись. Але підбадьорений „батьком" повернувся скоро, забув показати пальця, де, здається, бракувало нігтя. Не вивезла й ця „крива". Прийняли, „батькові поради" пропали. Проситься „хоч" у музиканти: на кларнеті колись грав".
Військор Ковальчук.