У тім то й справа.
«З широконаціональної точки зору неважво, яка класа стоїть у влади», так ставить питання в передовій статті про відношення до Радянської України орган (газета) галицької дрібно буржуазної інтелігенції львівське «Діло».
 Очевидно, що навіть п'ять років «розв'язання» національного питання творцями Версальського миру нічому не навчили ідеологів націоналістичної дрібної буржуазії.
 У тім то й справа, що дуже важно в розумінні дійсного розв'язання національного питання, яка класа стоїть біля влади.
 За останніх п'ять років ми бачили біля влади всі партії й навіть відтінки буржуазії, починаючи з фашистів і кінчаючи соціял-демократами.
 І хай нам покаже передовик з «Діла», де в капіталістичному світі він знав країну, в котрій національне питання було б розвязане.
 Чи не в Польщі? Або може в Румунії? Чехо-Словаччині? Південній Славії?
 Коли «Діло» не задовольняють ці держави, що в кінечному шоті не роблять політичної погоди, то пригадаємо йому, як "розвязує" по останньому слову техники з аеропланами й бомбами національне питання Англія. Адже ж передовик «Діла» не буде відкидати того, що між методами п.Чемберлена й Макдональда — ріжниця не по суті, а по формі їх пристосовання, і то не завжди.
 І за "робітничого" уряду в Англії національне питання розв'язувалось повітряним бомбардуванням. І коли б передовик «Діла» був відвертий до кінця, то він повинен би був сказати те, що тепер ясно навіть для дитинки.
 Національне питання може бути розвязаним лише тоді, коли біля влади стоїть пролетаріят. Наша спілка, кожен день, кожну хвилю дає цьому наочні докази і цього не бачать тільки ті, котрі бачити не бажають.
 Нашим приятелям із "Діла" час у цьому признатися та після польського "розв'язання" українського питання вкинути напускання туману відносно неважливости для правильного розвязку національного питання того: „яка класа стоїть біля влади".
 Ці "приятелі", правда, починають нервуватись і часом виявляють певне прояснення.
 Але, коли «заведення виключного стану на кресах поки не необхідне, бо польові суди день від дня працюють все з більшим успіхом» — треба перед лицем свого народу, що знищується, плюндрується й насилується мати мужність відверто оголосити, що:
 Для національного питання в Галичині, Буковині, Бесарабії, польській частині Волині та по всьому світі нема иншого розв'язання, крім диктатури пролетарку й робітниче-селянської влади. І коли українська дрібнобуржуазна інтелігенція і в Польщі, і в Румунії, і в Чехо-Словаччині цього не хоче зрозуміти, то тим гірше для неї.
 Трудящі українці цих країн скоро таких друзів зрозуміють і здихаються їх, а з ворогами сами справляться.