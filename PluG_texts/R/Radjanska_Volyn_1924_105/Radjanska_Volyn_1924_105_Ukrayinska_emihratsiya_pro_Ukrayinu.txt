Українська еміграція про Україну.
Радянські настрої охопили не тільки села Західної україни, але і міщанську інтелігенцію.
 ЛЬВІВ, 4 (Власн. коресп. „Ратау“).
 Газета „Діло“ вмістила передову статтю, яка з'ясовує відношення газети до радянської Вкраїни.
 „Ще недавно Грабський — каже газета, — закликав польських реакціонерів і російських комуністів подати один одному руку з метою знищити український сепаратизм, викреслити навіть ім'я України.
Одначе, руки поляків залишилися в повітрі. Більшовики не пішли на поліську принаду. Українська держава існує. Українська державність неухильно перетворюється в дійсність. Поки на Вкраїні був непевний стан і шла боротьба за демократичний устрій —ми стояли на боці демократії. Зараз стан змінився. З точки широко-національного погляду не важливо, яка саме класа стоїть біля політичної влади, важно щоби класа була українська, яка творить культурні цінности. Галичина, як серце України, — закінчила свою ролю. Осередок українського життя й національно-політичної думки перейшов на Радянську країну, з новим українським осередком, яким з'являється не Львів, але Київ".
 Ця стаття яскраво свідчить, що радянські настрої охопили не тільки села України, але також і міщанську інтелігенцію. Зміст газети „Діло" з задоволенням вітає вирішення питання відносно повернення решток галицько-української армії на Радянську Україну. Газета описує урочисту зустріч першої партії галицьких емігрантів у Харкові й повідомляє, що незабаром приїде друга партія; з задоволенням відмічає, що українські діячі не будуть гинути по закутках еміграції, але віддадуться культурній роботі на рідній землі.