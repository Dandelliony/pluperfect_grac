На Кресах панує терор.
ВАРШАВА, 4 (Ратау). У діскусіях адміністраційної комісії відносно політики на кресах—міністр внутрішніх справ Ратайський, від іменн уряду, заявив, що введення виключного стану на „кресах" зараз в недоцільне.
 „Польові суди, що день від дня „працюють" з більшим поспіхом, поліція прикордонних корпусів у складі восьми тисяч солдатів, пілком заміняють виключний стан. У квітні корпус буде збільшено. Уряд мав намір оголосити виключний стан тоді, коли вжиті зараз заходи будуть недостатні". Заява Ратайського вказує, що Тугут мав перемогу, позаяк він намагався рівночасно з репресіями на „кресах" утворити угодовську течію. З цією метою Тугут зпочатку прийняв петлюрівського прем'єра Левицького, а вчора бувшого голову українського клубу Антона Васильчука з якими обговорював проект створення „кресівської" ради яко дорадчого органу при польському уряді. У цій розмові обговорювалася також можливість входження до кресової ради українських та білоруських депутатів і окремих осіб нацменшостів.
 Загальну увагу звертає на себе факт приїзду до Варшави запрошеного польським урядом відомого російського чорносотенця Бобринського, що був намісником Східної Галичини під час імперіалістичної війни.
 Грабський і Тугут мали з Бобринським розмову відносно „крес". Бобринський відомий, як політик, що вмів проводити в Східній Галичині твердий адміністр. „принціп".
 Голова українського клубу Хрутський, обстоюючи терміновість внесеного запитаная відносно фактичного введення на кресах виключного стану, заявив, що в українських і білоруських землях панує нечуваний терор, встановлені польові суди і також фактично існує діктатура генералів. Поліція мілітаризована заборонено всі зібрання, доклади, лекції; їдуть масові труси, арешти, реквизіції. Загальна більшість сойму відкинула терміновість запиту.