Профспілка у робітника, кооперація та комітет взаємодопомоги у селянина.
Селяне часом завідують тому, що в робітників є профспілки. Селяне говорить —„про робітників дбають профспілки. Вони встановлюють робітникові зарыбну платню. А хто подбає, щоб ми заробили більше"? Звичайно, робітники багато одержали від революції,— як і селяне. Селяне звільнилися від „пана", дістали землю; вони самі керують своїми сільськими справами через свої ради. І робітник тепер уже більше не забитий, безправний раб капіталіста. Від цього селянин теж виграв. Чим більш дужі, згуртовані робітники—тим краще для селян. У них є надійний, дужий спільник— робітник.
 “ Робітник не працює тепер, як раніш, на господаря—фабриканта, по 12 годин на добу цілий рік без відпуски. У нього встановлений твердо робітничий день в 8 годин. Профспілки та держава доглядають за тим, щоб зарібок робітника не впадав надто низько.
 Але жадна профспілка не зможе збільшити робітникам зарібну платню, якщо вони мало виробляють, — коли промисловість не дає державі досить прибутку. І тепер робітник не заробляє ще навіть стільки, скільки він заробляв до війни. І всі свої сили робітники прикладають до того, щоб збільшити продукційність своєї праці. Збільшать продукційність — буде підвищуватись їхня зарібна платня; инакше підвищувати їх заробіток нема з чого.
 А прибуток селянина —від чого залежить? Теж від того, оскільки продукційна його праця. Профспілки робітників силкуються налагодити працю на фабриках та заводах так, щоб більше вироблювалось краму. Єті в селянина на селі такі організації, такі спілки, котрі допомогають селянинові налагодити своє господарство.
Це — кооперація. Це - сількоми.
 Перейти від проклятого трьохпілля до многопілля, — завести краще насіння та худобу,— замінити соху—плугом, а то й трактором, ціп —молотилькою селянин може не один, а тільки чорез товариство-машинове, скотарське, насіньове. Через кооперацію, через кредитове товариство можна досягти й кредиту— позики на будову, на купівлю худоби й насіння, —не заборговуючись у куркуля. Переробити
молоко на масло, обдерти просо, здобути з картоплі крохмаль, так щоб здобути всі вигоди від переробки, — селянинові теж треба через маслоробне чи картопляне товариство, через кооперативну маслобойню чи крупотерку.
 Те ж саме і з продажом хліба та всіляких инших продуктів. Не через спекулянта, а через кооперацію, котра поділиться з селянином прибутком —ось вигідний шлях для продажу селянських продуктів. Добитись добрих та дешевих міських товарів знов таки можна “через кооперацію, налагодивши свою споживчу крамницю, підтримуючи її паями, пошірюючи її обіг так, щоб вона могла торгувати більше й дешевше.
 У селянина ж бідняка, котрому й піднести господарство ні з чим та й у середняка, пошкодженого яким-небудь лихом, є також своя громадська організація, від котрої він може дістати допомогу. Це комнезам та комітет селянської взаємодопомоги. Через ці організації незаможник здобуде кредит, ввійде в правління кооперативу й до ради його, дістане на виплат приладдя та худобу. Сільком повинен і допомогти обробити землю господарству без коней чи без робочих рук та дати допомогу селянинові в злиднях. Особливу увагу сільком повинен звернути на сем'ї червоноармійців, на червоноармійських жінок та вдов, на бездоглядних дітей, та інвалідів.
 Від кооперації та комназемів сільским біднякам та середнякам така ж допомога й захист, як і робитникові й наймитові від його профспілки. 
О.Попова