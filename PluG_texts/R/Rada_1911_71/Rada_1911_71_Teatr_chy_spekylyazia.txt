Театр чи спекуляція.
Театр чи спекуляція? Така ділема стоїть перед нашою думою, що має в сьоогодняшнім засіданню рішати питаная, кому здать в оренду на 5 літ театр „Народного Дому". Вчора, в засіданні городської управи вияснилось, що з шести солідних претендентів на оренду цього театру мають перевагу три: з одного боку добре відомі Київу-І. Дуван-Торцов і Микола Садовський, з другого—д. Т. Колесніченко. Раніше цей театр здавався в оренду за 9 тисяч рублів на рік; тепер з огляду на конкуренцію д.д. Дуван і Садовський запропонували 10,000 руб., а д. Колесніченко 13,100 руб.! Отже розглянемось в цій конкуренційній боротьбі. Кожному, хто стежив за театральними справами, ясно, що йде боротьба представників ідейного театру і того театру, що не маючи ані художніх засобів, ані імени навіть, хоче побити рекорд грішми. Зупинимось на двох перших претендентах. Безперечно, що д. Дуван—людина щиро віддана театрові, людина ідейна, але ж людина, що від справ народнього театру стояла досить далеко; д. Садовський, що протягом 5 літ грав в цім театрі і своїм репертуаром, а головно своїм відношенням до справи зумів утворити справжній народній театр, до котрого привернулись всі сімпатії публіки, заслуговув на особливу увагу. Це вже не „предприниматель", це досвідчений та ідейний культуртрегер. З другого боку виступає д. Т. Колесніченко, провінціальний антрепренер, відомий Київу, як антрепренер театру „Купецького зібраная", де він грав щось два літа і за цей час доложив всіх старань, щоб відвернути від себе всі сімпатії ідейного громадянства—про це свідчив і склад його трупи, набраний „съ бору да съ сосенки" і його строкатий репертуар, складений в догоду грубим інстінктам сірої маси. Як Лопахін в „Вишневім саду" Чехова, прийшов до нас д. Колесніченко, щоб нищить і руйнувать цей „висад" ідейного мистецтва. 
Невже його руйнуюча робота знайде собі прихильників, невже інтереси культури і освіти народніх мас наші patres urbis непоставлять вище інтересів... кишені? 
Справді, спокуса велика: д. Колесніченко за 5 літ оренди обіцяє дати на 15.500 карб, більше, ніж його конкуренти... 
Але ж що він дасть по-за тим? Скільки молодих свіжих дерев обіцяє разом з тим знищити згубна сокира „комерсанта". 
Над цим питанням треба зостановитись, ad hoc і тільки в боку матеріальної користи його можна розглядати. Театр—не „лавочка", не крамничка, де все обраховується на гроші. Театр—велика культурна сила, могуча зброя освіти, яку віддавати до рук непевного елемента діло принаймні нерозумне... Згадайте слова В. Вілинського: „Ідіть, ідіть до театру і коли можете помріть там!“ Чи-ж зможете ви, patres urbis, з чистою совістю послати до театра Колесніченка ті маси народа, що вже звикли до театра-аудіторії д. Садовського? 
Не забувайте, перед вами ділема: театр чи спекуляція?  
                                                        Amicus