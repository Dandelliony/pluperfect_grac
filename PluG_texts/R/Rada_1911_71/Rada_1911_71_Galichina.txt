Галичина.

Діти на рідну школу. З Рогатина пишуть, що діти села Черча, рогатинського повіту, наложили на себе місячний податок по 4 сотики. За місяць март ц. р. зложили вони на руки дир. М. Галущинського в Рогатині 2 кор. 35 с. А слід зазначити, що ініціятива сотикового податку вийшла від самої дітвори по найбільшій часті шкільної, в віці від 10—12 літ. Черчецька дітвора відмовляє собі ласощів, а грошики обертає на податок і на передплату „Дзвінка". Досі виписало „Дзвінок" 12 дітей.

Передвиборчі звістки. Русофільські „старики" не теряють надії. В неділю відбулося засідання „правління" новонародженої серед великих болів „Галицько-русской Ради", на якім „старики" порішили припоручити такі кандидатури: на 57 округ (Стрий — Жадачів — Бібрка і т. д.). о. Василя Давидяка, на 62 (Жовква —Рава руська Яворів і т. д.) д-ра Мих. Короля, а на 63 (Золочів — Камінка—Перемишляна і т, д.) д-ра Ник. Глібозицького. Більше кандидатур „поки-що" „старики" не постановили, а постановили тільки закликати мужів довірря округів 51 (Сянік —Риманів,) 54 (Турка --Старий — Самбір—Дрогобич), 55 (Долина — Калуш), 56 (Коломия — Косів), 59 (Галич—Станіславів), 64 (Львів — Городок — Винники), 65 (Соколь — Броди — Зборів), 66 (Рогатин — Болехів — Бережани), 67 (Ярослав—Цішанів) і 68 (Тернопіль—Збараж), щоб в найближчій будучині поробили конкретні „препложенія* що-до кандидатур в цих округах, а що-до инших округів, то запросити, щоб зараз перевели в себе організацію для виборів і зазначали кандідатів —В українській соціял-демократичній партії роздвоєння між національною і полонофільською групою відбивається й на планах виборчої спілки. Кандидатура п. Вітика стрічається з неохотою національної групи, але за те п. Вітик певний польських партійних кругів, які мають вплив на робітників Підкарпатя, тому й націоналісти дають за виграну. На вчорашній вступній нараді в справі виборів рішено пробувати виборчого щастя в як найбільшім числі сельських округів проти національних кандидатів. — Управа укр. радикальної партії відбула в неділю у Львові довірочну нараду, на якій мала бути постанова, щоб виступити не тільки з кандідатурами бувших послів, але також поставити ряд инших кандідатур по всіх тих округах, де партія має значніший вплив. (Діло).