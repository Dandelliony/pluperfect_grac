На дитячому Шевченківському вечорі.

Був минулої неділі в громадському зібранні на вшануванні пам'яти безсмертного Кобзаря, урядженому задля дітей. Убоге це було шанування, надміру! Ні портрета поетового, ні бюстика його, що могли б говорити малечі, кого саме вони зібралися шанувати... Тільки й того, що показано було їм портрети Шевченкові на початку читання біографії та в кінці читання за допомогою чарівного лихтаря. Мимоволі хочеться запитати впорядників: невже тяжко було їм роздобути добрий портрет або бюст, щоб не виглядала заля такою казенною?.. Невже так само вони поставилися б до цієї справи тоді, коли б оце шанували не Шевченка, а скажемо, Пушкина чи Лєрмонтова?.. Шанування відбулося в такому порядку. Зразу було сказано скілька слів про історію нашого краю та народу, а далі росказано життєпис поетів (російською, звичайно, мовою). Далі було читання віршів та співи; останні, на жаль, мали перевагу над читанням. Прочитано тільки одною особою: „Як умру", „Не завидуй багатому" та коротенький уривок з „Думи мої" та й тільки! Проспівано: „Садок вишневий 64 , „Ой, одна я, одна", „Понад полем іде", „Ой, Дніпре 66 , „Ой, стрічечка", „Безмежнеє поле" та „Думи мої" і на роялі зіграно „Жалібний марш". Під час читання життєпису показано за допомогою чарівно го лихтаря такі малюнки: Шевченкова хата і Шевченко москалем (малюнки Трутовеького), Шевченко вертається з заслання до дому (зустріч з сестрою), Шевченко в покоях Енгельгардта, коли його застає пон за малюванням, могила Шевченка та середина світлиці на могилі. Оце й по всьому. Дитячого, як бачите, було дуже мало. Дітвори було душ з двісті, коли не більше, переважно від 8 —12 років. Дорослих було душ 15—20. Біографію поетову росказано добре, але не досить просто —не без літературних зворотів та виразів, які певне затемнювали малечі розуміння речі. І тут мимововолі приходить на думку таке; чом було впорядчикам не роздати дітям листок-біографію поетову?.. Це конче треба було зробити, особливо маючи на увазі, що дітвора була переважно школярі та ще й „кухаркины дѣти", яким поет наш найближчий повинен бути. Нам казано, що таке вшанування для дітей малося впорядити в Народній Авдіторії на Бульварно-Кудрявській, але поліціймейстер не дав дозволу. Та й на цьому вечорі увесь час був представник поліції. Гр. С —ній.