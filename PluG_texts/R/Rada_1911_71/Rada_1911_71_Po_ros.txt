ПО РОСІІ.

Після Зерентуя. „Гр. Пр.“ оповідає про події в алгачинській каторжній тюрмі, куди з Зерентуя, після самогубства Сазонова і після голодовки, вислано було 20 вязнів. В алгачинській тюрмі їх посадили в окрему камеру, пильно одділивши їх од инших арештантів. З першого ж дня начальник тюрми Герін почав карать їх за те, що не хотіли вставать по команді „смирно одповідать „здравія желаю, ваше висок—діє“ і т. ин. Зразу в'язнів позбавили права виписуватись, листування, книжок, гуляння і т. ив., а потім посадили на карцерне становище, відібрали матраци, подушки, ковдри, заборонили курить тютюн, гарячу ж їжу дають! через 8 дні. Потім почали по черзі сажать їх в карцер на 10 суток. (Р. У.)

Прибутки архиреїв. Представники православного духовенства, особливо чорного, — пише „Утро Россіи“, — надзвичайно сором'язливі, коли їм приходиться писати цифру своїх прибутків. Так, в докладі бюджетової комісії Держ. Думи єсть самі свіжі відомосте про прибутки єпархіальних архиреїв; і от в докладі єсть увага, що багато архиреїв поменшили свої прибутки навіть проти попереднього року. Візьмемо самі багаті єпархії. Самою багатою вважається новгородська єпархія, архиреєві якої належить архирейське подвірря, яке дає до 300.000 руб. прибутку, тоді як в відомостях прибуток новгородського архирея зазначається тільки в 13.700 руб. Друга—московська. Боковий прибуток московського митрополіта щитається 41.267 руб., тоді, як, по відомостях газети, на долю московського митрополіта з Чудова манастиря прихилиться 8000 руб., од Іверської каплиці 45.000 руб., Троїцько-Сергієвської лаври 25.000 руб. і казенного жалування 5000 руб., всього —83.000 руб., окрім столових 8000 руб., за присутність в Синоді, і инш. Не менше цікаві порівняння цифр офіціяльного прибутку московських вікаріїв і того, який вони справді одержують з підвладних манастирів. Так прибуток арх. Тріфона показано 9.827 руб., тоді як подвірря в Черкаському проулкові, що належить Богоявленському манастиреві, дає прибутку в рік 50.000 руб. Прибуток арх. Василія показано в 9.506 руб., хоч будинки, що належать манастиреві дають незрівняно більше.

— На уральських заводах. На Горно-Благодатському і Надеждо-Комерчеському рудниках і на рудо-промивальній фабриці Горно-Благодатської округи припинено всі роботи. Робочим об'явили, що роботи не буде і в літку. Причиною цьому, як каже адміністрація, являється великий запас здобутої руди. (Р. С.)

Заборона духовенству. Тамбовська духовна консісторія заборонила духовенству своєї єпархії писати в свіцьких газетах і журналах без дозволу архирея. (Р.)