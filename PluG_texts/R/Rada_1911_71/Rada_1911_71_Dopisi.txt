ДОПИСИ
(Од власн. кореспондентів ).

С. ЦЕСАРСЬКА СЛОБОДА, черкаського повіту (на Київшині). Без світла. День 50-ліття смерти Т. Шевченка пройшов у нас на селі без ніякого святкування, навіть мало хто й знав про це. Нема у нас кому дбати про освіту селян. Учителі нашої 2 х класної церковної школи стоять якось оддалеки од селян. В школі читаннів ніяких не бува, а до того селяне наші якось дуже мляві. Як би школа випускала таких дітей, котрі б любили книжку, у котрих би очі ширше дивились на світ Божий, тоді вони і старались би жити, як можна краще. Не так би лунали на вулицях сороміцькі пісні та материнщина, не билася б так молодь, як вона б'ється, а найшла б собі діло друге, культурне, корисне, дбала б про свій розвиток, училася б жити, як то кажуть, полюдському. А на біду не така зовсім у нас школа, не приохочує дітей вона до книжок. Через те і кінчає нашу школу всього тільки душ 5, не дивлячись на те, що поступа в 1-шу групу душ 100. Правда, тут також має силу воля батьків, котрі часто забирають дітей із школи, не давши їм довчитись, а дітям це „ковінька на руку". Багатенько наших селян побачили, що треба нам школи кращої і попросили приговором земство поставить 2 х класову земську школу, тим паче, що в нас чимало єсть таких дітей, котрі зовсім не ходять до школи. Земство асігнувало вже на це гроші і навесні будуть ставити школу. Стоятиме вона верстов за 2 од церковної.
Г. КУРСЬК. Шевченкове свято . 23 марта у нас заходами місцевого русско-українського гуртка в помешканні громадянського клубу відбулося свято в пам'ять 50-х роковин смерти Т. Г. Шевченка. Гурток мав на думці впорядкувати літературно-музичний вечір, але місцевою адміністрацією літературна частина вечора була заборонена. На свято були закликані і завітали до Курську Микола Виталієвич Лисенко, відомий бандурист Кучеренко теж бандурист з Харьківа д. Гамалія, та п. Стаховська з Київ». Найкраще вражіння своєю чудовою грою зробив Микола Виталієвич; присутня публіка зустрічала й провожала його гучними оплесками; в третій одміні вечора Миколі Виталієвичеві від вдячного гуртка і громадянства було прочитане чуле привітання. Дуже гарне вражіння зробили своїми співами бандуристи та п. Стаховська. Місцевий хор з оркестром гарно виконав ,заповіт" Т. Шевченка, котрий громадянство двічі прослухало стоячи. Виконував хор і оркестр „Жалібний марш", але з меншим успіхом. Взагалі вечір пройшов дуже гарно, громадянство зосталось задовольнене і дякує гурткові за його працю.