Лист до редакціі.
Високоповажаний Пане редакторе!

Прошу на сторінках шановної газети „Рада" дати місце цьому, другому й останньому в справі з д. Ідзіковським, моєму листу. В відповіді своїй (на мого першого листа в редакцію) д, Ідзіковський в № 69 „Ради" навмисне не розуміє моїх претензій і силкується обійти „камень преткновенія". Я виную його не за плагіат мого твору, як пише він, а за плагіат мого імени для виданого ним твору якогось иншого автора. Що д. Ідзіковський, по умові зо мною, має право видавати продані йому мої музичні твори як в орігіналі, так і в переложенні —це правда свята. Але, коли видає він твір не в орігіналі, а в цім переложенні, то нехай же й пише, що це є переложення з твору такого то автора , зроблене таким то , а не так: „Заповіт... для фортепьяна, невідомо ким скомпановано, але... музики К. Стеценка, бо Стеценко продав Ідзіковському право на видання „Заповіт" ... в своїй аранжировці для співу. Але вся суть не в цьому, а в тому: чи ж з'являється виданий д. Ідзіковським „Заповіт* для фортепьяна з моєю фамілією переложенням з мого орігіналу? — Поки це питання розберуть і з'ясують на суді експерти, а я заявляю вдруге, що це, „именуемое" д. Ідзіковським переложенням з мого орігіналу, видання його „Заповіта* для фортепьяна, має спільного з дійсне моїм орігіналом один тільки заголовок. При цьому посилаю в редакцію примірники мого орігіналу „Заповіта* і 1 прим, „переложення* його для фортепьяна. З поважанням К. Стеценко. P. S. Прошу газети, які передрукували відповідь д. Ідзіковського, передрукувати і цього мого листа. 26. III. 1911. м. Тивров, Под. губ.