Яка її подорож...
Маленький фейлетон.
Все починається з думки. Заворушиться яка-небудь в голові найвищої голови — зараз її на папер. А тоді в комісію та в підкомісію; обскубуть 
її там, обсмичуть — і половини не зістанеться. А як піде вона блукати обіжником через протоколи, постанови та накази по губам, окрамраям та 
сільрадам, то попадає в уха селянинові такою, шо як би її почув той, хто вигадав то б і не пізнав. А з газетою справа куди краще — що, як 
кажуть, написав пером, то не вирубаєш і сокирою... Та як би жто так, а то на ділі не те... Подорож її гірша за наказ — той блукає хоч у 
конверті, а вона голою. З центру вона виприсне може вільно, а попала в округ застряла. Хоч їй там ніякісінької справи, але ж не можна такого 
шановного гостя так швидко виряжати — хай погостює в темному куточку шафи. Через тиждень виряжають її далі до раю. Там зараз до рук, й то й 
до губів — не всю, звичайно, а невеликими клаптиками, скрученими в цигарки. Бо тут починається голодаюча на газети країна. Читають її, читають, 
часто й зачитують, а повертають обов'язково обідраною з усіх боків. І йде вона до сільради в запазусі „розносного". Вже од неї не друком, а 
дубленою кожею пашить. Там голова сільради 2 примірники на столі простеле, дасть два й секретареві, а решту візьме до дому — собі й родичам 
читати. Читають і курять, бо не закуривши нічого не вчитаєш. Нарешті вже, коли з нею нічого більш робити, кличуть десяцкого й наказують:
Однеси отому головастому, що писульки пише до району. Як питатиме, чому порвана, скажеш, — що по дорозі фашісти повстрічали. І через місяць з 
часу виходу з друку одержує її той, кому вона призначена. Подивиться, подивиться з усіх боків, почитає те, що ще можна прочитати, та й дасть 
жінці... вкривати глечики. А сам тіко головою похита. Нічого не поробиш всім читати хочеться, бо всі вміють. Та горе — тіко почитають, тай 
забудуть. А цей би останній прочитав, розібрав і свою роботу прочитаним налагодив. Але це ше не все: треба й за себе написати, на свої сумніви 
та запитання у знаючих людей вказівок попрохати, а ти хоч як крути одержану газету — ніде адреси редакції не знайдеш Трохим Торбина, від 
редакції. Хоч ми зверху и написали «маленький фейлетон», але, на жаль, це не є вигадка, а одно з найхворобливіших явищ нашої сільської 
дійсности. Газети до передплатника не діходять, а як що й діходять, то в такому вигляді, що лише на те й придатні, щоб «накривати ними глечики». 
Такої ненормальности треба позбутися. Зараз як раз редакція газети «Беднота» переваде конкурс сільської почти маючи на меті виявити найліпший 
засіб постачання газетами сільського читача. Конкурс уже довів, що тут чимало залежить від робітників сільської почти, їх енергії, їх 
ініціативи. Найпевнішою запорукою збереганпя газети є уважна реєстрація у всіх етапах, що проходе вона, з моменту одержання на почті до моменту 
вручіння передплатникам. У кожному селі неодмінно треба мати особу відповідальну за доставку газет, хоча б кого небудь з робітників сільвиконкому, 
сільбудинку або осередку комсомолу, який би одержував і здавав газети передплатникам під розписку. Шляхом старанного учоту всіх газет і журналів, 
що надіходять на село, слід завше виявляти, де їх затримано, або де вони зникають і притягати до відповідальности осіб, що винні в цьому. 
Почин що до встановлення контролю над акуратною доставкою газет повинні взяти на себе робітники сільської почти. Там, де це перевадиться, 
випадків пропажу майже не буває. До робітників сільської почти ми й звертаємось із закликом впорядкувати цю справу. Дарма й газету писати й 
видавати, коли вона не діходе до читача. Разом з тим редакція звертається з проханням до всіх читачів «Радянського статистика» сповістити, 
чи одержують вони газету й що в них на селі зроблено що до її правильної й своєчасної доставки