Урожай та весняна сільськогосподарська кампанія.
В сучасний мент центром громадської уваги є питання про можливість урожаю в біжучому господарському році. Незвичайна погода, що постерігається 
майже по всіх частинах нашої спілки, викликає нервові настрої й примушує багатьох віщувати дуже недобре відносно майбутніх господарських 
підсумків. І це є цілком зрозумілим... Неврожай, що захопив у 1924 році цілий ряд хлібородних районів, примушує з особливою увагою, навіть з 
підозрилівістю, ставитись до найменших вказівок на можливі розміри майбутнього врожаю. Отже від характеру останнього залежить не тільки розв'язання 
господарських та инших питань, але, більш того, від урожаю 1925 року в значній мірі залежить розвиток всього нашого народнього господарства 
декількох найближчих років. Все-ж, не вважаючи на повну законність підвищеної уваги до майбутнього врожаю, потрібно вказати, що в цій підвищеній 
увазі занадто багато вже зайвої нервозносте. Поки що ми не маємо остільни даних, аби хоча б приблизно віщувати про те, який буде врожай 
біжучого року. Цікаво, що ті, які взялися за вгадування можливосте врожаю, поділилися на два табори: одні віщують великий врожай, а другі 
великий недорід. Вже самий цей різкий розподіл „віщунів" на два табори вказує на те, що в думках про врожай головну ролю відограють не стільки 
яскраві ознаки врожаю чи неврожаю, скільки темперамент та настрої самих „віщунів". Та й справді, чи можна зробити будь - які певні висновки 
про розмір майбутнього врожаю, коли зовсім ще не відомо, яка буде погода повесні й влітку, особливо весняна погода має рішучий вплив на стан, 
так озимини, як і ярових хлібів. Звичайно не можна! Згідно відомостей про стан майбутньої погоди, аж до самого липня можна чекати пізньої й 
дуже затяжної весни, яка й потрібна як раз для доброго врожаю. Цікаво, що всі віщування майбутньої весняної погоди, так наукові, як і селянські, 
майже однакові. Звідси сам собою з'являється висновок: зараз не можна ще опреділити, який буде врожай 1925 року, але можна запевнити, що 
погода, яка зараз передбачається, не має серьозних підстав турбуватися за майбутній врожай. Проте, коли немає ще підстав для турбот за можливий
урожай, то мається досить підстав для того, аби вже зараз поставити перед трудящими цілу низку питань, безпосереднє звязаних з майбутнім 
сільсько-господарським сезоном. Про ці питання ми завжди мусимо пам'ятати. Зараз вони набувають особливої ваги, коли так гостро стоїть справа 
з майбутнім урожаєм. Перше за все, в цю весняну сільсько-господарську кампанію необхідно перевести, як найширше, кампанію за проорний клин, 
ранню сівбу ярини, розвиток посухо-тривалих культур, боронування засівів, знищення шкідників і т. инш. Особливу увагу потрібно звернути на те, 
аби наявну кількість насінньового матеріялу було сповна використано по прямому призначенню. 3 огляду на обмеженість коштів держави, що не 
дає можливости забезпечити населення потрібного кількістю насіння, необхідно найточніше знати, оскільки само населення забезпечено насінньовим 
матеріялом і потім уже з великою обережністю використать відпущене на це державою насіння, розподіливши їх поміж населенням, маючи на увазі — 
класові принципи. Жодного пуда насінньового зерна не можна з'їсти! Все воно мусить бути висіяним! Нарешті, необхідно розвинути широку пропаганду 
по переведенню поліпшення засобів господарювання. Така пропаганда повинна охопити питання не тільки травосіяння, але й самої обробки грунту. 
Потрібно поліпшену обробку землі зробити масовим явищем на селі; потрібно всебічно підтримувати утворення артелів по суспільній обробці грунту, 
притягнувши до цього комітети взаємодопомоги. Уміння заздалегідь указати можливу погоду й зробити з цього відповідні висновки, що до майбутнього 
врожаю, це є велике мистецтво. На жаль ми ще не зовсім володіємо ним. Але ще більший хист потрібно мати, щоб зуміти подолать наслідки несприятливої 
погоди. Ось на що треба звернути найбільшу увагу, ось чому слід як найскорше навчити нашого (селянина) землероба, особливо зараз, маючи за 
плечима майбутню весну. Сучасна зброя для стійкого, тривкого врожаю: проорний клин, рання сівба ярини, боронування засівів, посухо-тривалі 
культури, суспільна обробка землі й кайбережніше відношення до насіння...