Про райстатистика.
(Відповідь нашим дописувачам).
В цьому числі газети читач знайде дописи з місць про цілу низку ненормальностей в стані райстатистика, що утворились на місцях. Районові 
виконавчі комітети, не уявляючи собі в повній мірі службового становища райстатистика, його місця в системі низового адміністративного апарату, 
позбувають його присутніх йому функцій громадсько-державного значіння, низводючи райстатистика на ступінь рядового технічного робітника. Тим 
самим вони не тільки знесилюють державний статистичний апарат, не тільки вставляють палки в колеса збудованої з великим трудом і довгими 
зусиллями колісниці центральної державної статистики, але приносять велику шкоду й собі, позбавляючи райстатистика можливости цілковитого й 
добросовісного вивчення економічного і громадського буття даного району. Наша країна, що зараз обновлюється, потрібує самого ретельного 
вивчення з усіх боків народньо - господарського життя; на точному обліку всіх сил руху країни, на точному знанні її громадських і господарських 
ресурсів, на правильному погоджуванні темпа розвитку окремих галузів народнього господарства повинна будуватися оновлена будівля нашої республіки. 
В. І. Ленін говорив, що соціялізм - це облік. Цими словами він хотів підкреслити, що тільки на правильному обліку можна будувати соціялізм у 
країні. І ці слова нашого великого вчителя є непохитна істина, відкидати яку навряд чи хто буде. Чим же з'ясовується, що райвиконкоми, в 
більшості своїй, цієї істини ще не засвоїли? Чим з'ясувати, що вони цьому статистичному обліку надають так мало уваги, не тільки не допомагають, 
а, навпаки, часто затримують його розвиток. Історично це можна з'ясувати тим, що до революції статистика у нас мала обмежені розміри, шо широкі 
маси робітників і селян були непричетні до неї і мали з нею стосунки у виключних випадках. З дореволюційного періоду до них не перейшло розуміння 
важливости та необхідности статистичного обліку. Це розуміння почало пробивати собі дорогу в широку товщу населення тільки за роки революції 
і, зрозуміло, ще не встигло одержати загального визнання. Коли, наприклад, праця лікаря або агронома на селі, які утворили собі певну репутацію 
громадської корисности ще до років революції, ні в кому не викликає сумніву, то на роботу статистика ще часто дивляться з недовір'ям і иноді 
готові визнати її навіть шкідливою і непотрібною. Повторюємо, що історично це зрозуміло, але ми вже залишили багато забобонів, мусимо залишити 
й це. Треба, щоб кожний громадянин, кожний радянський і партійний робітник пройнявся розумінням величезної культурної важливости і державної 
необхідности статистичного обліку, а з цього зробити і всі необхідні висновки відносно статистичних робітників. Навряд чи кому-небудь зараз 
прийде на думку використати агронома або районового лікаря за для виконання технічної канцелярської роботи. Крім шкоди, нічого б це не дало. 
Поля б гинули, населення вимирало, а канцелярська робота навряд чи значно посунулась би. Теж саме треба сказати і відносно райстатистика. 
Користь, яку він приніс би в канцелярії є зовсім мізерною, порівнюючи з тією, яку він міг би принести, віддаючи всі свої сили тому ділу, до 
якого він безпосередньо призваний. Коли соціялізм — облік, то для того, щоб будувати соціялістичну республіку, треба поставити цей облік на 
належну височінь. Жоден районовий виконавчий комітет не зможе і кроку ступити в серйозній практичній роботі, коли він не буде знати, скільки 
населення в його районі, який відсоток у ньому грамотних, скільки дітей шкільного віку, як задовольняє їх шкільна мережа, чи вистачає вона, 
які види на врожай, яка забезпеченність населення скотом як розвинута кустарна промисловість у районі і ціла низка инших господарських явищ, 
які по своїй сукупністі малюють економічний добробут населення району. Це знання є основний фундамент, на якому мусить бути збудовано правильне 
й свідоме керовництво господарським і громадським життям багатомільйоного сільського населення. Без цього знання наші райвиконкоми будуть 
тільки блукати в темряві, не маючи можливости зробити ні точного розрахунку в потрібних випадках, ні з'ясувати кількосно тих наслідків, що 
одержано від переведених ними заходів. Все це остільки зрозуміло, що повторювати знову й знову — зайва річ. Райстатистик буде цінним для 
райвиконкомів тільки тоді, коли він буде статистиком у дійсності, бо він стає нічого не вартим чиновником, коли вся його робота буде скупчена 
у канцелярії на „вступних і вихідних" або на ведення діловодства загсів. Частіш за все райстатистики скаржуться на прикріплення іх до загсів. 
Повторюючи тут все, що було вище говорено, не зайвим буде нагадати відповідний розділ з постанови ВУЦВК і РНК від 21 січня 1924 р. Там 
говориться, що „Ведення запису актів громадянського стану покладуеться на місцеві органи Загс. У сільських місцевостях ведення актів громадянського 
стану робиться секретарями сільрад або особами, що особливо уповноважені сільрадами. І далі: „контроль за правильним занесенням відомостей у 
регістраційні книги і заповнення статистичних карок покладається на органи державної статистики, в особі районових статистиків, округових 
статистичних бюра і губернських статистичних бюра". Таким чином, на райстатистика покладається тільки контроль за веденням актів громадянського 
стану, а само їх ведення покладається на секретарів сільрад або особливоуповноважених осіб. Отже і в цьому випадкові, як у всіх останніх, 
райвиконкоми чинять незаконі діяння, притягаючи райстатистика до виконання чужого для нього діла. Одною з основних причин, що примушують 
райстатистика мовчки виконувати всі технічні обов'язки, що на його покладаються, і які шкодять його основній роботі, є його, так би мовити, 
матеріальна залежність від райвиконкомів. Райстатистики оплачуються за кошт місцевого бюджету. Але товаришам з райвиконкому трзба пам'ятати, 
що це не значить, що райстатистики є їх канцелярські службовці, на яких можна покладати ріжні сторонні обов'язки. З питанням порядку оплати 
районових статистиків тісно звязане питання і про розмір цієї оплати. Вся кореспонденція, що надходить до нас, вказує на надзвичайно малі 
ставки оплати праці статистиків на місцях. Треба признати, що ці вказівки багато де в чому правильні, але з другого боку необхідно пам'ятати, 
що місцевий бюджет до краю обмежений. Всі ми добре знаємо, що наша країна після довгих років економічної руйнації тільки ввіходить на шлях 
господарського оновлення. Ми ще дуже бідні, щоб задовольняти усіх цілковито. Ставити перед державою і її місцевими органами вимоги, яких не 
можливо виконати, ми не повині. Але, звичайно, де-що в окремих випадках ми зробити змогли-б. І райвиконкомам належить з'ясувати і засвоїти 
собі все значіння статистичної роботи і напруженність цієї праці, і в міру своїх можливостей збільшити оплату праці райстатистиків, погоджуючи 
її з оплатою праці инших робітників виконкому. Райвиконкомам треба більше звернути уваги до становища райстатистика. Одночасно з цим райстатистики 
мусять бути практично корисними і необхідними робітниками в системі низового адміністративного апарату, воци мусять стати тим стовбуром, 
навколо якого буде концентруватися вся дослідна робота сільського життя і навколо якого буде скупчено всю регулюючу і планіруючу діяльність 
нашої дрібної адміністративної одиниці.