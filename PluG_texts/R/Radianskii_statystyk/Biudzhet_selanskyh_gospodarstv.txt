Бюджети селянських господарств України.
В цій статті ми наводимо результати розробки матеріялів, що стосуються до бюджетного обслідування селянських господарств. Матеріял цей було 
зібрано в-осени 1923 року щляхом обпиту типових селянських господарств по всіх губерніях України і в кількості 346 господарств увійшов у 
розробку. Ввесь цей матеріял було поділено на групи за забезпеченістю посівною площею, при чому в першу групу ввійшли господарства, що мають 
посіви до 1 десятини, в другу — від 1 до З десятин, у третю - від 3 до 6 десятин, в четверту — від 6 до 9 десятин, у п'яту — від 9 до 15 десятин 
і останню групу складали господарства, що мають посіви по-над 15 десятин. В результаті підрахунку по цих групах було складено таблиці, що 
більш або менш повно відбивають внутрішню будову селянського господарства. Той інтерес, що Його виявляють до робот подібного роду, є зрозумілий 
сам по собі. Справді, сільське господарство являє собою галузь діяльности величезної більшости населення, що від її характеру та результатів 
залежить у значній мірі стан останніх галузей народнього господарства. Бюджетне обслідування може виявити ті процеси, що відбуваються в самому 
господарстві й що впливають на зміни основних його елементів. Рахуючи бюджетний рік для губерній, що входять у склад України з вересня по 
вересень, ми беремо той період, коли запаси минулого врожаю майже витрачено, а хліби нового врожаю починають тільки надходити і господарство 
в цей час закінчує повний круг своєї сільсько-господарської діяльности. Поглянемо, які результати дало нам бюджетне обслідування. 1922-23 рік, 
при існуванні радзнаків, що їх цінність постійно падала, не міг дати можливости тим господарствам, що в результаті своєї діяльности одержували 
певний прибуток, зберігати ці грошові знате, и вони, природньо, переводили їх у які-небудь цінні речі, а такими цінностями — капіталами в 
господарстві — є будівлі, скот, сільсько господарський реманент, птиця, запаси кормів, харчу. Щоб охарактеризувати результати сільсько - 
господарського року, необхідно розглянути будову цих цінностей — капіталів — за їх станом на початок року. Всі цінування ми даватимемо в 
довійськових золотих карбованцях 1913 р. На першому місці в усіх групах стоять будівлі. Становлячи в першій групі коло 75% вартости всіх 
капіталів, вони поступово знижуються, стаючи рівними в другій, третій та четвертій групах 50%, п'ятій та шостій — менше ніж 50%. Але зате 
рівнобіжно з цим скот, рівняючись у першій групі 20% і поступово збільшуючись, доходить в останній до 28 %. Ще різкіш збільшується вартість 
сільськогосподарського реманенту. В той час, як у першій групі цінність його є рівна коло 4% усіх капіталів, в останніх вона становить 22%. 
Справді, як що ми розглянемо, яка кількість скоту припадає в групах на одне господарство, то побачимо, що вона становить такі величини в 
переводі на великий дорослий скот: для першої групи — робочего скоту 0,3 голів та користувального 1,0, для другої — 0,7 та 1,1, для третьої — 
1,3 та 2,0, для четвертої — 1,9 та 2,4. для п'ятої — 2,6 та 3,1 і для шостої — 3,9 та 4,0, Відціля ясно, щобудівлі повинні в нижчих групах 
мати більше значіння. Адже ж часто якийсь бідар тільки й має напівзруйновану халупу. Що ж до птиці та запасів харчу, то вони не мають великого 
значіння. В усіх групах птиця не перевищує 1%, запаси — 4%, при чому що багатше господарство, то менше значіння має птиця, а запаси, навпаки, 
набувають більшого значиння а міру того, як росте заможнність господарств. В абсолютних числах всі капітали на одне господарство, пересічно 
по Україні, і становлять 937 карбованців, коливаючись од 450 до 2180 карб. Цікаво є відзначити, що відсоток капіталів, шо припадає на будівлі, 
як сказано вище, помітно знижується в міру збільшення господарства, абсолютна ж вартість тих будівель дає значне підвищення з 330 до 1037 
карб. Отака була будова капіталів на початок бюджетного року. Що-ж вніс минулий рік? Які зміни відбулися в складі капіталів господарства? Ці 
зміни тим важніші, що, як ми више сказали, грошових збережень селянство не могло робити, а всі свої лишки поміщало в ріжні цінності. Обчисляючи 
приріст або зменшення цінностей в кожному роді капіталів, маємо, що минулий сільсько-господарський рік вніс цілком незначні зміни в загальну 
вартість капіталів. Пересічно по всій Україні на одне господарство приріст у всіх капіталах був рівний 2,5 карб. В окремих же родах відбулися 
такі зміни: будівлі збільшилися на 10,1 карб., реманент — на 1,7 карб., птиця — на 2.5 карб., зменшення ж дали: скот — на 9,8 карб, і запаси 
 — на 2 карб. Розглянемо тепер, з яких джерел черпало селянство кошти, щоб прожити рік, і в якій залежності перебувають окремі роди доходу, а 
також визначимо дохідність одного господарства для ріжних груп. А для цього розглянемо загальний баланс селянського господарства. Дохідні 
статті, що з них складається валовий дохід у селянському господарстві, становлять переважно рільництво, скотарство та особисті промисли й 
заняття в чужих господарствах. Ці три роди заповняють більшу частину доходу селянина, але в ріжних відношеннях у кожній посівній групі. Так, 
у першій групі дохід од рільництва становить 24%, у другій — 39%, в третій — половину всього доходу — 50% (пересічна величина по Україні) і 
в останній — 60%. Розподіляючи дохід од рільництва на його складові частини, ми бачимо, що коло 50% усього доходу для всіх груп населення 
падає на долю харчових хлібів, при чому в міру збільшення посівної площи роля жита хоча й повільно, але зменшується з 45% до 30%, значіння ж 
пшениці зростає дуже швидко з 18% до 65%. За харчовими хлібами йдуть хліби кормові, що становлять в останній групі 15% доходу від рільництва. 
Що ж до корнеклубнеплодових, тоб-то картоплі та буряка, то вони мають значіння у нижчих групах, становлячи 7% усього доходу від рільництва, 
і, поступово знижуючись, 3XO майже на нівець у вищих. Але зате значіння технічних рослин соняшника, конопель і т. п. — помітно підвищується в 
напрямку від нижчих до вищих груп. Рівнобіжно збільшенню доходу від рільництва йде зниження доходу від скотарства, включаючи в нього дохід 
од продажу скоту. Досягаючи 42% усіх доходів у першій групі господарств, цей рід доходу знижується до 22% в останній групі. Але доля доходу 
від продажу скоту збільшується від нижчої до вищої групи. І, нарешті, третє чимале джерело доходу господарств становить дохід од промислів та 
особистого заробітку. Цей дохід, в наслідок незначних доходів од рільництва й скотарства, в першій групі має таке саме значіння, як і дохід 
од рільництва, досягаючи 23%, в другій групі господарств він становить коло половини доходу від рільництва — 15% і в дальшому, знижуючись, 
має невелике значіння. Воно й зрозуміло — мало забезпечені посівами, скотом та реманентом господарства першої групи природньо повинні десь 
черпати кошти для покриття своїх видатків і єдиним джерелом для них є або промисли, або заробітки, в той час, як великі господарства самі 
використовують всю свою робочу силу. Із останніх родів доходу тільки дохід од садиби має ще невелике значіння, в загальній сумі доходів становлячи 
найбільше 7,3%, а всі останні, як сінокоси, лісництво рибні промисли та инші майже не мають ніякого значіння в загальній дохідності господарств. 
Розглянувши елементи, що складають валовий дохід господарства, з'ясуємо тепер загальну величину цього доходу. Для першої групи це буде 278 
карб., для другої — 324 карб., третьої — 542, четвертої — 742, п’ятої — 963 і шостої — 1193 карб., або, беручи першу групу за 100, для другої 
матимемо — 116, для третьої — 195, четвертої — 217, п’ятої — 347 і шостої — 429. Ми бачимо, що дохідність на одне господарство в міру росту 
його заможности росте надзвичайно швидко. Як що тепер із цього валового доходу віднімемо взесь валовий видаток, звязаний із провадженням 
сільського господарства, то матимемо так званий умовно-чистий дохід, що з нього господарство задовольняє свої потреби. Цей умовно-чистий 
дохід зростає в міру збільшення дужости господарства й становить для першої групи — 212 карб., для другої — 205, для третьої — 330, для четвертої — 
432, для п’ятої - 526 і для шостої — 626 карб. Зниження дохідности в другій групі порівняно з першою пояснюється, очевидно, збільшенням біжучих 
видатків на провадження господарства. І дійсно, порівнюючи валовий видаток що до валового доходу, ми бачимо, що в першій групі ці відношення 
становлять 25%, а в другій зразу підвищується до 36% і в дальшому підвищення йде від групи до групи дуже плавко й дає ріжницю між окремими 
групами від З до 4%. Щоб закінчити цей коротенький огляд дохідносте селянського господарства, ми зазначимо ще ту найбільшу суму, що її має 
господарство на задовольнення своїх потреб, а для цього відіймемо з умовно-чистого доходу суму податків як державних, так і місцевих, виплачуваних 
селянством. В наслідку ми матимемо так званий фонд збережень та споживань або оплату праці родини за її господарську діяльність. Цей фонд є 
рівний для першої групи 206 карб., для другої 187, для третьої — 292, для четвертої — 379, для п’ятої — 454 і шостої — 565 карб. Тут знову 
друга група дає зниження почасти через ті самі причини. На цьому ми поки що й закінчимо розгляд цифр, одержаних у наслідку вивчення селянських 
бюджетів у 1922-23 р.