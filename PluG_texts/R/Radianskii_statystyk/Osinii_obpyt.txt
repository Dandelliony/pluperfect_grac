Осінній обпит.
(Нарис).
Давив пудовий тягар бланків, що незручно примостилися на понурій спині, права нога, голосно хлюпаючи в дірявому чоботі, ліниво зміняла ліву, 
очи злипалися від утоми. Коли входив у село й підсліпуваті, похилі хати, безнадійно притулившися на косогорі, що убігав од самої сільради, 
стиснули його з двох боків, відчув невиразну радість близького кінця подорожи по осінній грязюці під сірою мрякою. Під гору стало йти легше. 
Вирнувши з під воріт, руда собачка з білою мордою ліниво, ніби з обов'язку, загавкала, а потім, очевидно, вирішивши, що не варто витрачати 
своїх сил на таку непоказну фігуру, піджала хвіст і повернула назад. Виглянула з половника дівчинка в кожусі до п'ят, пильно подивилась на 
незнайому спину, повернувшись щось голосно крикнула в темну дірку відчиненого половника і, замахавши руками вслід, швидко забубоніла, кидаючи 
туди ж одривчасті короткі фрази. Розкошлана голова швидко вирнула з темряви, покрутилася в ріжні боки і так само несподивано провалилася в 
чорній ямі одчинених дверей. Коли підходив до сільради, то з ганку дві парі уважних очей пильно стежили за кожним рухом. Під перехресним огнем 
цих пронизливих поглядів та акомпанімент голосного хлопання чобіт, протиснувся, нарешті, до самого голови сільради. А коли довідались, що 
статистик і що кожного десятого в списку треба викликати й розпитати, то розійшовся дрібний шепіт по всій сільраді, а потім, вирвавшись на 
вулицю, став голоснішати, побіг по всьому селу, витягаючи з кожного десятого двору похмуру фігуру, що походя застібала кожуха й черхалася на 
всі боки. Зібравшися, скоса розглядали статистика, що вже встиг розсістися й розкидати свої бланки, й, підштовхуючи один одного ліктями, 
провалами своїх ротів невиразно гули. Нарешті, голова сільради рішає, шо час починати й викликає дядька десятого в списку. Статистик починає: 
„Скільки в Вас, товаришу, посіяно озимини?" Дядько, переступаючи з ноги на ногу й втуплюючи очі в стелю, відповідає питанням на питання: „А 
вам на шо?" Всі останні заміряють і пожадливим ухом ловлять кожне слово. Статистик, підхопивши питання, починає читати лекцію про цілі й 
завдання статистики й про те, для чого державі потрібно знати скільки посіяно озимини... Тоді вискакує з натовку Балмашов першій забіяка й 
задірака на селі, заявляючи єхидно: „А хіба на полі не видно, вийдіть та й подивіться". Тут не видержує голова сільради й уставляє своє 
слово: „Та що ви чорт зна-шо балакаєте, раз це треба по статистиці, то значить треба, а ви кажуть правду, не брешіть, бо в нас записано". 
Заява голови, що „в нас записано" впливає на всіх приголошиливо, натови дядьків якось осідає, а Балмашов, просунувшись крізь кожухи, ховається 
в далекий куток. І тільки відтіля ще доноситься якесь гудіння, що то затихаючи, то знову голоснішаючи, швидко зовсім стихає. Статистик, 
устигши за цей час уловити пером в каламарі вмерлу передчасно муху й замазати нею один бланк, знову починає свій допит. Обпитуваний, заразившись 
загальним настроєм й уставившись безнадійним поглядом у забризкане гряззю вікно, крізь яке видно шматочок сірого неба, тоскно поясняє, шо в 
нього в одній руці по третя частина пів моргу, в другій — восьма частина з З моргів, що в шматку — пів моргу, а на власній землі — морг із 
гаком. Коли він кінчає, то всі троє з головою сільради на чолі починають довго й уперто рахувати. Натовп не занимається байдужим і глухо гуде, 
перебіраючи на пальцях. І коли - голова сільради, нарешті, виявляє пропажу півморгу, то обпитуваний, почухавши потилицю, заявляє що дійсно, 
на толоці посіяно ще півморга, але він думав, що толока не рахується. Тоді знову вискакує Балмашов і вдаривши шапкою об долівку кричить, що 
треба говорити правду й тільки правду і сам починає перераховувати, що й де в нього засіяно. Після цього облік іде швидче. Похмурі обличчя 
починають вияснюватися а деякі беруть діяльну участь в обпиті, допомагаючи й уставляючи поправки у віцковіді обпитуваних. А коли Чупренко, 
куркуль і глитай спробував затаїти два морги, то всі загули, а Балмашов, знову вдаривши шапкою об землю, заявив: „Це не хвакг, треба, шоб по 
правді й статистичному декрету". На дві години дня обпит закінчено. Дядьки потроху розходяться й гудуть як бжоли в вуліку. Статистик, знову 
взявши на спину бланки й зігнувшися під їх тягарем, хлюпаючи своїми дірявими чобітьми, спішить у сусіднє село, шо бприйти туди ще завидна. А 
Балмашов, забігаючи вперед, уривчасто кидає в сіру імлу. Щоб по статистичному декрету... Потому строїть ношу Трудову... А головне ножиці... 
Одне лезо в небо, а друге в саму землю, так і ріжуть нашого брата.. Ніда значить, сомкнуть... І шоб нікоторого обману... Потому вона наша 
трудова, робітнича й селянська..." Гнат.