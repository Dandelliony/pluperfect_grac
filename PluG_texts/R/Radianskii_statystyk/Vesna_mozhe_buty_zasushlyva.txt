Весна може бути засушлива.
Сійте посухотривалі культури. Що може дати кукуруза?
Кукуруза має величезне значіння в сільському господарстві багатьох країн, у нас же вона розповсюджується досить туго, в той час, коли маються 
природні й трудові умови її розвитку й зростання. Кукуруза розвивається поволі й виспіває пізно і через те для неї корисна вохкість літніх 
місяців, коли у нас випадає найбільше дощів. Посіви кукурузи не сутужні для господарства, бо посіви й догляд за ними йдуть у той час, коли в 
господарстві немає инших польових робот. Сіют кукурузу, скінчивши роботу з яриною. Подять і проривають кукурузу, звичайно, жінки та підлітки 
і навіть діти, що дає можливість краще використати робочу силу селянської сім'ї. Користь посіву кукурузи цим не обмежується. Наші поля 
надзвичайно засміччені всяким бур'яном і виснажені беззмінною обробкою що-року під колосові хліба. Кукуруза допомагає вичищати землю від 
бур'янів і виготовляти грунт для инших рослин, урожай яких після цього підіймається на 50% і більше. Урожайність кукурузи навіть у наших умовах 
перевищує врожай колосових хлібів принаймні в 2 — 3 рази. Так, з даних за п'ятиріччя про селянське господарство, урожай кукурузи — 81 пуд зерна 
з десятини, а озимі дають 41 і ярові 26 пудів. З відомостей же Радомиської досвідної станції, на Київщині, урожай кукурузи доходить до 120 — 135 
пудів зерна. Маючи довге коріння, кукуруза не виснажує так грунту, не боїться шкідників та хвороб, як колосові хліба і добре переносить засуху, 
і навіть у неврожайні роки дає середній а иноді й добрий урожай. У 1921 році, коли на Ростово-Нахичеванській досвідній станції пшениця дала 
10 пудів з десятини, кукуруза дала 70 — 80 пудів зерна. Молота кукуруза є одним з кращих кормових продуктів і якістю рівняється до инших кормів. 
Але чому ж, не дивлячись на таку велику користь від кукурузи, селянство не заводить її у свій плодозмін? Через те, що селяне не знають, як її 
використати в своєму господарстві. І саме наслідком цього було таке непорозуміння: в 1922 році через пропаганду селяни насіяли багато кукурузи 
і не знали, що з нею робити, через що вона пішла за безцінок на ринок. Звичайно, на другий рік мало хто її сіяв. В П.-А. С. Штатах у схожих з 
нашими кліматичними умовами районах сільське господарство до де-якої міри держиться через кукурузу. Зернове господарство цих районів було 
переведено на зерново-скотарський тип, з широким вживанням кукурузи на корм скоту. 6/7 всього світового врожаю кукурузи припадає на Америку. 
Кукуруза займає більш 40% всії посівної площі Спол. Штатів. Причиною значного поширення посівів кукурузи в П.-Ам. Сп. Шт. є ось що: кукуруза 
є кращим кормовим, особливо для відгодування, продуктом для тварин, переважно для свинарства та великого рогатого скоту. Америка дає свиням 
до 80%, а великому рогатому скоту до 60% всього концентрованого корму кукурузою. У нас же головним кормовим продуктом є ячмінь. Розглянемо, 
чим же трівність кукурузи відріжняється від ячменю. Всі корма можна розподілити на дві групи. Перша група при споживанні дає в тілі тепло й
жир. Сюди належать вуглеводні (цеб-то цукор, крохмаль то що). Більша частина кормів належить до цієї групи. Друга частина кормів іде на формуання 
м'язів (м'яса). Сюда належать протеїни (білки). Так ось, кукуруза не тільки рівняється до ячменю, а навіть перевищує його, бо має більше товщу 
й менше волокнику, який лише зменшує трівність корму. Ціна на ячмінь значно вища проти кукурузи. Тому в Америці кукуруза є головним кормом 
для тварин. Кукурузу можна використати подвійно: зеленим кормом і зерном. Як зелений корм (якого десятина дає коло 600 пудів) кукуруза є кращим 
трівним кормом, що має багато вуглеводнів (цукру) і особливо корисна молочним коровам, бо зелена кукуруза є гарним молокогоном. Зерном кукурузи 
дуже корисно годувати скотину і перетворювати її таким чином на молоко, масло, сало, м'ясо й т. ин. Особлизо корисно буває переганяти кукурузу 
через свиней — на м'ясо, і через коров на молоко. Тоді краще використовується кукуруза, бо дешевший продукт — зерно кукурузи — перейшов на 
дорогші продукти скотарства. Візьмемо такий приклад: як що припустити, що десятина дає 80 пудів кукурузи — цеб-то звичайний селянський урожай 
і рахувати, що пуд кукурузи коштує 1 карб., то десятина дасть гуртового прибутку 80 карб. А коли її використати кормом,наприклад, на коров, 
то вийде зовсім инпа справа. Відомо, що 1 фунт кукурузи дає 1 — 3 фунти молока, цеб-то 1 пуд кукурузи дасть 100-120 фунтів. Рахуючи, що в 
найглухішім селі фунт молока коштує 2 копійки, ми матимемо вартість 1 пуду кукурузи — 2 2/3 карбованців, або на десятину 160-200 карбов., 
цеб то в 2-2 1/2 рази більше Організацію збуту продуктів скотарства можна врегулювати за допомогою с.-госп. кооперації, що, звичайно, ще вище 
підійме ціну вартости продукту. Але кукуруза, крім того, що йде на відгодування скоту, є корисним кормовим продуктом для робочого скоту, 
замінюючи овес у наших південних губерніях. Витрати на утримання скоту є значною частиною всіх господарських витрат. Коли візьмемо розмір 
господарства — 10 десятин при 4-х конях в господарстві, то з даних 1919 року, щоб прогодувати коней, треба 140 пудів ячменю. За наших врожаїв 
таку кількість ячменю можна зібрати з 2 1/2 десятин землі. Значить, це господарство мусить зайняти лише на прокорм робочих коней, не рахуючи 
великого рогатого скоту, свиней та овец, 22 десятини, або % частину всієї пашні. Це без сумніву ваготіє на господарстві. Щоб скоротити витрати 
на утримання скоту, треба перейти від корму ячменем та вівсом до дешевшого корму. Найдешевше зерно дає кукуруза. Проти инших рослин кукуруза 
врожайніша і через те для неї треба менше (в 2 — 3 раза) землі, ніж для ячменю та вівса. Поширення посіву кукурузи дасть можливість держати й 
добре годувати робочий скот, а через це й поліпшити обробку землі. Залежність між посівами кукурузи і скотарством буде така: буде кукуруза 
буде гарний скот, буде оброблена й очищена земля — буде хліб. Є багато ріжник сортів кукурузи, але всі вони розподіляються на два головних 
сорти — кремінна й зуб'яста. Ріжниця між ними полягає в тому, що вони в ріжні строки вимагають ріжної вохкостй. З Американських даних для 
кремінних сортів, щоб виспіли, треба 70-80 день а для зуб'ястих від 100 до 130 день. Що до вохкостй, то з тих самих даних виходить, що для 
того, щоб мати 1 пуд сухого зерна кремінного сорту, потрібно 342 пуда води, а зуб'ястого — 407. Значить, кремінні сорта найбільше підходять 
до наших умов, бо вони можуть більше дати не тільки в коротчий сезон, а й при меншій вохкості.