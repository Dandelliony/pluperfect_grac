Гаданий стан погоди кінця зіми та початку весни.
Характерні риси погоди зіми 1924-25 р. такі: надзвичайно тепла зіма, з великою кількістю одлиг, що зміняються не дуже великими морозами; 
впродовж зіми дві дуже різких зміни температури від одлиги до морозу; цілком ненормальна за для зіми перевага західніх та південнозахідніх 
вохких вітрів; похмура погода, з великою кількістю туманів і значною вохкістю повітря, але разом з тим з дуже малою кількістю опадів; при 
малій кількості випавшого сніг та і при частих одлигах снігове вкривало не лежало довго на полях і досягало тільки незначної товщини; більшу 
ж частину зіми поля не вкриті снігом і через те рослини підлягають впливу всіх змін температури. Причина такої ненормальної погоди полягає в 
остільки ж ненормальнім за-для зіми розподілі атмосферного тиску. Нормально зімою східня половинам европи знаходиться під переважаючим впливом 
тії области високого тиску повітря, яка обнімає собою майже увесь материк Азії; на захід від європи, між Ісландією та Скандінавією знаходиться 
область переважаючого низького тиску повітря. При такому розподілі тиску маси повітря пересуваються зі сходу на захід; через Україну, при 
переважаючих східніх вітрах, проходять холодні й сухі маси повітря. Протягом же зіми 1924-25 р. розподіл тиску був зовсім инший. Східньо-азіятська 
область високого тиску розвинута дуже мало й відсунута далеко на схід, за Байкал; в західньому Сибіру, в басейні Обі, з'явилась зовсім неприродна 
для зіми область низького тиску повітря. Центр же високого тиску був на захід від України, тому на Україні переважали західні вітри, котрі 
приносили з заходу тепле й вохке повітря; але тому, що Україна була, як і вся південна частина Європи під впливом области високого тиску, то 
опадів було мало. Дальніша погода буде залежати від того, чи збережеться цей ненормальний розподіл тиску і повітряних течій, а чи бодай хоч у 
кінці зіми встановиться нормальний зімній тип розподілу тисків. Зараз же гадки про дальнішу погоду можуть бути тільки більше чи менше ймовірними. 
Ленінградська Головна Геофізична Обсерваторія зробила в середині січня слідуючі висновки про можливий стан другої половини зіми, до середини 
березня. Наводимо тільки ту частину гадок Обсерваторії, яка торкається України. Загальний характер погоди другої половини зіми може бути таким 
же, як і в першій половині, себ-то тепла погода з різкими змінами температури від одлиг до морозів; але, загалом, буде холодніш, ніж було в 
першій половині зіми. Кількість опадів трохи більша, ніж на початку зіми, але все ж менше нормального. Можливі снігові замети в південно-західній 
частині України. Такі погадання Головної Геофізичної Обсерваторії. Трохи ширші погадання дав професор Л. Г. Данилов, а саме: перший наступ 
весни, з роскриттям дрібних річок, в середині березня, нове захододання в другій половині березня; температура близька до норми в початку 
квітня, тепло в середині цього місяця. Довгий лютневий наступ тепла не повинен розглядатись, як міцний початок весни. Звичайно вже не доводиться 
ждати зіми, але явища зіми не тільки в кінці лютого, але і в березні, головним чином у другій половині цього місяця, з морозами та снігопадами, 
будуть ще досить серйозні, отже поспішати з засівом, як бачиться, нема чого. Устойчивого тепла можна чекати тільки перед серединою квітня але 
захолодання можливі і в другій половині весни. Друга половина квітня, напевне не буде сухою, і тому ярові у перший час свого росту можуть 
зустрінути порівнююче сприятливий стан погоди. За останній час у Сибіру означилось збільшення атмосферного тиску, що разом з другими ознаками 
дає підставу гадати, що хребет засухи 1924-25 р. вже проминув; тому можна рахувати на можливість полекшення засухи протягом найближчих трьохчотирьох 
місяців, особливо у травні та червні. Проф. Л. Г. Данилов висловлює надію, що через три або чотирі тижні з'явиться можливість дати більш 
певні погадання про можливий отан погоди літа. Д. Подаєв. Харків, Обсерваторія.