Кон'юнктурна статистики
Кон'юнктурні спостереження в СРСР і на Заході. За останні роки в нас, у СРСР, в Західній Европі і в Америці широке поширення одержало так 
зване вивчення кон'юнктури народніх господарств. Майже у всіх культурних країнах утворено окремі наукові установи, які займаються цим питанням 
і регулярно оголошують результати своїх спостережень. Так, у Франції при міністерстві праці утворено окремий комітет, який слідкує за економічною 
кон'юнктурою країни, в Англії таке спостереження засереджено в так званій „економічній школі", у нас у СРСР вивчення кон'юнктури провадитеся 
у „кон'юнктурному інституті" при НКФ, а та ож в окремій секції Держплану, при чому, звичайно, вивчення кон'юнктури не обмежується тільки цими 
установами. Багато инших установ і навіть приватніх осіб займаються цим питанням в більшій чи меньмій мірі. Але особливо широкого розвитку 
вивчення кон'юнктур набуло в П.-Ам. Сполуч. Штатах, де американці, з властивою їм широтою розмаху і практичним підходом до справи, утворили 
цілу низку установ, що на підставі вивчення сучасного господарського життя завбачають становище й явища на майбутній час и дають практичні 
поради особам з ділового кола, які потрібують передбачання майбутнього з метою здатно перевести свої комерційні операції. З них особливої 
слави набули „Бебсонівська статистична організація", „Брукмирівська економічна організація" та „комісія економічних до ліджень при Гарвардському 
Університеті". Що таке кон'юнктура? Незважаючи на те, що існує так багато 6ієціяльних установ, і на ту увагу, яка надається вивченню кон'юнктури, 
треба зазначити, що повної ясности ще в цьому питанні немає. Незважаючи на те, що практика статистичного спостереження над явищами господарського 
життя зробила за останній час великі досягнення, наукове освітлення і витлумачіння цієї практики залишає бажати багато кращою. Навіть саме 
слово «кон'юнктура» ще ріжні вчені розуміють по ріжному. Але що-ж, дійсно, повинно визначати це чужеземне слво? Вже давно вчені через уважне 
спостереження над господарським життям ріжних країн зазначали, що це життя посуваються не рівномірно, а зигзагами. Коли б цей рух накреслити, 
то можна було б помітити, що лінія, яка виявляла б його, мала б хвилястий нарис, при чому довгість її коливання була б приблизно однакова. 
Цей хвилястий рух в цілому, ця безупинна зміна, якій підпадає господарське життя країни, зветься, звичайно, зміною кон'юнктур. І зважаючи на 
те, чи має цей хвилястий рух з точки зору народнього господарства сприятливий чи несприятливий характер, кажуть про сприятливу чи несприятливу 
кон’юнктуру. Як і всяке складне явище, зміни кон'юнктур підпадають ріжним впливам. Звичайно, цю зміну розглядають, як результат сполучення 
трьох основних впливів. Насамперед всяке народне господарство в цілому й окремі його галузі безупинно зростають, рік у-рік, незалежно від тих 
перешкод, які вони зустрічають на своєму шляху. Так, наприклад, населення земної кулі й окремих країн збільшується рік-у-рік. Правда, тут можуть 
бути окремі роки, коли під впливом жорстокої війни або широко поширених пошестей, населення може зменшитись але це тимчасове явище, яке може 
тільки ослабити яскраво виявлений ріст, а не спинити його. Коли взяти цифри окремих років, віддалених один від другого на де-кілько десятків 
років, то ми завжди помітимо значний приріст народонаселення. Теж саме можна сказати й про промисловість країни. Під впливом росту населення 
й потреб, що збільшуються, нових винаходів і т. и., промисловість в країні, звичайно, має напрямок росту. Знов же й тут бувають запинки, які 
можуть затримати цей ріст, але коли взяти більший термін часу, промисловість краю буде завжди міцніша в кінці, ніж спочатку його. Такі зміни, 
що не залежать від тимчасових сторонніх впливів, одержали назву «вікової тенденції». Другі впливи, яких зазнають окремі галузі господарства, 
складаються з причин «сезонового» характеру. Є ціла низка господарських явищ, які протягом року ростуть або зменьшуються в звязку з наступним 
часом року. Так, наприклад, у нас на Україні, в осени, після реалізації врожаю, звичайно, ростуть обороти торговельних підприємств, бо 
селянство продає хліб і готується на зіму, купуючи необхідні товари для свого домашнього вжитку. В цей же час збільшується робота наших залізниць, 
бо починається перевозка хліба нового врожаю з одного району в другий. Ці то зміни, що звязані зі зміною часу рокх, і звуться «сезоновими 
коливаннямл». Нарешті, третє, те, що, якраз, може бути названо кон'юнктурою в тісному розумінні слова; це ті хвилясті рухи в господарському 
житті країни, які складаються незалежно від «вікових тенденцій» і «сезонових коливань». Це є та зміна сприятливих і несприятливих періодів в 
господарському житті країни, що, як встановлено вченими, при капіталістичному устрію має регулярний характер. У цих періодичних кон'юнктурних 
коливаннях треба відріжняти три моменти. Спочатку, період під’йому господарства, потім криза — період застою, і нарешті, запинки, повільне 
оживлення господарського життя, яке знову переходить у під’йом. Це так звані «промислові цикли» (кола), які повторюються приблизно раз у десятиріччя. 
Але у процесах цих «промислових циклів» бувають також періоди, коли не так різко виявляються процеси під’йому і занепаду господарського життя 
країни, вивчення та з'ясування яких також має значний інтерес. Таким чином, загальний хід народньо-господарського життя складається під впливом 
ріжноманітних фактів, які впливають то слабіше, то сильніше і в залежності від цих впливів — господарське життя країни то піднімається, то 
знижується при чому довгість цих періодів буває ріжна. Країна може переживати відносно довгий період розквіту господарського життя, коли 
промисловість країни швидко росте, достатки населення збільшуються товари як в сільському господарстві, так і в промисловості мають гарний, 
збут. Але цей період може й скоро закінчитися, — промисловість починає скорочувати свою продукцію, бо вона не знаходить собі збуту, починає 
збільшуватися безробіття, достатки населення зменшуються, країна, як кажуть, увійшла в смугу кризи, що, в свою чергу, довше чи менше може 
триматися. І такі хвилясті рухи всього народньо-господарського життя характерні для всіх капіталістичних країн. Період розквіту зміняється 
періодом занепаду, що переходе в більш чи менш довгочасний застій, змінюючись у свою чергу новим періодом розквіту. Як спостерігати кон'юнктуру. 
Але як же ж помітити ці періоди занепаду й розквіту, якими ознаками вони характеризуються, за допомогою яких струментів або способів визначити 
початок господарського підняття або його кінець? В науці часто прийнято рівноставляти ці зміни в діловому житті з тими змінами, які ми 
спостерігаємо в погоді. Як буває негарна й гарна погода, так само буває ріжна „погода" і в діловому житті. Ясні дні зміняються хмарними, коли 
на обрій господарського життя насуваються чорні хмари й загрожують небезпеками десяткам і сотням тисяч осіб. Але для визначення гарної й 
негарної погоди є ріжні приладдя, за допомогою яких ми можемо не тільки характеризувати погоду сьогодні, а навіть передбачати її на де кілька 
днів наперед. Для цього існують термометр, барометр і т. д. Чи є подібні струменти для вимірення явищ господарського життя? Аджеж „на око" 
визначити дуже трудно. Одному здається, що в нас іде все гаразд, що промисловість росте, сільське-господарство поліпшується, обороти торговлі 
збільшуються, иншому-ж, навпаки, здається, що промисловість розруйновується, торговля скорочує свої обороти, залізниці замірають і т. д. 
Очевидно, що кожен з них буде при цьому приводити докази, які будуть зміцнювати його погляд на загальне становище справ. Але що це будуть за 
докази? Це будуть прикмети з того невеликого круга явищ, що приступні його спостереженню і за межу якого він заглянути не може. За допомогою 
яких-же способів можна досягти цього точнішого знання і чи не можна зробити так, щоб не тільки характеризувати стан на сьогодні, але й зробити 
віщування на майбутній час? Чи не можна зробити такий „економічний барометр", за допомогою якого можна було б передбачити погоду в діловому 
житті? Наше громадське життя іде по відомих законах. Давно, наприклад, встановлено, що хлопчиків у країні родиться більше, ніж дівчаток, але 
перших умірає в дитячі роки більше, ніж останніх, через це на земній кулі завжди є де-який лишок жінок. Кількість, наприклад, самовбивств при 
звичайних умовах майже завжди одинаково і не тільки число самовбивств, а й способи, якими користуються самогубці, завжди знаходяться у відомому 
співвідношенні. Потім, наприклад довійськова наша статистика встановила, шо, незважаючи на все більше й сільше споживання горілки в царській 
Росії, співвідношення між величиною посуду, в яких продавалась горілка, залишалося постійним. Пропорція між осьмушками, чвертками й бутилками 
за цілу низку років майже не змінялася. Ще можна було б навести десятки й сотні прикладів, в яких наочно виступала б ця закономірність у нашому 
громадському житті й про яку вже наші читачі знають з статті про закономірність в громадському житті. Як-же встановили цю закономірність, 
яким чином її відкрили? Тільки шляхом дозгих статистичних спостережень над окремими явищами громадського життя. Для того, щоб установити, як 
рухається за часом дане явище, який напрямок у своєму рухові воно розвиває — потрібно систематичне спостереження над ним, потрібно його кількосне 
вимірення. Для цієї мети і є статистика. М. Танатар. (Далі буде).