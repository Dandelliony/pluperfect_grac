Юридичний відділ.
тов. Бойку. ПИТАННЯ: У 1908 році я купив у свого односільчанина Якима Ковальчука 2 дес. 366 кв. саж. поля й користувався ним, аж до 1918 року, 
коли син Якима Ковальчука силоміць відняв у мене цю землю й став її обробляти. Я подав до суду. Суд присудив мені землю, але-ж Андрій Ковальчук 
її не віддає. Куди та як звернутися мені, аби мій син або я одержали таки ту землю? ВІДПОВІДЬ: Ви можете звернутися до Районової земельно-судової 
комісії, але, коли ваш ворог силоміць захопив Вашу землю й не скорився перед вироком Нарсуду, то можливо, що він також не виконає й постанови 
Комісії. Син Ваш, звичайно, немає права на Вашу землю, тому заяву до Комісії Вам потрібно подавати самому, від Вашого власного імени. тов. 
Оверкові. ПИТАННЯ: 1) У нашому селі в користуванні церкви було два будинки. Чи не можна би повернути хоча б один будинок, коли й одібрані 
вони без згоди загальних зборів селянства. 2) Чи маємо право перевести у свою власність кінну малотарку за яку платимо арендові? ВІДПОВІДЬ: 
Все церковне майно, як: земля, будівлі то що від церкви одібрано. Тому, коли релігійна громада хоче, вона може найняти необхідне їй помешкання. 
До того-ж такі питання ні в якім разі не можуть обговорюватися на загальних зборах при сільраді, а для цього потрібно скликати загальні збори 
членів релігійної громади (по містах такі загальні збори скликаються у церквах, що їх орендують релігійні громади). 2) Необхідно, аби Ви 
докладніше повідомили, чому від Вас одібрали кінну молотарку й чому її не передано в користування тому з Ваших братів, який дістав у спадщину 
батьківське подвір'я, тов. Резниченкові. ПИТАННЯ: Я заорендував у КВД при сільраді 5 дес. землі па таких умовах: землю беру на 4 роки 24-25-26-27 
перші два роки земля йде з однії третини, а два останні роки з половини. Обробляючи цью третину, чи половину, що належать Сільраді, я мушу за 
наказом Сільради звезти готовий хліб, а після обмолоту мені повинні повернути зерно висіяне на ту частину землі, що за умовою, я мусив обробити 
для Сільради. Однак мені за минулий рік не тільки не повернули витраченого насіння, а ще й внесли мене до списків по продподаткові за користування 
5 десятинами землі, В дійсности ж я користувався лише 2 1/2 дес. тому, що земля дуже занехаяна й потрібно було лишити половину її під парою. 
То хіба я мушу і платити за ту землю, і висівати своє власне насіння? ВІДПОВІДЬ: Як що Ви маєте писану умову на всі 5 дес. землі, то маєте за 
неї платити всі податки згідно зі ст. 34 Зем. Кодексу. Коли-ж Ви вважаєте, що ті умови, які Вам поставлено Сільрадою, сама Сільрада ж і 
порушує, то Ви можете порушити клопотання перед Земельно-Судовою Комісією тов. Норові. ПИТАННЯ: Що повинна робити Земельна Комісія при Сільраді? 
ВІДПОВІДЬ. Земельний Кодекс вважає, що земельними справами повинна орудувати сама громада, (ст. 51 Зем. Кодексу), або ті члени громади яких 
обіруть на це. В тих випадках, коли земельні наділи громади змежаються зі сільрадою, то земсправами відає Сільрада. Коли громада дуже велика, 
то на допомогу їй обірається Комісія. Проте, ніяких повноважень ця комісія не має й працює під безпосереднім керовництвом Сільради, тов. Петаннику. 
ПИТАННЯ: Прожив я в маєтку князя Кочубія 7 років, у хаті простій, звичайній хаті, соломою критій, та ще й зовсім старій. Живучи в ній я спас 
її від остаточної загибелі. Тепер Райсільбуд потайки від мене продав цю хату, і новий власник її вигонить мене взїмку з хати. Що робити, куди 
звернутися за порадою? ВІДПОВІДЬ: Вам потрібно подать заяву до Районової Земельно-Судової Комісії. Коли все те, що Ви пишете в своїй заяві 
правдиво, то комісія по-перше, припинить висилення вас із хати, а по-друге, залишить хату за Вами, тов. Нізченко. ПИТАННЯ: Чи має право частина 
громади (70 чол. із загальної кількосте в 216 чол.) скасувати вигона, тоб-то відвести цей вигін під садиби де котрим з числа тих 70-ти чоловіка. 
ВІДПОВІДЬ: Кожний переділ землі може переводитися лише за постановою всієї громади (ст. 117 Земельн. Кодексу), Приговор громади має законну 
силу навіть після вирішення справи звичайною більшістю голосів. Ті, що не задоволені якимсь вирішенням справи, мають право в двохтижневий 
строк порушити клопотання в Райвиконкомі. Як що ваша громада користується землею по отрубах, то для приговора потрібна більшість голосів, що 
складала-б три чверті всіх громадян з дійсним правом голоса на сході.