5-та окружна нарада районових статистиків.
М. Кривий ріг.
10 листопаду біжучого року відбулася 5 окружна нарада районових статистиків, присвячена, головним чином, питанням біжучої статистичної роботи 
на місцях. В роботі наради брали участь всі райстатистики округи (за винятком одного), а також співробітники окрстатбюро. Завдання наради. У 
доповідях, що зробив завокрстатбюра тов. Буртів, говорилося «про завдання цієї наради, результати нарад взагалі й умови переведення статистичної 
роботи на місцях». Тов. Буртів у своїй доповіді зазначив, що округові наради дають змогу розвязувати труднощі, шо трапляються при роботі, 
колективно розглядати їх і знаходити певні шляхи по переведенню завдань. Даючи почуття до колективности, наради підвищують професійну самосвідомість 
та зміцнюють корпорацію. Наради призначаються перед початком ударної роботи і, таким чином, дається змога досягати вірного та своєчасного 
виконання їх. Помітне поліпшення в роботі районового статистика пояснюється стійкістью ранга райстатистиків та сітки доброхітних дописувачів, 
помірною підмогою районових виконавчих комітетів та зичливим відношенням селян до статистичних робітників. Нарада райстатистиків зазначила 
необхідність скликання періодичних нарад статистичних робітників укупі з доброхітними дописувачами, у всякім разі не менш як двічі на рік, в 
ті моменти коли буде початок ударної роботи. Прохати Губстатбюро та окрвиконком асигнувати необхідні кошти на переведення окружних нарад. 
Подорожні та добові оплачуються. Домагання окрстатбюро в наступному бюджетовому році, мають такі досягнення, що в кошторис Райвиконкомів 
унесені видатки по оплачуванню добових та подорожніх витрат райстатистикам при виконанні роботи, що завбачено плановою Держстатистикою, яка 
вимагає подорожи по районові. Окрстатбюро має певність, що вище зазначені досягнення дадуть можливість виконати цикл робот Держстатистики на 
всі сто відсотків. Треба усунути паралелізм. Промовці від райстатистиків, по доповіді тов. Буртіва зазначили, що в збіранні де яких статистичних 
відомостей як, наприклад, збірання відомостей про посівну площу, помітно паралелізм, тоб-то, одні і тіж відомості збіраються і райстатистиком 
і иншими установами, по ріжних формах та ще у ріжні строки, що навантажує роботою сільради і відбивається на своєчасному виконанні роботи у 
строк. Нарада ухвалила прохати окрстатбюро досягнути згоди з відомствами по збіранью одних і тих же відомостей і установити одноманітні форми 
й строки. Умови роботи поліпшали. Доповіді райстатистиків т.т. Гоша и Королькова були присвячені «характеристиці умов виконання роботи на 
місцях». Райстатистики в своїх доповідях зазначили те, що взагалі умови переведення роботи на місцях хоч і поліпшали, та все-ж є де-які 
випадки, що гальмують своєчасне виконання роботи. Загальне переведення справи районовим статистиком, головним чином, залежить від особистих 
вдач його, а також саме від взаємовідносин з Райвиконкомом. По всякчасна увага, до устрію мережи доброхітних кореспондентів спричинила 
зміцнення її мережи. Більше уваги райстатистинові. По доповідях райстатистиків, нарада ухвалила прохати Окрвиконком наказати райвиконкомам 
про те, що на справу райстатистики необхідно звернути велику увагу, бо здобутки райстатистиків з'являються матеріялом для роботи центральних 
органів уряду. Для успішного виконання робот Держстатистики прохати окрвиконком пропонувати фінансовій бюджетній Комисії затвердити внесені 
до районового кошторису видатки на райстатистиків. Про сільсько господарську статистику. У своїй доповіді про «сільсько-господарську статистику» 
тов. Спаський зупинився на тім, що біжуча с.-г. статистика зазначає зміни в явищах, що бувають у певні часи. Ці зміни більшістью залежать від 
природніх умов — особливо стану погоди. Зміни в погоді мають велике значіння, бо це впливає на наслідки сільського господарства. До важливих 
завдань біжучої с.-г. статистики стосується систематичне спостереження стану посіву, яке знаходиться в більшій залежносте від погоди, а також 
инших природних умов. Стан посіву повинен постійно бути під безпосереднім статистичним спостереженням. Ці спостереження призначуються у 
відповідні моменти часу: зімовий, весняний та літній, про які необхідно повідомляти у зазначені строки. Иншою роботою біжучої с.-г. статистики, 
є визначення посіву площи — окремо по культурам. Збірання цих відомостей повинно провадитися у раз зазначені строки, яких неухильно треба 
додержуватись. Зважаючи на те, що роботи біжучої с.-г. статистики, як-то: спостереження стану посіву та визначення засіву площи мають особливе 
значіння, нарада ухвалила додержуватися зазначених строків окрстатбюро при виконані цієі роботи. Сіл.-госп. бюлетені повинні бути правдиві. 
Торкаючись питання про заповнення с.-г. бюлетенів доброхітними дописувачами, тов. Спаський указав на те, що заповнення окремих питань бюлетеня 
в повній мірі повинно відповідати дійсному житьовому становищу. Заповнені с.-г. бюлетені після пильного перегляду і виьірки на місцях самим 
райстатистиком надсилаються до окрстатбюро. Нарада райстатистиків ухвалила прийняти таку постанову: необхідно вести правильний облік по 
надісланню бюлетенів доброхітними дописувачами і перед надісланням їх пильно переглядати. Про 5 відсотковий обпит. У питанні про осінній 5 
відсотковий обпит, тов. Спаський, зазначивши те, що ця робота має ударний характер, підкреслив необхідність закінчення її у строк. Для переведення 
цього обпиту, необхідно поклопотатись про те, щоб більша частина активних дописувачів приймала участь. Тов. Спаський нагадав про те, що на 
місцях Окрвик розіслав обіжника Райвикам, аби вони допомагали переведенню осіннього обпиту. Нарада ухвалила: Притягнути до участи обслідування 
більшу частину активних дописувачів. Роботу осіннього обпиту закінчити у строк при умовах, що РВК'оми дадуть необхідні засоби пересування. 
Инші питання. Крім зазначених доповідей, було ще зроблено доповідь т. Кірсаковим про демографичну та торговельну статистику. Нарада закінчилася 
прийняттям постанов про необхідність зміцнення мережі доброхітних кореспондентів, що своєю якістю відповідали своєму призначенню й виправдали 
б ті надії, які покладають на них органи державної статистики. Для потрібного ознайомлення доброкорів із завданнями та роботами державної 
статистики ухвалили скликати не менше одного разу на два місяці районові статистичні наради.