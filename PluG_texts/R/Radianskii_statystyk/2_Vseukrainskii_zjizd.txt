2-й Всеукраїнський З'їзд робітниць та селянок.
10-го листопаду в Харкові відкрився 2-й Всеукраїнський З'їзд робітниць та селянок, що тягся 5 днів. Перший з’їзд відбувся 4 роки тому назад і 
поклав початок жіночому рухові на Україні. Теперешній з'їзд підвів підсумки всьому тому, що було пророблено за останні 4 роки. Після цілої 
низки привітань, заслуханих з'їздом, з'їзд приступає до ділової роботи. В суперечках за доповідаю тов. Чубаря селянки зазначили, що село 
поступово прокидається й розуміє, що тільки Радянська влада є захисниця робітників та селян. Проте на селі ще багато темряви й релігійного 
дурману й що головним чином охоплена ним жінка. В ухваленій резолюції з'їзд визнає політику уряду як у внутрішніх, так і в зовнішніх питаннях 
правильною. Робітниці й селянки запевняють, що у відповідь на наступ капіталу вони вдесятерять свої сили, щоб йому дати організований одсіч. 
Далі резолюція зазначає необхідність зниження цін на товари, що сприятиме зміцненню спілки міста з селом, а також необхідність поліпшення 
низового апарату. Потім з’їзд заслухав доповідь т. Ніколаєвої про те, що дала Радвлада робітниці та селянці за сім років. З доповіли видно, 
як зростає використання жінкою своїх прав. В 1923 р. по Україні в райвиконкомах було 13 жінок, в Окрвиконкомах — 40 жінок, та в Губвиконкомах — 
12 жінок. В сельвиконкомах в 1922 р. було 2800 жінок, а в 1923 р. вже 12.250 жінок. Потім з'їзд заслухав доповідь тов. Ветошкіна про ролю 
кооперації в справі поліпшення побуту робітниць та селянок. Доповідач указав на ще слабу ролю жінки в кооперації. З 200 осіб членів правління 
райспілок тільки 2 жінки - 10% . З 35500 осіб членів правління сіль ЕСТ тільки 168 жінок. Проте, шлях коопераці — могутній шлях полекшення 
стану робітниць та селянок. Виступавши потім промовці одноголосно підкреслили важливу ролю кооперації в житті жінок, що звільняє її від тяжких 
пут сімейного побуту й домашнього господарства. Резолюція, намічаючи практичні кроки до зміцнення кооперації, закликає робітниць та селянок 
домагатися активної участи в органах управління й ревізії кооперації. З особливою увагою й інтересом з’їзд заслухав доповідь тов. Скрипника 
про сім'ю та шлюб у Радянській державі. В основному доповідь зводиться ось до чого: чоловіки й жінки в шлюбі й сім'ї зовсім рівноправні. Закон 
про сім'ю ставить собі завдання боротися з релігійними забобонами. Ми не визнаємо церковного шлюбу. Шлюб оформлюється тільки через реєстрацію 
в ЗАГС’і. Коли жінка завагітнів вона вже має право на допомогу. Діти — наше майбутнє, наша зміна. Наш закон не знає „законних", або „незаконних" 
дітей. Кожна дитина, що народилась, є повноправний: член пролетарського суспільства. Ми визнаємо права й за його матер'ю, незалежно від яких-би 
то не було зобов'язань. В суперечках за доповіддю зазначалось, що жінка-селянка ще не вийшла з релігійних забобонів, що в сім'ї ще міцний є 
погляд на жінку, як на власність. Радянський закон про шлюб зустрічає загальне співчуття. Тов. Гуревич в своїй доиовіді про охорону материнства 
й дитинства, зазначає, що Радянська влада в цьому відношенні ставить два завдання: допомога пролетарці-матері й виховання здорового молодого 
покоління. Дитина з моменту народження й до виходу з школи повинна бути під доглядом лікаря. Смертність дітей є ще в нас велика. Дитячі захистки — 
це один із основних заходів нашої боротьби на цьому фронті. Зараз на Україні є 105 захистків для 4000 дітей робітниць та 426 — на 15.000 дітей 
селянок. Тов. Суріна в доповіді про організацію народнього харчування зазначає, що тільки Радянська влада поставила в усій широті питання 
про громадське харчування. Правильна організація їдалень звільнить жінку від куховарні и тим самим висуне жінку на широку дорогу суспільності!. 
Доповідь т. Клименка про землеустрій та колективізацію була присвячена розглядові умов зростання нашого господарства. Черговою роботою для 
цього стає проведення землеустрій. Треба впорядкувати землю, ввести поліпшений плодозмін, розселити багато людне село. Для тих, хто не може, 
за браком реманенту, сам обробити землю, прямий шлях на колектив. Зараз на Україні 300 комун, о 4500 с.-г. артілів і 100 товариств громадської 
обробки землі. Врожайність в цих організаціях є значно вища, ніж у селянських З господарствах. Всі дані показують, що вести колективно 
господарство значно вігодніше ніж в одному. Землеустрій зробить так, що перехід до колективних методів господарювання буде доступний усім. 
Після суперечок за доповідаю т. Клименка та його заключного слова з'їзд переходить до підведення підсумків проробленого. Голова з'їзду т. 
Левкович зазначає, що з'їзд показав, як далеко сягнули жінки на шляху розкріпачення, на шляху громадськости. Жінці особливо тяжко довелося в 
боротьбі за владу рад — їй треба було бути скрізь: і в сім'ї, й у революції. Багато непомітних героїв є серед них і на фабриці, і в шахті, і 
в полі. Т. Левкович пропонує вшанувати хоча б деяких із них. Від імени Президії ВУЦВК тов. Петровський висловлює подяку за видатну революційну 
й громадську діяльність 18-ти делегаткам З'їзду. Всім цим непомітним героям Президія ВУЦВК піднесла годинник та шматок сукна. Після ухвалення 
резолюцій, вироблених у комісіях з'їзду, та заключного слова голови з'їзду т. Левкович, делегатки залишають залу засідань в твердій певності 
зустрітися через коротший протяг часу, ніж той, що пройшов - з часу першого з'їзду. Делегатки свідомі також і того, що недалеко той момент, 
коли за ними посуне вся багатомільйонова маса жінок на широкий шлях політичної та громадської діяльносте.