ЯК БОРОТИСЯ ЗІ ШКІДНИКАМИ, ЩО МАЮТЬ БУТИ В 1925 РОЦІ.
Розповсюдженість шкідників.
Нижче ми скажемо про кожного шкідника, що з ним робити тоді, як він уже з'явився. А раніш треба хоч коротко сказати, що треба робити, щоб їх 
зовсім не було. Як ми подивимось навколо, так узнаєм, що за кордоном, по Західній Європі зовсім нема такого великого розповсюдження шкідників, 
як у нас; там уже давно, мабуть сотню літ, а то й більше, як уже не знають такого сдива», як хлібний жук — кузька, сарана, озима совка та инші. 
Ховрахів та мишей теж не чути в такій кількості, як у нас. А все це через те, що там дуже старано й уважно працюють коло землі. Там щорічно 
міняють рослини на кожному лані; І серед зернового хліба там сіють і городину, буряки, кукурузу та кормову траву. Там ви не побачите, щоб на 
безмежних просторах простягалися безкраї лани одного жита, або пшениці, або ше чого иншого; там бідоласі жучкові чи сарані повсяк час одна 
велика турбота щорічно міняти та шукати нового місця, де б покласти свої яєчка, її рідко де знаходять. Там їм доводиться ділитися на малі 
гуртки, щоб знайти їжу на маленьких ланочках, де стараний німець іх позніма до жодного. А у нас серед моря ланів, де-не де клаптик картошки, 
або сояшника, чи кукурузи. Всяким шкідникам: хмарам кузьки та сарани, безлічі ховрахів та мишей у нас ціле роздолля. Від краю до краю, з року 
в рік неосяжне море житних та пшеничних ланів. А ви подивіться, скільки по наших полях: і серед самого хліба, і на толоці, на межі, у бальці 
на давніх степах неораних — скільки там бурьяну. Инший раз дивишся та думаєш, шо чоловік гірчицю посіяв, а воно свиріло чисто вкрило ярину. А 
осот, а вівсюг?! Є чимало таких ланів, що їх кидають сіяти з-за вівсюгу. Почне чоловік у серпні молотити, а з ті і віялки чимало силиться 
кукілю, березки й другого. Як уважно придивитись, то зразу спадає на очі, що там, де бурьяни, там і шкідники. От, наприклад, озима совка. 
Підняв чоловік заздалегідь чорний пар, піддержував його в чистоті усе літо, а перед тим, як уже сіяти, не придивився як слід і по полі де-не де 
зосталось декільки кущиків березки.. Зійшла озимина й все поле чисте від совки. А тільки, де були кущики березки, там виїдені круги! Бурьяни 
 — це велике зло, через нього і розповсюджуються шкідники. Отож щоб позбавитись шкідників, знищуйте бурьяни! У німців бурьянів нема! У нас 
після того, як скосили хліб, або зібрали сояшчик чи кукурузу, на це поле хлібороби уже не заглядують, аж поки оратимуть його в осени (на зяб), 
чи на весні (наволоком). І тоді бороною згребуть баділля сояшне або кукурузне, звалять його на межу, а инший раз спалять. Як би це все зробити 
своєчасно, то не було б того, що трапляється — всякі шкідники заздалегідь повтікали-б з стерні чи з баділля. Найкраще переоріть поле зараз-же 
як скосили хліб. Від цього пропадуть і кузька, і гесенка і пильщик; достанеться і зерновій совці, бо в осени гесенка та пильщик утечуть. 
Спаліть сояшне та кукурузяне баділля, як тільки воно підсохне. І ніяк не пізніше квітня по весні, бо в травні, на початку місяця і соящниковий 
жук, і кукурузяний метелик вже вилетять з лялечок. Також про оранку. Весняна глибока рання оранка зпочатку й не далі середини травня — нищить 
кузьку й озиму совку, як вони ще в лялечках. Про літню (теж не менш, як на З вершки) ми вже казали. Осіння глибока (на зяб) оранка дуже нищить 
шкідників — хлібного жука, стеблову совку. Ї нічого тим шкідникам усім не зробе, а навіть ще й допоможе чимало та весняна оранка, що у нас 
инший раз має місце — під букер, або ще «краще» наволоком. Великий вплив на рослини, на їх силу, здоровля та стійкість має угноіння; на 
здорову рослину, хоч иншій раз й нападає шкідник, так менш її шкодить, ніж хилій. От-же все те, шо ми вище сказали, має дуже велике значіння 
в боротьбі з шкідниками й багато і в кінець іх нищить. Як-би наші селяне все це робили, так на їхніх полях ніколи-б не було шкідників. Тепер 
перейдемо до того, як їх знищувати, коли вони з'явилися та шкодять по наших полях. Ми ще з осени добре знали (обслідувавши усі поля й садки), 
які мають б ти шкідники у 1925 році. Тут ми зупинимось лише на таких, що в майбутнє літо з'являться у масовій кількости.
Польові шкідники. Ховрахи. Ховрашками шахоплено на Україні більше, ніж 2.600.000 дес. засівів, толок, цілини та степових участків. Тут в біля 
40.000.000 норок, або 120 000 000 ховрахів. Вони чинять дуже велику шкоду. З ранньої весни, як тільки зійде сніг, ховрах прокидається від 
зимової сплячки й зразу нападає на зелені озимі сходи. А влітку він годується як зеленню, так і зерном з колосків. Рахують, шо за весь теплий 
сезон, тоб то за час з весни й до осени ховрах з'їдає біля 10 — 12 фунтів зерна (перераховуючи на зерно й инші продукти, шо він з'їдає). В 
квітні або на початку травня самиця ховраха приводить 5-6 штук ховрашенят. Самець і самиця живуть у ріжних порах.
Найкраще боротись з ховрахами у квітні та травні, коли разом з старими ховрахами можна знищити й їхній приплід. Ховрахів винищують переважно 
газом — сірчаним вуглецем. На полі в перший день розвідачі оглядають усі нори, забивають їх землею і втикають біля кожної нори тичку з очерету 
або соняшничиння. На другий день перевіряють, коли нора відкрита, значить у ній є ховрах З нор, у яких не живуть ховрахи, тички знімають. У 
слід по жилих норах ідуть робітники затравщики: один з лантухом соломи та лопатою, а другий з пляшкою, куди налито 1 фунт сірчаного вуглецю й 
накидано з сотню кульок із клочча. В кожну нору (в ті, де є ховрахи) дротяним гачком (в 1 аршин, завдовжки) поглибше засовують одну кульку, 
витягаючи її з пляшки тим же гачком. Другий робітник зразу затикає нору солом'яним крутнем і присипає її землею й притопчує. Один розвідач 
(звичайно в загоні) може оглянути біля 100 — 150 нор, або дві — три десятини. Два затравщики затравляють 25 — 40 нор на I — 2 десятинах. 1 фунт 
сірчаного вуглецю насичує 75 — 100 кульок, з клоччя таких завбільшки, як лісовий горіх. Однієї кульки досить для однієї норки. Через двадцять 
хвилин, коли в нору положать таку кульку, ховрах або ціла його родина задихається. Сірчаний вуглець треба дуже берегти від вогню. Від іскри, 
що з'являється від удару заліза об залізо він загорається й дає вибух. МИШІ. Миші на полі бувають чотирьох пород: дві породи з короткими хвостами, 
сірі, — одна з чорною смугою вздовш спини — степова строкачка (пеструшка), друга без цієї смуги польовка. Дві породи з довгими хвостами: руда 
з чорною смугою по спині — польова миша, сіра без чорної смуги вздовш спини курганчикова миша. Нори свої вони риють неглибоко в землі і живуть 
сім'ями. Плодяться 5 — 6 раз на рік. Мишами зараз занято (переважно на Київщині, Поділлі та Волині) по-над 1.000.000 десятин. Миші їдять молоді 
сходи й рослини, що вже досить виросли, а також їдять зерно. Не менш 5 фунтів з'їдає одна миша зерна за рік. Бувають роки, коли миші геть 
чисто знищують урожай хліба. 1925 року на Україні треба ждати силу мишей, особливо в східній частині. Боротися з мишами, як і з ховрашками, 
краще звичайно не по одинці, а громадою — загонами й обов'язково ранньою весною, коли мало мишей. Спочатку також розшукують мишачі нори і в 
них кидають отруєну принаду. 3/4 фунту дрібно потовченого миш'яку (миш'яково-кисл. натру) розчиняють у відрі теплої води й додають шклянку 
цукрового піску, або малясу. В цей розчин на декільки хвилин кидають шматочки (завбільшки з горіх) добре випеченого хліба (не пливкого й не 
черствого). Потім цей хліб по шматожу розкладають по норах. Сушити хліба не треба. 1 фунта хліба вистачає на 100 нір, а одного фунта отрути 
вистачає на 10.000 нір. Миш'як дуже отруйний. Тому після роботи треба добре мити з милом руки. САРАНА. 1923 року на Україну посунула така 
сила сарани, що довелося на це звернути велику увагу. Розплоджуюшсь на перелогах, по балках та байраках, що давно або ніколи не орані, сарана
швидко переходить цілими лавами (кулігами) на культурні поля і з'їдає в першу чергу соняшники, бакші, коноплі, картоплю, а потім хліб. Коли 
через поле перейде сарана, то поле після неї залишається чорним. Починаючи з кінця травня і мало не до початку липня, доки не зіпнеться на 
крила, сарана йде пішки з поля на поле, винищуючи все на своїм шляху. На Харківщині, Катеринославщині, Одещині та почасти на Чернігівщині 
зайнято сараною понад 50.000 дес. Населення вже навчилося до де-якої міри боротися з сараною. Селяни копають канавки, зганяють туди сарану й 
палять соломою. Ця боротьба вимагає багато витрат матеріалу і роботи, а користи дає небагато. Краще боротись з сараною отрутною принадою. Для 
принади можна брати висівки або висівки змішані з дерев'яною тирсою, а також сухий кінський гній. Один фунт миш'яку розчиняють у відрі води і 
цим розчином добре намочують пуд сухої принади. Висівається отруйна принада на полі так само, як і зерно; на 1 десятину висівається біля 3 
пудів принади. Сарана залишає рослини, накидується на принаду, поїдає її й через добу починає гинути. ОЗИМА СОВКА. Озима совка з'явилась у 
нас ще 1923 року, але дуже шкодити цукровим бурякам та озимині почала 1924 року. В осени совка пошкодила на Україні більше, ніж 1.000.000 дес. 
озимини, а 150.000 десятин зовсім знищила. Перезімувавши в землі головним чином на озимині, (що її шкодила восени), гусінь весною засклеплюється, 
а на початку травня вилітає метелик. Незабаром вона кладе яєчка, а в кінці місяця з яєчок з'являється маленька гусінь. Яєчка озима совка 
відкладає на ріжних бур'янах (особливо на березці) та на буряках. Гусінь, що вийшла з яєчок, тут-же починає поїдати близькі рослини. Виїдені 
місця все ширшають та ширшають і нарешті вся плантація стає чорною. Самих шкідників не видно, бо вони в день сидять у землі й вилазять тільки 
в ночі та в похмурі дні. В половині липня гусінь уже засклеплюється, й у серпні вилітають знов метелики другого покоління, які кладуть свої 
яєчка також на бур'яни, особливо на парових полях. Вилупившись на засмічених парах, гусінь перші дні годується березкою, а потім переходить 
на молоді сходи озимини. Тут совка спочатку виїдає окремі лисини. Потім ці лисини сходяться до купки й геть усе поле стає чорне, мов на ньому 
й не сіялось нічого. Як тільки в-осени захолодає, озима совка ховається в землю й спочиває аж до весни. Боротися з озимою совкою дуже важко. 
Весною в травні виловлюють метеликів у коритця, що розставляються на полі. Коритця ці треба ставити не на тих полях, що їх хочемо зберегти 
від озимої совки. В коритця (подібні до залізних листів, на яких печуть пироги) наливають маляс наполовину із водою й додають трохи дріжджів.
На маляс, шо починає шумувати, метелики дуже охоче летять і в ньому топляться. За добу в однім коритці топиться від 100 до 1500 метеликів. 
Коритця розставляють від одного на 10 десятин до одного на десятину, залежно від того, чи багато метеликів. У коритця наливається від 2 до 5 
фунтів малясу. Потім, коли маляс висихає, його додають. З гусеню боряться або збіраючи її, або отруйною принадою. 1924 року на одній Харківщині 
зібрано більше 23.000 п. гусені. Щоб легше було зібрати гусінь, по полю розкидають невеликими купками зав'ялу бурякову гич, або бадилля инших 
рослин. У день підкупки і гичі збирається гусінь, де її легко знайти й знищити. Добре також пошкоджені совкою участки озимини оборювати 
навертаючи землю на бік пошкодженої озимини. Бік борозни до поля, що його ми захищаємо від совки треба вирівняти, а на дні борозни покопати 
ямки в 1/4 аршина завглибшки. Гусінь через такий рівчак не перелізе і в ямках її легко зібрати. Принада готується так, як і для сарани, тільки 
вона не розсівається по полю, а розкладається купками (з горіх завбільшки), або під купки гичі, або в ямки завглибшки в два вершки (зроблені 
приколником з перекладиною) і в два пальці завширшки. Такі ямки, або купки гичі треба робити густіш (одна від одної на 1 аршин, або хоч на 
один сажінь, залежно від кількости гусені). Майбутнім літом, як що не трапиться нічого особливого треба чекати великої шкоди від совки. Треба, 
щоб не тільки радянські та громадьскі установи, а і усе населення стало-б на захист свого врожаю, бо може ще ніколи йому не було такої загрози, 
яка чекає його, в цьому році. Хлібний жук. Хлібний жук починає шкодить зразу, як вилупиться. Найбільше шкодить цей жук тим, шо випиває зерно, 
яке тільки наливається, або вигрібає з колосся спіле зерно. 1925 року в західній частині України, за лінією Харків, — Полтава, — Кременчук, — 
північна частина Олександрійської та Зінов'євської округ — Першетравенськ — Балта — сподіваються сили цих шкідників. Боротися з жуком можна 
збіраючи їх із колосків. Для цього віжками зганяють жука на край поля і не дійшовши 1-2 саж. до краю поля, починають збірати жуків. Зганяти 
жуків треба під вітер. Збірати можна руками, а ще зручніше сачком (мішок з легенької тканини на обручі з ручкою). Зганяти віжками жуків з хліба 
й не збірати їх забороняється. 1924 року тільки в трьох округах Харківщини (Ізюмський, Куп'янський та Харківський) було зібрано жуків понад 
16.000 пудів. Гесенська муха. Гесенська муха є один із страшних шкідників. Боротися з цими шкідниками дуже тяжко. Найкраще боротися з гесенською 
мухою, це зразу після косовиці орати стерню. А в де яких випадках можна палити стерню. Кращим способом боротьби з гесенською мухою є пізні 
засіви озимини. Це для того щоб, озимина зійшла після того, як муха поклала яєчки в иншому місці й перестала літати. Для цього треба досвідним 
станціям та фахівцям весь час пильнувати за життям мухи й повідомити своєчасно селян, коли саме слід сіяти. Від станцій та агрономів треба
вимагати потрібних вказівок. Але найкраще боротися з гесенською мухою, як і з иншими шкідниками, культурним господарюванням. Треба правильно 
обробляти землю, заводити ранні та чисті пари, добре угноювати землю — так можна перемогти найсильнішого шкідника. У 1925 році мабуть не менше 
10 відсотків всієї озимини загине до весни від гесенської мухи. ЗОНА. Зона найбільше шкодить ярині. Найдужче нею ушкоджується ярова пшениця та 
просо. Принаймні (пересічно) 10 відсотків урожаю ярини гине від зони. Зона є грибок, що заражає зерно. Зародок зони прилипає до зернини. Потім 
зародок зони разом із зерном виростає й знов дає в колоскові чорний порох, це-б-то нові зародки зони. Отже боротися треба з зародком зони. 
Треба протравлювати зерна формаліном або синім каменем (мідяний купорос). Для цього пляшку продажнього формаліну розчиняють на 300 пляшок або 
15 відер води. Цим розчином поливають з поливалки через густе сито купу зерна, насипаного на рядно. Зерно треба помішувати, щоб усе промокло, 
тоді накривають зерно зверху рядном і дають полежати дві години. Після цього відкривають, розкладають (не на сонці й не на печі) тонким шаром 
і коли зерно просохне, його висипають у лантухи, що також протравлені, й так залишають до засіву. 15 відер розчину стане, щоб протравити 100 
пудів зерна (так само й розчину синього каменю). Синім каменем протравляють трохи по иншому. На відро води беруть 28 — 30 золотників синього 
каменю (або 1 фунт каменю на три повних відра води). Цей розчин наливають у діжку. Потім у діжку в ситі вмочують зерно на 5 хвилин, перемішуючи 
його при цьому. Далі зерно швидко витягають із діжки й тоненько розстиляють, щоб просушити. Останнім часом починає поширюватися спосіб сухого 
протравлювання мідним купоросом (синім каменем), просушеним у печі до білого порошку. Перед засівом змішують 73 фунта синього каменю з 1 пудом 
зерна й розсівають. Садкові шкідників. От же, що до шкідників садків, то вони так само з'являються тоді, коли в наших садках, ніби в лісі, є 
й бурьяни, й лишаї на деревах, усяке сміття та инше. По деревах яблонь та груш безліч сухого гилля, багато вовків, зовсім лишнього гилля. Від 
цього всього треба позбавитись, все це завчасу слід знищити, і як держати садок у чистоті, тоді не буде стільки шкідників. Білан жилкуватий. 
Гусінь біланя (бояришниці), перезімувавши в сухому листі, прилепленому на павутині до гилки дерева, весною зразу-ж нападає на молоде листя і 
оголює ввесь чисто садок. Вилетівши в кінці травня з склепику, метелик у червні кладе яєчки, а маленька гусінь, що виходить у липні, трохи 
підгодувавшись, скручує собі з листя гніздечко і зімує в ньому до весни. Найлегший і найпростіший спосіб боротися з біланом, це взімку позбірати 
„зимові" гнізда з дрібною гусінню. На Харківщині за 1924-й рік обібрано більш як 1.500.000 дерев. На випадок, коли з цим спізнилися, треба 
отруїти листя, що його їстиме потім гусінь. Дль цього беруть паризьку зелень (з вапною). На відро води треба вкинути 2 — 4 золотники зелені та 
4 — 8 зол. вапни, розтерти зелень з водою окремо, та, погасивши вапну також окремо, виливають зелень у вапну. Перемішавши добре розчин, пускають 
його в діло, раз у раз добре перемішуючи. Щоб цей розчин липше брався до дерева, можна добавити на відро шклянку патоки або рідкого борошняного 
клею (клейстеру). Для одного дерева вистачає одного відра. На десятину — від 100 до 200 відер, залежно від того, як густо засажений садок. 
Проти ще маленької гусені — білана можна вживати також і хлористий баоій, що вбиває комах, через отруєння їжи і через шкіру. Останнє має силу 
дуже гарно для голих комах (гола гусінь, напр., яблукова міль, травяна воша т. и.). Хлористого барія треба брати від 1/3 до 1/2 фунта на відро 
води. Розпускається він цілком. Добре добавити патоки або клейстеру. Золотогузка. Золотогузка мало чим по своєму зразку життя відріжняється 
від білана. Золотогузка скручує своє зімове гніздечко разом із гіллячкою і через це воно не гойдається од вітру (як у білана), а щільно тримається 
гіллячки. Способи, боротьби такі самі, що з біланом. Непарний шовкопряд. Непарний шовкопряд шкодить - так само, як і золотогузка та білан. 
Зімує він у яєчках, накритих мняким пухом і покладених купками звичайно, у прикорня товстих дерев. Боротися з цим шкідником легко. Треба 
позбірати ці купки яєчок і спалити їх, або гасом чи мазутом добре помазати ці купки і вони від цього загинуть. Коли з яєчок уже вийшла гусінь 
непарного шовкопряду, то з нею треба боротися так само, як із біланом. Кільчатий шовкопряд. Кільчатий шовкопряд також нищить листя плодових 
дерев. На зіму самиця кладе яєчка кільцем (зозулене намисто) на тонке гілля. Боротьба — зібрати і знищити кільця, а проти гусени, як із біланом. 
Яблунева міль. Ще на прикінці літа метелики відкладають яєчка на плодових деревах, накриваючи їх щитками із затверділих вилучень. Весною 
гусінь уся разом переходить на листя (в травні), обліплює листя павутинням і годується цим самим листям. Спочатку вона їсть мякушку листка, 
а потім з’їдає увесь листок. Щоб знищити гусінь яблуневої молі, треба рано на весні обоизкуватн гилля густим розчином вапни (1 фунт вапни на 
відро води), ніби зашпаровуючи міль на корі. Коли гусінь засклеплюється вся разом в однім павутинні, тоді можна збірати й винищувати осклепи. 
Коли молода гусінь ще не обплелась павутинням, можна обризкувати гилля хлористим барієм (1/3 фунта на відро води). Хлористий барій, попадаючи 
на голу шкуру мілі, вбиває її. Можна також вживати й паризьку зелень. Городні й бурякові шкідники. Збірайте на городах усяке сміття після 
збору врожаю, паліть його, знищуйте усякі бур'яни, тоді на ваших городах ніколи не буде шкідників. Земляний ран. Земляного рака (вовчка), шо 
під'їдає капустяну розсаду, можна труїти миш'яком (див. сарана — отруєні принади). Для цього розпарене зерно кукурудзи отруюють і розкладають 
у ямки на грядках. Можна також на грядках копати рівчаки по всіх напрямках. У ці рівчаки закопують шклянки або горщики. В ці горщики залазять 
земляні раки, де їх можна легко зібрати й знищити. Капустяна попілюха. Капусті дуже шкодить капустяна попілюха (тля). Проти неї добре 
обризкувати капусту зеленим милом (1 фунт на відро води), або тютюновим настоєм (1 фунт на відро води). Коли на капустяному листі завелась 
сила попілюхи, то це листя треба обірвати й знищити. Капустяний білан. Ще шкодить капусті велика жовтозелена гусінь капустяного білану. Боротися 
з цим шкідником можна або збіраючи його, або обризкуючи капусту паризькою зеленню або хлористим барієм. Нищити цього шкідника можна також і 
тютюновим настоєм. Земляні блохи. Останніми роками городам дуже шкодили городні або земляні блохн. На молодій капусті, редці то-шо, земляні 
блохи проїдають дірочки. Від цього листя засихає й рослина гине. Найбільше розплоджуються ці шкідники на ріжних бур'янах (свиріпа, ріжуха то 
що). Отже, найкраще боротися з цими шкідниками повипалювати на городах бур'яни. Добре також посипати грядки тютюновим порохом, або обризкувати 
паризькою зеленню чи хлористим барієм. Бурякові блохи. Так само можна боротися і з буряковими блохами, коли вони нападають на молоденькі 
бурячки. Бурякова свинка. Дуже шкодить бурякам, що тільки зійшли, шкідник — бурякова свинка. Ці шкідники до щенту винищують бурякові сходи. 
Бурякову свинку можно збірати руками, обкопувати плантації канавками, а також можна винищувати цих шкідників обризкуванням хлористим барієм, 
або паризькою зеленню. Для обризкування великих бурякових плантацій вживають кінні обризкувачі. Цими обризкувачами за день можна обризкати 
біля 10 десятин засіву. Обризкувач вміщає 17 — 20 відер. Збіжжова свинка або номорний довгоносик. Коморний довгоносик, його гробачек і він сам 
(жучок) виїдають середину в зерні. Ці шкідники роблять величезну шкоду, особливо, коли ними заражено багато хлібних комор та складів. Щоб у 
коморі не заводився довгоносик, треба її тримати чистою, часто провітрювати, виводити вохкість. Треба, щоб комора була чиста й світла, з 
стінами, обмазаними вапною, та доброю підлогою. Коли стіни та підлога мають багато щілин, то в них розплоджуються коморні довгоносики. Знищувати 
довгоносика важко через те, що отруйні гази не можуть довго триматися в коморі. Отруйний газ вивітрюється навіть через найменші щілини, а 
свіже повітря, що входить через ці щілини, охороняє шкідників від отруєння. Щоб винищити коморного довгоносика сірчаним вуглецем, треба, щоб 
не було щілин ні в стінах, ні в підлозі. На 1 куб. сажень треба витратити біля 3 фунтів, сірчаного вуглецю. Його нализають у мілкі чашки або 
миски й ставлять їх як найвище під стелю. Пара цієї отрути, як важча за повітря, зверху осідає до низу й заповнює помешкання. Зерна цей газ 
не шкодить і проходить кризь зерно не дуже глибоко. Тому зерно треба розсипати шаром в 71 — 73 аршина завтовшки. Коли знову з'являться живі жуки 
треба ще раз протравити помешкання. Збіжжова свинка: 1) Дорослий жук. 2) Гробак його. 8) Лялька. При цьому слід пильно обдивитися, чи немає 
щілин. Треба також пам'ятати, що зерно, пошкоджене довгоносиком, не приймається хлібозаготовкою, а також і до перевозу по залізницях. До кого 
треба звертатися за порадами. За ріжними порадами та вказівками завжди звертайтеся до місцевого агронома, або просто на станцію Захисту 
Рослин від шкідників сільського господарства при Губземуправлінні (Харків, Київ, Катеринослав, Артемівськ, Одеса, Винниця, Полтава). Сільсько 
господарські кредитові товариства, або сільсько господарські спілки також мають отруту та обризкувачі. Можна також і до них звертатися за 
допомогою. В. Аверін.