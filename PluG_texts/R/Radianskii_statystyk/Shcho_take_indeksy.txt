Що таке індекси і як іх вираховувати
Серед тих робот, що їх виконує районовий статистик або доброхітний кореспондент, одно з важливих місць займає збірання цін. Робота ця має 
завданням, шляхом безупинного спостереження над рухом цін, з'ясувати рівень дорожнечі. Ціни, до певної міри, можуть бути показником стану 
господарства й народнього добробуту. Як відомо, збільшення цін означає тим самим зменшення купівельної сили грошей; в ті чи инші часи гроші 
або дорожчають або дешевшають, на дану суму грошей можна придбати більше або менше краму. У звязку з цими змінами в купівельній силі грошей 
виникає питання, чи немає способу, що допоміг би з'ясувати напрямок цих змін; инакше кажучи, чи можливо знайти міру знецінення грошей. Ще 
недавно, до заведення нових сталих грошей, нам довелось, на власному досвіді пережити незвичайну дорожнечу, нечуване підвищення цін; доводилось 
рахувати на міліарди, купівельна сила грошей неначе б то дійшла до краю. Заведення нових, сталих грошей позбавило нас цих незвичайних явищ, 
але тим самим ми ще не позбавились дорожнечі в дійсности існують певні коливання вартости грошей, тільки вони вже не набувають того бурхливого 
характеру, що мали раніш; ці коливання стають менш помітними для того, щоб з’ясувати рівень дорожнечі. В статистичній науці існує певний 
спосіб, відомий під назвою „індексів" або чисел — показників. Суть цього способу полягає ось в чому: за даний ряд років беруться ціни певної 
кількости товарів, які мають вагу в ринковому ооорогі, або а масовому споживанні; ціна першого року вважається за 100, зміни в цінах дальших 
років визначають у відсотках до першого року, що взято за вихідну точку; потім ріжні числа — показники складаються, й сума ділиться на число 
взятих товарів; здобуте таким чином число з'ясовує нам середній рівень цін за кожний даний рік. Таким чином, індекс то ніщо инше, як відношення 
суми середніх цін повної кількості товарів до середнього рівня. В дійсности, в продажу буває багато краму; зміни в цінах на крам одоуваються 
неоднаково; одні товари дорожчають в ціні, инші дешевшають. Отже, за допомогою індексу ми й можемо виявити з нерівномірного й ріжноманітного 
руху цін їх загальний рівень. Зразок такого індексу в його звичайній елементарній формі подаймо далі.
Розглядаючи нашу таблицю, ми спостерігаємо, що рівень дорожнечі проти чаша збільшився відсотків на 75% пересічно; разом з тим ми виразно 
помічаємо, як од часу грошової реформи, що видбулася в березні, рівень цін зменшувався. На підставі цього ж індексу ми можемо зясувати також 
і ріжницю в рівні цін на сільсько-господарські та промислові товари, що існувала протягом цілого року. Гак, напр. жовтень минулого року 
показує найбільшу розбіжність в цінах поміж цими обома групами товарів; сільсько-господарські продукти на той час втратили більше одної 
третини своєї вартости, тоді як промисловий крам подорожчав біліш ніж вдвічі проти довійськового часу. Докладніша розмова про це розходження 
цін буде в иншому місці. Зараз же мусимо підкреслити, оскільки цей спосіб є придатним для зясування рівня дорожнечі й звязаних з нею економичних 
явищ. Ми розглянули найпростіший спосіб вираховування індексів; є й инші, далеко складніші способи, але на них ми не можемо в даному разі 
зупинятися. Треба зазначити, що, хоч цей спосіб чисел - показчиків виник і розвину в галузі статистики цін, але ним широко користуються й в 
инших галузях; так, цей спосіб прикладається для з'ясування змін в економичному житті взагалі, і з окрема змін заробітньої платні. Крім того,
ним широко користуються і в природничих науках. Цей широкий вжиток чисел показчиків, звичайно, викликає цілу низку важливих питань, звязаних 
з його прикладанням, але про ці питання розмова буде иншим разом. І. Л.