ХТО ВИННИЙ.
В „Радянському Статистику" ч. 6 є замітка Т.Т. з приводу неуважности до роботе Красноградського окрстатбюра в справі поширення кругозору 
районових статистиків та дописувачів. В своїй замітці т. Т.Т. цілком обвинувачує чомусь статбюро. Це правда, що вже давно почувається потреба 
скликання наради статистиків та доброкорів, що багато наросло питань, що потрібують розв'язань, але чому вже так суворо винити окрстатбюро. 
Я гадаю, що мабуть статбюро не раз про це турбувалося, просило ОВК влаштувати з'їзд робітників статистики, але на це прохання передчуваю 
відповідь ОВК — „коштів немає". Цікаво тільки знати, чому ОВК у вистачає коштів скликати округові наради та з'їзди... Чи може ОВК гадає, що 
статбюро це п'яте колесо до воза... Мовляв, керуючі органи ввели мережу статистиків, то й добре, нехай працюють на селі, а ми тут не при чім, 
умиваємо руки. Нехай окрстатбюро налагоджує справу, нехай РВК на місцях використовують статистиків а ми ОВК будемо лише поліпшувати працю 
райстатистиків. Райстатистики Червоноградщ. одержали обіжник ОВК ч. 5, яким покладається на райстатистиків обов'язок складання квартальних 
відчитів про роботу сільрад та РВК... Погано, що про це нічого не знає окрстатбюро, яке на моє запитання, чи може надати нам таку роботу ОВК 
без погодження з окрстатбюро, воно було страшенно здивовано. Ось вам і співробітництво між ОВК і статбюром. Це в окрузі, а що робиться в районі, 
про це багато було вже писано. Ти скажи голові або секретареві РВК'у, шо в тебе єсть инша робота по завданням окрстатбюра, а вони тобі зараз-же: — 
„Президиум предлагает". Що-ж робити, приходиться виконувати й накинуту роботу, „шкура дорога", бо наженуть та витурять. Цікаво запитати Т.Т. — 
чи він знає чому не було досі жодного з'їзду, що перешкоджало? Ось. Якось на весні 1924 року одержують всі райстатистики повідомлення, що на 
таке-то число призначається з'їзд в звязку з переведенням перепису. Статбюро гадало, що перш, ніж розпочати роботу, зробити маленький з'їзд, 
але вийшло щось неподібне. В цьому перш за все винні самі райстатистики, які неодноразово поз'їздилися (через несвоєчасне предоставлення 
підвод та коштів на це РВК'ом). Коли ж статбюро просило учасників з'їзду залишитися ще на один день, то вони рішуче відмовилися, через те, що 
не мали грошей на прожиття зайвого дня в місті. Бачите, Т.Т., чому не видбувся з'їзд... Мабуть статбюро гадало, що з'їзд відбудеться, воно 
покладала надії на нашу солідарність та зацікавленність роботою. Проте ми надій тих не справдили і немає чого складати всю вину на статбюро. 
Винен один ОВК та лише до де-якої міри статбюро, бо не зважив конкретно всього, що до влаштування з'їзду. Що-ж торкається висновків Т.Т. 
відносно „невідповідносте" своєму призначенню де-яких райстатистиків, то про це подбає статбюро. Коли ж є якісь хиби в роботі, знов таки через 
„гарний погляд". РВК та ОВК на працю статистиків. Усуньте ці хиби, а тоді подивимось, хто винний. Райстатистик Сіонський. Машивський район, 
Красноградської округи, на Полтавщині.