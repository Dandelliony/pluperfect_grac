3 приводу одного обслідування.
3 1 і по 22 січня ц. р, в Гребінському районі провадилось обслідування оренди та розшарування села, — тоб-то виявлення трудових взаємовідносин 
селянства. Комісія для цього складалася з представників Київського Губкому, Губстатбюра, Білоцерківського Окрвиконкому та райстатистика 
Гребінського р. Крім цього, в роботі приймали участь до 12 реєстраторів, набраних з місцевих організацій Л. К. С. М. У. Обслідуванню підлягали 
5 сіл Гребінського р., які й торік так само були обслідувані. Як наслідок торішньої роботи в цьому напрямку, Київським Губкомом КП(б)У була 
видана книжка під назвою: „Как живєт украинское село". „Монографическое обследование Гребенского и Кошеватского районов на Киевщине". На жаль, 
ця книжка не тільки мало розповсюджена, наприклад, в нашому районі, а так що мабудь ніхто з наших відповідальних робітників її й не бачив. 
Проте в цій книжці вміщено чимало цінних матеріялів самих найсложніших процесів нашого соціяльно-економічного й громадсько-політичного життя.
Вищезгадані села Київським Губстатбюром визнані за типові, а тому обслідування в них буде провадитись що-року. Отже й треба з приводу цього 
де-що сказати. По-перше, необхідно, на мою думку, видати таку невеличку книжечку, яка-б простою зрозумілою мовою з'ясовувала мету й завдання 
цього обслідування селянам, яких нам доводилось і може ще не раз доведеться обпитувати. Сотня таких книжечок на обслідуєме село багато б 
упростила працю, і комісію по вивченню села не приймали б за якогось надзвичайного контроля, строгого ревізора, як це мало місце на цей раз. 
По-друге, бажано б було, щоб Губстатбюро звязалось міцніше з обслідуємими райцентрами. Треба, щоб Райвиконком знав заздалегідь, що таке-то 
обслідування буде провадитися тоді-то. Воно почасти й добре, що наскочили і застали все так, як воно є в дійсності. Але ж комісія вивчає, а 
не ревізує. Багато цінніший матеріял буде, коли доброкори та статистики в обслідуємих селах завчасно з райстатистиком зберуть ріжні відомості 
в цьому напрямку. Оренда, супряга, наймана праця, позика, допомога „за дарма" — це все головні засоби експлоатації — визиску на селі, це основа, 
грунт соціально-економічного і навіть політичного життя села. Отже, щоб вивчити, дослідити цих засобів — треба робити це не наскоком. Тим 
більше, що з цих досліджень робляться надзвичайно важливі висновки. Взяти хоч вищезгадану книжечку („Как живет украинское село") про безпомічність 
і економічний паразитизм власників наділів 1 — 2 десят. Тут не взято на увагу, що між такими господарствами чимало фіктивних, що з'явились під 
час складання продподаткових списків. Тоді ж чимало було укрито як скотини, так і землі. Не взято також на увагу і те, що страшна „іспольщина" 
з'явилася стихійно після всім пам'ятної голодовки 1922 року. Тоді дійсно малосильні господарства позбувалися скотини, а десятини свої мусили 
віддати не тільки з половини, а за 2 — 3 пуди пашні. Або як полічені вівці, свині в торішньому обслідуванні? Ми знаємо, що довірятися відомостям; 
Райземуправління не приходиться, бо ці відомості взяті в Сільрадах, а там облік цей провадився здебільшого „зі стелі". Візьмем ще й такий 
приклад: в тій же самій книжці („Как живет украинское село") на 9 стор. — „Сведения о населеним < пунктах района". В цих відомостях, взятих 
очевидно з зем управління, в шпальті „Состояние землеустроительннх работ" показано, наприклад, про с. Лосятин, що там і „не приступали" до 
землевпорядкування, коли в цьому селі впорядковано до 2400 десятин землі, там цілий соціальний аграрний, як то кажуть, переворот проходив в 
той час. І тут чимало пояснень треба, щоб виявити, по якій причині земуправління „не знало" про це землевлаштовання. З усього цього видно, що 
до вивчення села, а особисто до висновків по такому спішному вивченню треба відноситися обережно. Як засіб до поліпшення цієї справи, гадаю, 
було-б не зайвим організувати хоч би тільки в тих селах типових районів, де провадяться обслідування, такі кутки з доброкорів та статистиків, 
такі маленькі первісні бюра, до яких коли дати, скажемо, декільки зшитків, по оливцю та додати газетку, книжку — то я певен, що ці статкуточки 
відограватимуть важливу ролю для правдивого вивчення села. Грунт для цього вже мається. Газета „Радянський Статистик" може стати ідеологічним 
організатором і керовником цих статкутків. А практично цю роботу можуть перевести райстатистики. Райстатистик Андрій Мартиненко.
Гребінський район, Білоцерківської округи, на Київщині.