Підготовка до перепису 1926 р.
Як це вже відомо нашим читачам, 1926 р. буде переведено всесоюзний статистичний перепис. В сучасний момент Центральне Статистичне Управління 
Союзу і ЦСУ України розпочинають підготовчу до перепису роботу. Перепис 1926 р. подібно до перепису 1920 року мусить охопити собою і дати 
вичерпуючий облік по всій території Союзу всіх основних елементів народнього господарства, як, наприклад, облік населення (по зрісту, полу, 
національності, професії і т. д ), стан сільського господарства в цілому і основних частин його, промислове виробництво, торговельні підприємства 
і заклади. Першою серед підготовчих робот є складання списку населених місцево стей. Відповідно до цього Губерніяльним Статистичним Бюро 
долучається складання списків населених місцевостей по районах і сільрадах. ЦСУ України має великі і майже вичерпуючі матеріяли відносно 
списків населених місцевостей, оаержані в результаті переведеного весною 1924 р. обслідування низового районірування. Як засіб підготовчої 
роботи, до перепису промислових і торговельних підприємств і закладів намічається попередній облік промзакладів, торговельних підприємств і 
кооперативів по даних губвнуторів, кооперативних союзів і даних промислового обкладання по матеріялах фінорганів. Також одним з першочергових 
завдань є складання схематичних мап для кожної сільради і планів міських селищ. Для земельного обслідування буде переведено виборку даних про 
землекористування з ріжних джерел, переважно з матеріялів про сучасний стан землекористування, що є в розпорядженні губземуправлінь, Всезагальний 
перепис 1926 р. на території Радянської України буде другим після перепису 1920 р., бо перший 1923 р. охопив собою лише міста й селища міського 
типу і зовсім не торкнувся сільських місцевостей, що складають більшість населення України. Багато ще пам'ятає ті обставини, при яких провадився 
перепис 1920 р. Непережитий ще бандитизм, що спалахав ще то на одному, то на другому участкові теригорії України; решта махновських шайок, 
що їх ліквідовано тоді, війна з Польщею, зробили неможливим зовсім переведення перепису по Волині і заважали своєчасному й переведенню її на 
Запоріжжі і Поділлі. В останніх перепис треба було перевалити по скорочених програмах з пропуском окремих волостей. Таким чином, перепис 1926 
року, що має перевалитись у зовсім инших умовах, дасть можливість виправити прогалини перепису 1920 р, а також дасть можливість після розробки 
його матеріялів встановити при порівненню з підсумками перепису 1920 р. досягнення в галузі відбудування і розвитку господарського й громадського 
життя Республіки.