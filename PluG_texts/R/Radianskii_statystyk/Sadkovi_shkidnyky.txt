Садкові шкідники.
В прошлому році садки по Україні були дуже попсовані ріжними шкідниками, особливо гусенью бояришниці та золотогузки, шо зовсім по де-яких 
місцях об'їли не тільки дерева садків але й листя. От і зараз по всіх садках помічається велика сила посохлого листя, сплутаного павутинням, 
в деяких садках родючі дерева мов заквічані тими капшуками павутини. Оте посохле листя шо зараз гойдається на дереві то є зімові гнізда дуже 
шкідливої для садку комахи, так званої бояришниці, гусень якої в огих капшуках перезімовує. Зараз дереву шкоди немає, але як тільки пригріє 
по весні сонце, то кожен такий капшук павутини стає лихом для садку та й для селянина, бо з тих капшуків вилазе гусень, що починає їсти 
бруньки, геть начисто знищувати листя. Але дерево без листя (яке об’їла гусень) не може принести врожаю. Накоївши лиха гусень, приблизно в 
кінці квітня, перетворюється в лялечку, з якої неділі через 1 1/2 виходе метелик. Ці метелики літаючі у нас в травні — червні місяцях, відкладають 
на листя родючих дерев свої яєчка. Тижнів через два із цих яєчок вилупляються малесенькі темно-сірого коліру волосаті з чорненькою головкою 
гусені, які спочатку живуть скупчено. В цей час шкода не дуже велика: гусені виїдають лише нижні частини листя, не жуючи навіть жилок на йому. 
Підростаючи, гусені приблизно в другій половині літа почінають будувати собі зімове гніздо. Декілька поїдених листків вони сплутують до купи 
павутиною, перестають їсти, кожна з них робе собі окреме гніздечко (кокон) в якому й перезімовує. Оці загальні гнізда — посохле листя прикручене 
павутиною до гілки — ми зараз бачимо на деревах. Ото з них по весні й буде лихо садкові. Коротенько ознайомившись с життям бояришниці ми 
6ачимо, щонайліпшим та найвірнішим засобом боротьби з ним це буде збірання отих зімових гнізд. Це самий кращій спосіб боротьби бо обібравши 
дерево від гнізд, ми тим самим, нищимо найлютішого ворога садків — як раз гусень що зразу по весні буде шкодить. Коли садок молодий, дерева в 
ньому невеликі, гнізда можна збірати з землі просто руками; коли ж садок старий — дерева великі, слід користуватись садівничими ножицями 
(сікатор) приробленими до великої палиці, аби дістати до найвищої гілки. Відомо, що найкраще збірати гнізда зімою, тоді їх лехко примітити як 
на дереві, так і на землі куди вони будуть падать. Зібрані гнізда та посохле листя господарь мусить зібрати й спалити і ни в якім разі 
залишати їх в садку не можна, бо по весні з них гусень знову полізе на дерево й праця збору гнізд марно пропаде. Це ми росказали лише про 
одного шкідника, але господареві треба знати й про другого не менш важливого шкідника, гусень якого теж перезі мовує на дереві теж в листях, 
але трошки не в такому, по вигляді, гнізді. Кожен з нас, глянувши зараз на садок побаче на кінцях гілок кубла павутини. Ото є зімні гнізда 
шкідника, що зветься золотогузкою. По весні з цих кубел вилазять гусені, шо розлазяться по дереву та шкодять йому не менше за гусень бояришниці.
Оці гусені так само як і гусень бояришниці (тілько трохи пізніше від неї) перетворюються в лялечку, з якої виходе сніжно білого коліру не 
дуже великий метелик, який літає у нас в липні — серпні місяцях. Літаючи тілько в ночі, метелик відкладає свої яєчка теж на листки дерева, але 
на споді їх. З яєчок виходять маленькі гусені, що в цьому році роблять невелику шкоду. Підросші гусені, в кінці літа, стягують паутиною декілька 
листків до купи на кінці гілочки, засновують її добре павутиною й зімують по де-кілька сотень штук в одному такому капшукові (кублові). Боротись 
з золотогузкою так, як і з бояришницею, а саме — збірати та спалювати зімові гнізда її. Працюючи в садку по збіранню зімових гнізд бояришниці 
та золотогузки, слід позрізувати гілячки, на яких помітне так зване «зозуляче намисто" — тоб-то яєчка кольчатого шовкопряду його гусень 
шкодить садкам не менше як гусень бояришниці та золотогузки. Так само зімою необхідно поздіймати з дерева та спалити сухі овочі, шо залишились 
на йому, бо літом цвіл від них зробе плямуватими та гнилими й здорові овочі. Таким чином, ми бачимо, що найкращим засобом боротьби зі шкідниками, 
як от бояришниця чи золотогузка, є лише гарний догляд за садком — своєчасний збір гнізд цих шкідників. Обібране від гнізд дерево дасть врожай 
 — дерево, яке об'їла гусень, не може дати врожаю овочі. Збіраючи та спалюючи зімові гнізда бояришниці та золотогузки, господарь охороняє 
садок від знищення. Збіраючи та спалюючи сухі овочі, шо залишились на дереві, господарь зберігає врожай гарної здо рової овочі. От же й слід 
не гаячи часу, ще з осени приступати до збору зімуючих гнізд бояришниці та золотогузки. Але слід зазначити, що зокрема кожен господар лише 
тоді захистить свій садок, коли всі господарі гуртом почнуть збірати зімові гнізда. Бо з необібраного дерева гусень перелізе й на обібране та 
зовсім вільне від гнізд дерево. Треба, приступаючи до збору гнізд, заохочувати других або гуртом позбавитись такого страшного лиха, яке спіткало 
наші садки в прошлому році. Державою видано обов'язкову постанову про збірання зімових гнізд бояришниці та золотогузки. Цією постановою 
предбачається кара господаря, який не встиг або не зумів зібрати гнізда в своїм садку. Селянин, який зібрав у себе в садку гнізда, мусить 
притягнути сусіда, щоб і він зробив те ж саме, завжди пам'ятаючи, шо збіраючи зімові гнізда бояришниці та золотогузки, ми охороняємо, та 
зберігаємо садки. Охороняючи садки, ми поліпшуєм своє господарство, яке підвищити та піднести на відповідню ступінь є найсвятіший обов’язок 
кожного робітника та селянина. Вас. Телешек (Чайка).