Скотарство та його теперішнє значіння.
Скотарство є одна з найважливіших галузів сільського господарства. Вона дає для господарства робочу силу для обробки землі, гній потрібний 
для угноєння грунту мало не під усі польові культури, необхідні для харчування мійськогj та сільського населення продукти як: молоко, масло, 
м'ясо та сало, і, нарешті, промислову сировину — шкіри, шерсть і т. и. Але найбільшу вагу має скотарство для трудових селянських господарств. 
Ці господарства мають небагато землі, але багато робочої людської сили і одночасно багато їдців — ось чому вони й розвивають найінтенсивніші, 
тобто найкорисніші, що дають найбільше прибутків, галузі господарювання. До таких інтенсивних галузей господарства насамперед і належить 
скотарство, переважно, молочарське та свинарство. Дійсно, за відомостями обслідувань селянських господарств, найбільший відсоток прибутків 
по трудових господарствах дає саме скотарство, тоді як по великих господарствах найбільший прибуток дає рільництво. Так наприклад, на Київщині 
у Васильківському повіті трудові господарства розміром до 4-х десятин, мають від продажу продуктів рільництва тільки біля 13 відсотків, а від 
скотарства ці самі господарства мають 87 відсотків усього прибутку. Навпаки, більші господарства, розміром 8 десятин, мають з рільництва 56 
відсотків грошових прибутків та тільки 44 відсотки — від скотарства. Такі самі приблизно відомості зібрано й по богатьох инщих губерніях і 
навить по инших державах. Таким чином, скотарство допомогає розвиткові трудового селянського господарства. Тому, що тепер трудові селянські 
господарства становлять головний тип господарства (бо великих господарств та економій то-шо тепер нема) розвиток їх є головне та важливіше 
завдання держави. А для їхнього добробуту потрібно розвинуте, як бачимо, скотарство, бо воно для такого господарства є найкорисніше. Але й 
для тих селянських господарств, де найбільшу увагу звернено на рільництво, де рільництво дає найбільші прибутки, скотарство тепер має виключну 
вагу. Це відко хоч із того, що невеликі врожаї та недорід останніх років викликали не тільки посуха та инші несприятливі умови цих років, 
але ще й, переважно, те, що грунт уже виснажився й потрібує кращого угноєння, бо сіють на ньому що року одні й ті самі рослини. А цими рослинами 
засіяно в нас 90 відсотків, а то й більше засівної площи. Отже, тому що селяне угноюють землю переважно гноєм, зрозуміло, що чим більше буде 
розвинено скотарство, то більше господарство матиме гною і краще угноюватиме землю, а від цього й урожаї поліпшають. Але правильне рільництво 
вимагає насамперед, щоб господарі сіяли ріжні культури, та трави, бо вони не тільки не виснажують грунт, але ще й значно збогачують його. 
Такими травами будуть, наприклад, конюшина, люцерна та инші. Сіяти ж трави можуть тільки ті господарства, що можуть і використати їх як слідує. 
Таким чином, щоб поліпшити наші врожаї, щоб краще боротися з недородом, треба розвинути, як слід, скотарство. Ще одне явище підкреслює, яку 
велику вагу має скотарство у відновленні економічного життя нашої країни. Зогляду на те, що наша країна є коаїна переважно хліборобська, 
розвиток нашого народнього господарства значно полегшає установлення звязку з закордонними ринками! Але щоб привозити з-за кордону ріжні 
сільсько-господарські машини та знараддя, потрібні для відновлення нашого державного господарства, необхідно нам і самим мати продукти для 
вивозу за кордон, щоб розплатитися за привезені машини то-шо. Такими продуктами можуть бути, очевидно, тільки сільсько-господарські продукти. 
Але що саме: чи продукти рільництва — насіння, борошна т. и., чи продукти скотарства. Звернувши увагу, з одного боку, на те, що продукти 
рільництва, годуючи ними скот, дають більше зиску, а з другого, — що вивіз таких цінних кормів, як насіння, борошно, висівки та макухи, не 
сприятиме нашому скотарству розвинутися як слід, нам стане ясно, що й держава й громадянство повинні вживати всіх заходів до того, щоб за 
кордон було й зручніше й корисніше вивозити продукти скотарства, а не рільництва. До війни за кордон вивозили більше рільничих продуктів, і 
вартість їх приблизно вдвічи перевищувала вартість продуктів скотарства, але вже й тоді зазначали не один раз, як зле впливає це на сільське 
господарство. Дійсно, як що вивозити такі гарні корми за кордон, то скоту не буде чим годувати, і ми, таким чином, немов вивозимо живні соки 
нашої землі, бо коли скоту менше, то менше й гною, тоб-то й рільництво не зможе розвинутися як слід. Таким чином, всі згадані обставини 
вимагають негайного розвязання, бо й відновити все сільсько-господарське життя країни і боротися з недородом і розвинути трудові селянські 
господарства можна тільки тоді, коли буде відновлено найкорисніші галузі скотарства. Та важлива роля, що її має відогравати скотарство в 
загальній справі відродження й розвитку нашого сільського господарства та промисловости, потрібує уваги й напруження всіх сил і державних і 
громадських у справі розвитку найкорисніших галузей селянського скотарства. Коли сільське господарство є головна галузь, підвалина нашого 
економічного буття, то від скотарства, безумовно, зале жить правильний розвиток усього сільського господарства. Охорона та поширення скотарства 
є, таким чином, справа виключної ваги біжучого часу. Ю. У.