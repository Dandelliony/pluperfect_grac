Школа на селі.
Що-року в січні місяці ЦСУ України збірає відомості про стан шкільної справи в Республіці за допомогою райстатистиків. Ці обслідування, 
перевезені вже тричі, дають багатий матеріал про стан сучасної школи та про розвиток її за останні роки. Сільська школа в роки революції та 
громадянської війни зазнавала значних матеріальних труднощів, через що шкільна мережа в усіх губерніях рік у рік рідшає. Як шо в 1920 році по 
всій Україні було коло 21000 сільських шкіл, то в 1921 році їх уже стало коло 20000, в 1922 р. 18000, в 1923 році — коло 15е00. а в 1924 р. — 
13000. Через що ж так рідшає мережа сільських шкіл та доки це може продовжуватися? Відповімо спочатку на перше питання. Для правильної роботи 
школи найголовніше — це мати особу, шо піклувалась би не тільки про постановку в школі учбової справи, але й про її матеріальний добробут: 
про своєчасний ремонт ш<ільного будинку, про достачання школі меблів, палива, учбових приладь, підручників та коштів на виплату утримання. 
Коли в 1920 році на Україні остаточно установилася Радянська Влада, піклування й керування школою взяла на себе держава, перевізши цілком 
утримування всіх шкіл на державні кошти. Але в 1921 році державний бюджет не витримав цього тягару видатків, що лягали на нього, і до часткового 
утримування шкіл було притягнено місцеві кошти, одержувані шляхом подушного або подесятинного оподаткування волвиконкомами населення села або 
волости. Переходом держави до нової економичної політики, утримування шкільної мережи було покладено на місцевий бюджет. Поруч із цим було 
переведено договірну компанію, шо полягала в тому, що до утримування шкіл було притягнено населення шляхом уложення спеціальних договорів із 
наросвітами. Але ні місцевий бюджет ані договір з населенням не врятували шкільної мережи: в місцевому бюджеті не вистачало коштів на регулярне 
постачання школам коштів, а договорів здебільшого не виконували, й до того ще зменшився вплив наросвіт на школу. Лише в кінці 1923 року, коли 
місцевий бюджет поділився на бюджет районовий, окружний, губерніяльний та міський, шкільна мережа опинилася в сприятливіших умовах. До моменту 
останнього обслідування (1/1 — 1924 року) районовий бюджет установився ще не в усіх губерніях і не в усіх округах в однаковій мірі: на Донеччині 
та Катеринославшині його ще зовсім не було, а на Київщині та Полтавщині він був не в усіх місцях. Тому школи за джерелами утримування на 1 
січня 1924 року розподіляються так: на Донеччині та Катеринославшині школи утримуються коштом окружних бюджеті», на Полтавщині та Київщині 
коштом районових та окружних, а в останніх губерніях майже виключно коштом районових. Протягом 1924 року районовий бюджет майже скрізь остільки 
зміцнився, шо зможе утримувати всю мережу шкіл. Тому треба гадати, що на 1 січня 1925 року шкільна мережа України не стане рідшою, ніж на 1 
січня 1924 року. Січневе обслідування 1925 року підтвердить цю гадку. Таким чином, можна гадати, що процес скорочення шкільної мережи припинився 
в 1924 році, а в дальше почне поступово поширюватися. По губерніях число обслідуваних сільських шкіл, де було навчання на 1/1 1924 року, є 
таке: Крім цих шкіл при обслідуванні виявлено школи, де не було навчання тимчасово, тоб то протягом не більше від пів року. Таких шкіл по 
всій Україні було тільки 279, тоді як у минулому році їх було вдвічі більше (574). Таке зменшення числа тимчасово бездіяльних шкіл означає, 
що школи, позбавлені певних джерел утримування, втративши надію на можливість відновити роботу, протягом 1923 року закрилися. Всього за 1923 
рік на території УСРР закрилося зверх 2000 шкіл. Дуже цікаве є питання про те, яка кількість дітей учиться в сільських школах та скільки 
учнів припадає пересічно на 1 школу. Всього вчиться в обслідуваних 13167 школах 1047061 дітей обох статей. Отже, на 1 школу пересічно для 
України припадає 80 дітей. Але не в усіх губерніях ця пересічна величина однакова: так, на Волині на 1 школу припадає тільки 57 дітей, на 
Київщині — 94, на Харківщин — 91; в останніх губерніях пересічна є близька до 80. Порівняно з попередніми роками — пересічне число учнів у 
школах на Україні збільшилося з 66 дітей у 1922 році до 74 дітей у 1923 році і, нарешті, — до 80 в 1924 році. Причина цього є те, що число 
шкіл зменшилося й тому число дітей в них збільшилося. Розглянемо який % становлять учні сільських шкіл кожної губернії до населення та в якій 
губернії цей % є вищий. Виявляється, що найвищий % учнів до населення спостерігається на Донеччині та Одещині, а найнижчий на Волині, Поділлі 
та Харківщині. Як шо ж вважати, що % дітей у 8-11 років становить пересічно 17,7 всього населення, то по-за школою залишається коло 60% дітей 
цього віку. Теперішня шкільна мережа, звичайно, не може вмістити всіх тих, хто бажає вчитись. З даних обслідування видно, шо прийняти до 
школи в осени 1923 р. було відмовлено 36.902 дітям, при чому з цього числа через відсутність місця не прийнято 28 637 душ або 3,5% тих, хто 
бажав вступити. Всього ж прийнято в-осени 1923 року 87.649 дітей обох статей, що становить коло 50% усього числа учнів на 1 січня 1924 року. 
Шкільних робітників у сільських школах було 26.334 особи; отже, на одну школу припадало пе ресічно 2 вчителі, а на кожного з них 40 душ дітей. 
Остання цифра коливається від 44 душ на Харківщині де 34 на Чернігівщині. Цікаво відзначити який відсоток становлять дівчатка серед учнів 
сільських шкіл. В той час, як у містах дівчатка вчаться нарівні з хлопчиками (50%), у сільських школах на 1000 хлопчиків припадає тільки 393 
дівчаток. Инакше кажучи, % дівчаток серед учнів сільських шкіл становить 25%. Із губерній найвищий відсоток спостерігається в степовій 
Україні: на Донеччині — 38, на Катеринославшині 34 і на Одещині — 3 4; найнижчий же відсоток дівчаток спостерігається на Правобережжі: на 
Волині — 22, Поділлі — 22, Київщині — 23, а також на Чернигівщині — 22. Тільки на Полтавщині він досягає 25 та на Харківщині — 28. Число 
дітей у школах залежить од числа груп у них; що більше груп, то більше й дітей. На 1 січня 1924 року на Україні з 100 сільських шкіл 71 має 
не більше від 3 молодших груп, 23 — чотирі груп й тільки 6 шкіл від 5 до 7 груп. Повна ж семирічка становить тільки 3% (385 шкіл) всієї 
шкільної мережи. Порівняно з 1922 та 1923 р.р. у всіх губерніях і в цілому по Україні помічається збільшення % шкіл з 1 — 3 групами за кошт 
зменшення % шкіл вищих категорій, порівняно ж із довійськовим 1911 роком розподіл сільських шкіл за кількістю груп залишився таким самим. 
Ясно, що при 3 групах у школі навряд чи може бути більше від 80 учнів та 2 учителів. Все сказане вище характеризує сільську школу в 1924 році. 
Але наш огляд був би неповний, як би ми не розглянули ще один істотний бік шкільної справи, а саме — на мову викладання. Політика Радянської 
Влади в галузі самовизначення національностей, одною з найголовніших умов культурного розвитку національних меньшостей, становить право на 
національну школу. Національний склад населення Україні дуже ріжноманітний і тому відсоток шкіл з неукраїнською викладовою мовою по губерніях 
є ріжний. Чисто російських шкіл найбільше на Донеччині (76%) та на Чернигівщині (22%). Школи з українською й російською викладовими мовами 
найдужче поширені на Одещині, Черниівщині, Харківщині та Катеринославщині (від 22 до 13%). Німецьких шкіл є всього 313, при чому найбільше 
число їх припадає на Катеринославщину (122), Одещину (82), Донеччину та Волинь (44). Польських шкіл маємо (65), трапляються вони, головним 
чином, на Волині, Поділлі та Київщині. Школи єврейські та инших національностей трапляються в сільських місцевостях дуже рідко. Порівнюючи 
відсоток українських шкіл у 1924 році з 1923 роком, можна зробити висновок, що процес розвитку мережи української сільської школи швидко 
посувається вперед: пересічно по Україні українські школи в 1923 році становили 53%, а в 1924 році — 70%. По окремих губерніях шкільне будівництво 
перебуває в такому стані: на Київщині, Полтавщині та Поділлі українських шкіл зверх 95%, на Волині — 83%, на Харківщині — 70%, на Одещині, 
Катеринославшині та Чернигівщині — від 54 до 60%, а на Донеччин — 5%. В останній губернії навчання в школах провадиться найбільше російською 
та иншими мовами. Розмір статті не дозволяє розглянути инші боки сучасної школи, але й наведені цифри уможливлюють читачеві міркування про 
стан шкільної справи в державному маштабі й порівняти стан школи свого села з пересічним по Україні. Через місяць ЦСУ переводитиме чергове 
обслідування установ народньої освіти на 1 січня 1925 року. Дуже цікаво буде довідатися, чи зупинилося вже скорочення шкільної мережи чи 
збільшується пересічне число учнів на одну школу й далі, чи продовжується перетворення шкіл з чотирма й вище групами в трьохгрупові та як 
розвивалася українізация школи протягом 1924 року. Обслідування це, як і попередні, переводитимуть райстатистики й від них залежить те, оскільки 
повними й правдивими будуть одержані відомості.