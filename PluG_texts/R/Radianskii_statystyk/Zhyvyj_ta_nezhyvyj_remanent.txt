Живий та неживий реманент у селянськім господарстві.
Стан селянського сільського господарства України що до забезпечености його живим та мертвим реманентом, до початку весняного засіву, досить 
добре характеризується даними весняного вибіркового перепису минулого 1924 р. Дуже мало надії на те, що в умовах цього року дуже незадовольняючий 
стан забезпечености реманентом селянського господарства, покращає. По весні минулого року на Україні малось 46,3% господарств, позбавлених 
робочої худоби і 41,7% господарств, позбавлених знаряддя обробки грунту. В осени виявилось, що кількість господарств позбавлених робочої худоби 
залишилась без зміни (46,4 %). Частковий недорід 1924 р. може тільки погіршити стан, але ніколи не сприятиме його поліпшенню. Взявши на увагу 
кількість господарств без робочої худоби та реманенту можна сказати, що порівнююче в кращих умовах знаходиться лівобережний Лісостеп України, 
 — в складі Полтавщини, Харківщини та Чернігівщини і далеко гірше становище правобережного Лісостепу (Волинь, Поділля та Київщина, де більш 
половини господарств не мав ні робочої худоби, а ні реманенту. На Україні селяне часто використовують корів, як робочу худобу, але це ні в 
якому разі не може поповнити недостачу робочої худоби в селянськім господарстві. Уживання корів, як тяглову силу, не є виходом з становища і 
тільки підтверджує загальну несприятливу характеристику стану робочого скотарства Республіки. Що торкається середньої забезпеченности господарств 
робочою худобою, то на першому місці стоїть полоса Степу з її земельними просторами, потім іде Лівобережжя, забезпечене подібно полосі Степу 
і значно гірше стоїть господарство правобережного Лісостепу. Але господарства, що мають робочу худобу, забезпечені нею більше на Правобережжі 
ніж на Лівобережжі. Це тому, що на Прапобережжу багато господарств позбавлено худоби. Таким чином, по Україні на одне господарство припадає 
пересічно тільки коло 1 1/2 одиниці робочою худобою, на господарство ж з робочою худобою - Одещина, Катеринославщина, Донеччина. Робочий віл 
рахується за в 1/2 одиниці. В Лісостепу припадає коло 1 1/3 одиниці і на Степу коло 1 2/3 одиниці. Склад робочої худоби по ріжних губерніях 
дуже ріжноманітний. Уживання робочої сили вола переважає над уживанням коней тільки на Донеччині, де в осени 1924 р. коні складали 17,3% і 
воли 52,7% усієї робочої худоби. В цей же час на Харківщині малось волів 32,6%, на Полтавщині 20,9%, на Київщині 15,6%, на Поділлі 14,5%, на 
Катеринославщині: 11,3%, на Одещині 8,0%, на Волині 6,4% і на Чернігівщині 5,4%. Отже найкращий склад робочої худоои є на Поліссі, в складі 
Волині та Чернігівщині, себ-то район малоземельний, але з найбільшими сінокосами. Нагрузка робочої худоби засівною площею по окремих районах 
міняється згідно тому, як ведеться господарство. Таким чином, на Степу з його земельними просторами і поганою обробкою грунту на одиницю всєї 
засівної площі припадає робочої худоби майже вдвічі (1,9) менше, ніж на Правобережжі і на одиницю площі ярового засіву на Степу в порівнянні 
з Правобережжям менше в 2,3 рази і в порівнянні з Лівобережжям у 1,8 рази. Коли нагрузку робочої худоби площею всіх засівів, а також і ярих 
на Правобережжі умовно вважати нормальною, то відносно Степу, не зважаючи на довший час засіву, можна відзначити де-яку недостачу робочої 
худоби. Що торкається нагрузки розміром засівної площі сільсько-господарчого реманенту, то тут спостерігається точно така ж послідовність в 
окремих районах, як і відносно нагрузки робочої худоби. Ріжниця полягав тільки в тім, що мертвий реманент більш нагружений, як живий.
Беручи забезпеченість площі ярих засівів робочою худобою рівною 100% у кожній полосі, — забезпеченність цієї площі мертвим реманентом складатиме 
на Лісостепу 67% , як на Правобережжі, так і на Лівобережжі, а на Стелу 73%. Таким чином, площа ярих засівів найгірше забезпечена живим та 
мертвим реманентом у степовій полосі. А. К.