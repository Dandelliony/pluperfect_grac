Тов. Квірінг про роботу на селі.
(З докладу нз пленумі Полтавського губному КП(б)У).
Наша політика на селі. На це питання пленум ЦК звернув особливу увагу. Чим визвана постановка цього питання у всю широчінь? Ви, товариші, 
досить знайомі з процесом убивців сількора Малиновського. Ви знаєте, що таке Димівка. Що діялось в Димівці? Забито сількора — комуніста. Хто 
забив його? Компанія з голів райвиконкому та сільради, з представників усієї сільської влади прохвостів, що просунулись до апарату сільської 
влади й протягом кількох років знущались над селянством. Попандопуло — найбільша влада на селі, а хто такий Попандопуло? Бувший уголовний 
злочинець, що втік з Болгарії й сховався від суду. Він просовується в партію й на протязі кількох років буквально тероризує селянство. А 
Димівка ж рахувалась взірцевою волостю. Чому її визнано взірцевою? Дуже просто. Приїзжає такий прохвост, як Попандопуло, на село й для того, 
щоб закріпитися по службі, старається вислужитись перед представниками окружної влади. Він миттю збирає податок, пише до центру прекрасні 
доклади про виконану настільки-то й настільки-то відсотків робот — ось тобі й взірцева волость. Така публіка, як Попандопуло, вміє говорити 
одною мовою зі своїм «начальством» і зовсім иншою з селянством. У них два обличчя. Для того, щоб заручитись довір’ям представників центральної 
влади, вони пишуть прекрасні доклади до центру, розпускаючи комуністичну фразеологію, а перед селянством вони виступають з словесністю пристава, 
урядника. Вони вміють перед нами показать комуністичне обличчя, а перед селянством ви являють своє справжнє обличчя — хамське. А Димівка не 
виняток. Це треба прямо сказати. Таких як Попандопуло немало. Вони знущаються над селянством, вони дискредитують партію та радянську владу, а 
селянин уявляє владу по тих особах, котрі командують у нього на селі, з котрими він має безпосередні стосунки. Мені т.т. Сосновський та Дем'ян 
Бідний розказували, якими, широко розкритими очами димовські селяни дивилися на Попандопуло, Постолаті та инших, що сиділи на лаві підсудних. 
Вони дивувались: невже рядянська влада, нарешті судить ту «страшну владу», котра їх так тероризувала й перед котрою вони так тремтіли. Суд 
над Попандопуло та К зробив своє діло. Їх присудили до розстрілу, але-ж ці прохвости на протязі 2 — 3 років мали в своїх руках владу, вони-ж 
називались комуністами, вони-ж проводили свою діяльність од імени партії. Скільки витерпіло селянство, доки не знайшовся Малиновський, котрий 
своєю кров'ю приніс Димівці визволення. Над цим питанням, над питанням про те, хто являється керовником радянської влади на селі, партія 
повинна задуматися, повинна на це ратувати. Треба, товариші, пам'ятати, що коли ми говоримо про настрої селянства, то треба вміти відріжняти 
настрій селянства в відношенні до радянської влади в цілому й настрій в відношенні до місцевої — сільської влади. Селянство за роки революції 
значно виросло в політичнім відношенні, воно стало більш свідомим, більш активним й вимагає більш уваги до себе, кращого до себе відношення. 
Куркульство прагне до того, щоб свідомість та активність селянства, які виросли, направити в инший бік, проти радянської влади. Наше завдання — 
піти назустріч селянству, використати його прагнення до активного політичного життя, використати його політичну свідомість, котра збільшилась 
щоб направити ії в радяньске русло. Треба оживити сільради. Де ж селянство може проявите свою громадськість? Ніде гріха діти — сільради 
безжиттьові, у сільрад до останнього часу були обмежені права. А сільрада-ж є найкращою організацією, де селянство може проявити свою активність 
в громадськім житті. Через те нашим найголовнішим завданням є оживлення діяльности сільрад. Треба, щоб там не було, добитись, щоб сільради 
стали тими організаціями, круг котрих обєднувались би всі громадські сили села, щоб селянство через сільради могло говорити про свої потреби. 
Треба звузити функції райвиконкомів і розширити право сільрад. Треба переглянути й відношення до перевиборів сільрад. Річ не в тому, скільки 
у нас комуністів в сільрадах, а в тому, наскільки партія зуміла встановити звязок з кращими представниками безпартійного селянства. Коли є 
комуніст, котрий користується довіррям селянства, вміє селян організувати — це добре. Та необов'язково, щоб який-будь, хороший чи поганий 
робітник, але щоб там не було, головою сільради був комуніст. Метод нав'язання селянству того чи иншого робітника веде до безвідповідальности 
сільського комуніста перед селянством. Треба зробити чистку сільського апарату допомогою селянської громадськосте. Нехай комуніста, котрий не 
вміє підійти до селянства, не вміє завоювати довір'я селянства, нехай його селянство провалить. Чому партія повинна витягати за вуха таких 
комуністів? Чому партія повинна нести відповідальність за таких комуністів? Не лякайтесь безпартійних селян у органах Радянської влади. Треба 
безпартійних селян більш придатних, енергійних, чесних треба в органи влади, просовувати їх підтримувати у роботі. Треба значно збільшити 
представництво безпартійного селянства в окружні, губерніяльні, всеукраїнські й всесоюзні органи. Ці представники відбиватимуть глибокі настрої 
селянських мас. Це необхідно зробити, инакше ми ризикуємо прогавити настрій селянства. Як що ми це прогавимо, як що ми пропустимо це, то 
селянство піде шкідливим для нас шляхом, яким поведуть його куркулі. Як що-ж ми переймем ту активність і свідомість, яка зростає серед селян, 
й поведемо його правильним шляхом, наша спілка з селянством буде міцна й непохитна.
Не одштовхувати середняка. У нас на Україні инші умови як по всьому Союзові. Ми маємо на селі класові організації — комнезами. Але в нас 
спостерігається дуже ненормальне явище, що-до представництва по сільрадах. Я візьму пару звідок по 5 сільрадах Полтавщини, Ось склад їх: 
Членів КНС 65 чел. Бідняків 31 Середняків З Ця цифра (3 середняки на 96 членів КНС) небезпечна, бо завдання полягає не лише в тому, щоби ми, 
яко партія встановили звязок тільки з членами КНС. Ми через КНС повинні звязатися міцніше з середняцьким селянством, що складає більшість на 
селі. На 96 незаможників лише 3 середняки — це неправильно. Не можна одштовхувати середняка від сільради, бо в сільраді, саме в сільраді, в 
першу чергу ми повинні здійснити спілку бідняка з середняком. А де-ж здійснюватиметься ця спілка, коли в сільрадї буде лише 3 відсотки середняків. 
Зміцнення сільосередків. Переведення всіх оцих поправок до нашої політики, що до селянства, потрібно безперечно. Це завдання тяжке. Це — багато 
тяжче, ніж перевести адміністраційний натиск. Приїхати в село, покомандувати — це легко. А ось зуміти підійти до селянства, добитися його 
довір'я — це тяжче для сільського комуніста, але цього добитись треба. Звідси, товариші, випливає важливе завдання — зміцнення наших сільосередків. 
До цього часу ми практикували перекидку робітників на село з міста. В більшости випадків така перекидка не дала практичних наслідків тому, 
що мобілізовані т.т. села не знають і не вміють правильно підійти до селянства. Тому про масові відкомандировання на село говорити більше не 
доводиться; робити це прийдеться лише в де-яких випадках, вибіраючи кращих товаришів. Головну нашу увагу слід звернути на те, щоб підвищити 
рівень розвитку робітників села, політично їх ліпше підкувати, Пленум ЦК пропанує утворити спеціяльні курси для робітників села, систематично 
висовувати сільських робітників до центральних установ. Ви знаєте про колосальну тягу молодих селян до КСМ. Але коли молодий селянин переросте КСМ, 
куди йому йти, доступ до партії йому дуже обмежений. Потім візьміть десятки тисяч селян, що виковуються й по виспілі вони прагнуть до активної 
участи в політичнім житті. Куди їм йти, коли доступ до партії обмежений, коли він позбавлений активного політичного життя? Таким верствам 
бідняцької й кращій частині середняцької маси селянства треба полекшити вступ до партії. Ви вже читали обіжника ЦК по цьому питанню. Кількосні 
завдання, що до прийому до партії селян, касуються. Ліпші й найбільш передові верстви селянства, віддані Радянській владі, повинні бути 
прийняті до партії. Ось до чого зводяться постанови пленуму ЦК. Завдання, поставлені перед партією Центральним Комітетом, досить важливі й 
складні. Але ці завдання ми повинні розвязати, щоб там не було, поставивши роботу партії так, щоб селянство не мало ніяких підстав бути 
незадоволеним партією й Радянською владою.