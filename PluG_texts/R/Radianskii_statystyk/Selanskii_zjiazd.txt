Селянський З'їзд.
На східцях Смольного зібралось до сотні робітничих і салдатських депутатів зі своїми прапорами, що темніли на фоні світла, що ллялось крізь 
арку. Наче хвилі, хлюпнули вони вниз по східцях, обіймали селян, цілуючи їх, потім пішли у величезні двері, піднялись шумливою юрбою по сходах... 
У величезній залі засідань уже чекав Ц. В. К. разом із Петроградською Радою і тисяччю глядачів. У цій залі була урочистість, що її завше 
викликають великі хвилини історії. Зінов'єв повідомив про досягнену згоду з селянським з'їздом, це викликало великий гамір, що швидко перетворився 
в цілу бурю. Коли донеслись звуки музики з коритару й голова процесії з'явилася в дверях, президія встала з свого місця, й трохи потіснилася, 
щоб і президія селянського з'їзду могла всістися. При чим та й друга сторони обнялись. За ними на білій стіні над порожньою рамою, що з неї 
було вирвано царського портрета, зхрестилися два стяги... Потім почалось урочисте засідання. Після кількох слів привітання Свердлова, Марія 
Спиридонова, бліда, з гладким волоссям, на вигляд шкільна вчителька з Нової Англії, взяла слово: Перед робітниками Росії відкриваються тепер 
обрії, невідомі ще досі в історії. Всі робітничі рухи в минулому кінчалися поразкою. Але теперешній рух — міжнародній рух і тому він непереможній. 
Немає в світі сили, що загасила б полум'я революції. Старий світ рушиться, — новий світ зароджується... Потім підвівся повний вогню Троцький: 
Я вітаю вас, товариші селяни. Ви прийшли сюди не як гості, а як господарі цього дому, де б'ється серце революції. Воля мільйонів працюючих 
тепер скупчена в цій залі. Віднині одного лишень господаря знає російська земля - союз робітників, салдатів і селян... З їдким сарказмом 
заговорив він про союзних дипломатів, що досі з призирством ставились до запросив заключити перемир'я, що з ним до них звернулась Росія й шо 
було прийняте центральними державами. В цей день народжується нове людство. В цій залі ми присягаємось робітникам усіх країн бути непохитними 
на нашій революційній позиції. Коли ми загинемо, то це станеться лишень тоді, коли ми будемо захищати вже наш останній прапор... ... Оташков, 
поважний старик-селянин, член президії селянського з'їзду, поклонився на всі чотири боки залі. Здоровлю вас з хрестинами нового руського 
життя й свободи. Тройський від імени польських соціял-демократів, Скрипник од фабрично-заводських комітетів, Тифонов од імени російських салдатів 
у Салоніках і инші оратори, що виступали безмежним числом, говорили з повного сердця зі щасливим красномовством яскравих надій, що збулись. 
Була вже пізня ніч, коли було запропоновано таку резолюцію, ухвалену одноголосно. „ЦВК, об'єднаний у надзвичайному засіданні з Петроградською 
Радою й селянським з'їздом, підтверджує декрети про землю й мир, ухвалені Другим З'їздом Рад робітничіх і салдатських депутатів, а також 
декрет про робітничий контроль над виробництвом, ухвалений ЦВК. „Об'єднане засідання ЦВК і селянського з'їзду висловлює свою повну й гарячу 
певність, що союз робітників, салдатів і селян, цей братній союз усіх трудящих і визискуваних, зміцнить владу, завойовану ними, вживе всіх 
революційних заходів до прискорення переходу влади в руки робітничої класи в инших країнах і забезпечить, таким чином, дійсний й справедливий 
мир і перемогу соціялізму"... Дж. Рід. „10 днів, що потрясли світом".