Права та обов'язки районового статистика.
З жовтня цього року ВУЦВК та Рада Народніх Комісарів затвердили положення про Державну Статистику на Україні. Це положення точно визначає всі 
права та обов'язки всіх органів державної статистики, в тому числі й райстатистиків. От що говориться в «положенні» про районових статистиків: 
1. У штаті районових виконавчих комітетів установлюється посаду районових статистиків. 2. Районові статистики працюють під керовництвом округових 
статистичних бюр і разом з тим, відповідають перед Районовими виконавчими комітетами за загальний хід проваджуваних ними в районі статистичних 
робот. 3. До обов'язків районових статистиків належить: а) організувати й провадити в межах району всілякі статистичні дослідження й біжучі 
нагляди за вказівками округових статистичних бюр; б) виконувати доручення Округових і статистичних бюр що-до вилучення з діловодства районових 
виконавчих комітетів і инших місцевих установ потрібних статистичних відомостей; в) загально керувати обліково-статистичними операціями установ 
районових з виконавчих комітетів і наглядати за правильністю їхнього виконання, відповідно до погодження Центрального Статистичного Управління 
з відповідними народніми комісаріатами й відомствами; г) організувати в районі мережі доброхітних кореспондентів і інструктувати сіх що-до 
виконання завдань округових і статистичних бюр. 4. Для обслуговання районових виконавчих комітетів районовий статистик мусить вести, згідно з 
інструкцією, вироблюваною губерніяльними статистичними бюрами, реєстри залюднених пунктів, промислових закладів, культурноосвітніх установ, 
які є в районі, й инших об'єктів, зазначивши до них й найголовніші статистичні дані. Разом з тим, губерніяльні й округові статистичні бюра
вживають заходів до постачання районовим статистикам основних статистичних збірок району. 5. Районові виконавчі комітети можуть покладати на 
районових статистиків спеціяльні статистичні доручення не инакше, як у згоді з округовими статистичними бюрами й за затвердженими останніми 
програмами, при цьому виконувати місцеві завдання можна не инакше як з умовою забезпечення виконання покладених на них губерніяльними статистичними 
бюрами статистичних робот. 6. Районових статистиків призначають на посаду й звільняють відповідні районові виконавчі комітети. Округовим статистичним 
бюрам надається право відводу. Районові статистики беруть участь на засіданнях районових виконавчих комітетів з дорадчим голосом. 7. Районові 
статистики в справах своєї компетенції безпосередньо зносяться з округовими статистичними бюрами, а також місцевими установами, підприємствами 
й приватними особами.