Державна статистика й доброхітний кореспондент.
З моменту встановлення Радянської влади статистика дуже поширюється. До неї притягаються тисячі робітників щоб спостерігати й вивчати народне 
життя. До того-ж часу царський уряд боячись справжнього освітлення становища пригніченого люду, тільки гальмував розвиток статистики й часте 
утискував тих, хто нею занімався. Земськ статистичні установи уряд вважав за «найнеблагонадініші», а співробітники їх часто й густо арештовувано 
й обшукувано. Робітниче-селянська влада, ще не боїться правди, яка б вона не була, й що, навпаки, йде на зустріч їй, широке розкинула по всьому 
Союзові мережі своїх статистичних установ. Вона хоче знати, як іде народне життя, де вонс гарне, а де негарне, які труднощі обтяжують народ. 
Коли вона виявляє будь які безладдя в людському житті, то про це зараз же довідується уряд, що і вживає необхідних заходів. Для статистики не 
важно, як живе той чи инший домохазяїн, що дає про себе відомості, а важно знати, як живуть всі люди даної місцевости. Ці відомості, збірані 
статистикою, розчиняючись у загальній масі инших відомостей, у вигляд: підсумків та пересічних величин, ще стосуються до цілих територій і 
великих груп населення, дозволяють встановлять закони, що за ними відбувається людське життя. А це важно знати в першу чергу державним діячам, 
тоб-то людям, ще складають закони й управляють державою. Без цих знаннів або ж із неправильними знаннями можна наробити багато помилок і 
замісць користи пошкодити народові. Через це в усіх державах в тій чи иншій формі є статистика. Особливо важне значіння статистика має в радянських 
республіках, і зокрема на Україні. Життя останньої після європейської й громадянської війни тільки починає налагоджуватися, при чому налагоджується 
шляхом повного її переустрію, з метою поліпшити становище робітників та селян. Тут прямо можна сказати, що успіх організації життя залежатиме 
в значній мірі від того, оскільки правильно вдається провести необхідні статистичні розрахунки. Візьмім наприклад недорід цього року. Держава 
своєчасно допомогла потерпілому від недороду населенню насінням, бо мала статистичні відомості про те, куди й скільки треба послати його. 
Цього досить, щоб показати, яке велике значіння для держави, а, значить, і для всього народа мають правдиві статистичні відомості. Вони потрібні 
й кожному окремому господареві, щоб знати, як вести своє господарство. Статистичні відомості крім того потрібні й для науки: ними цікавляться 
також чужоземні держави. Кожна держава силкується знати не тільки життя свого народу, а й инших народів і держав, щоб розрахувати, ще й де 
можна вигідніше купити й що продати. Є міжнародні статистичні організації, що піклуються про кращу постановку статистики по всьому світові, 
Україна — країна хліборобська, сільсько господарська, — до війни вивозила багато хліба за кордон, і всіх, безумовно, найбільше цікавить стан 
її сільського господарства. Україну в свою чергу цікавить питання, де найвигідніше можна продать хліб і найдешевше купити фабричні товари. 
От для чого збірають статистичні відомості. Яка ж роля в цій важній справі доброхітного кореспондента? Свою роботу державна статистика 
переводить за допомогою складної системи органів. Ці органи грубо можна розбити на дві частини: а) ті, що провадять статистичні спостереження 
й реєструють їх і б) ті, що розробляють статистичні матеріали. До перших належать: доброхітні кореспонденти, районові статистики та реєстратори, 
що їх тимчасово запрохують під час переписів та инших складних обслідувань. До других належать: Округові Статистичні Бюра, Губерніальні 
Статистичні Бюра й Центральне Статистичне Управління. Таким чином, доброхітні кореспонденти в системі державної статистики мають певне місце: 
вони належать до органів первісного спостерігання. А це значить, що доброхітні кореспонденти повинні спостерігати й реєструвати явища місцевого 
життя й надсилати відомості про них статистичним установам за тими формами й в ті терміни, що їх ці установи визначають. При гарно налагодженій 
статистиці повинні добре працювати як органи первісного спостереження, так і органи, що розробляють матеріали. Проте важливіше в статистиці — 
це організація правильного спостерігання. Помилки при розробці порівняно легко завбачити й виправити. Неправильності ж у спостеріганні й 
реєструванні фактів пройдуть у всіх стадіях статистичних робот і можуть привести до неправильних висновків. Уявім для прикладу, що кореспонденти 
надіслали помилкові відомості про врожай — поки менший збір, ніж він є на самім цілі. Уявім далі, що статистичні установи повірили цим відомостям 
і підрахували скільки є в державі хліба. Ясно, що вони одержали б неправильний знижений збір. Що ж із цього могло б вийти? Центральні торговельні 
установи, одержавши відомості про знижений збір, вирішили б або зовсім не вивозити за кордон хліба, або вивезти його так мало, щоб не залишити 
свою країну без хліба. В наслідок цього закупівля хліба скоротилася б, ціни в державі дуже впали б і селянин мав би збитки. Своїм необережним 
повідомленням доброхітний кореспондент багато причинив би лиха всьому населенню хліборобської країни. Тому статистичні відомості треба надсилати 
тільки правдиві. Там, де немає правильного первісного спостерігання, де немає правдивих відомостей, там немає, не може бути справжньої 
статистики. Надсилаючи своєчасно правдиві відомості, доброхітний кореспондент служить народній справі, допомагає кращому устроєві народнього 
життя. Кореспондент повинен пам'ятати, що своїми повідомленнями він бере участь у складанні великої книги, що її читають і з неї вчаться 
жити не тільки сучасники, але будуть читати й упорядковувати життя й нащадки. Робота доброхітних кореспондентів в статистиці надто цінна і це 
тому, що ніхто инший не може їх замінити. Переписи провадять найняті реєстратори. Але самих переписів не досить. Вони реєструють головніші 
відомості на певний момент. А життя ж на місці не стоїть. Кожен день і місяць приносять нові умови й їх важно для держави знати. Дватри тижні 
спеки приносять збитки степовому господарству в сотні мільйонів карбованців. Кому все це краще знати, як не місцевому мешканцеві, що під 
руками й на очах його все це відбувається. І хто инший може дати точніші відомості? Тільки доброхітний кореспондент з місцевих людей, що вміє 
писати й розуміє статистичні бланки. Це для його зовсім не важко, бо він тут же живе, все бачить, знає й може заповнити бланк між ділом. 
Господарство, а надто сільське, так широко є розкидане по території й так міняється з часом, що спостерігати його день у день і місяць у 
місяць можна тільки за допомогою багатьох кореспондентів із тих осіб, що близько стоять до нього — сільських господарів, агрономів, учителів 
та инших. Запрохати стільки постійних платних реєстраторів держава не може, бо це потрібувало б великих витрат. А витрати, як відомо, повинно 
було б дати те саме населення. Отже вийшло б, шо гроші перейшли із кишені в ту самісіньку кишеню. А крім того, це викликало б формальне 
відношення до роботи. Справа спостерігання сільського господарства і взагалі народнього життя повинна бути в значній мірі справою самого 
населення. Держава повинна звести свою ролю в міру можливости тільки до розробки матеріялів. В Німеччині, наприклад, навіть загальні переписи 
провадиться за допомогою самого населення. Найняті рахівники тільки роздають та одбірають заповнені бланки. В подяку за роботу Центральне 
Статистичне Управління вирішило висилати доброхітним кореспондентам газету, кращим кореспондентам висилати книги й видавати дипломи І та II 
ступня, допомагати ріжними порадами. Але ясно справа тут повинна бути не в матеріальній нагороді, а в радісній свідомості кожного кореспондента, 
що він, живучи в далекій провінції, бере безпосередню участь в величезній роботі вивчення народнього життя. Що може бути вищим за цю свідомість? 
Кожне повідомлення доброхітного кореспондента ввійде часткою в загальну суму знаннів про народне життя. Що більше буде таких відомостей, що 
повніше й кращі будуть вони, то ширші й багатші стануть наші знання про життя народне, то швидче й краще можна його впорядкувати. Роля 
доброхітного кореспондента в справі статистики є почесна й відповідальна. Необхідно, щоб кожен кореспондент відчував це й надсилав відомості 
як можна краще й правдивіші. Коли переглядаєш сотні й тисячі повідомлень із місць і серед них знаходимо багато зазнаки неправдивих, то дивуєшся 
й жалкуєш, що даремно затрачено працю, бо всі неправдиві відомости з розробки виключаються. А можливостей перевірити надсилані з місць 
відомості державна статистика має багато. Чим з'ясувати неправильність показів окремих кореспондентів? Неправильним розумінням статистики, її 
завдань і значіння. Давно час зрозуміти не тільки кореспондентові, а й найвідсталішому населенню, що статистина є тільне засіб до поліпшення 
нашого життя. Кореспондент, надсилаючи неправильні відомості, не тільки не приносить ніякої користи, а, навпаки, як що його неправильне повідомлення 
при розробці не буде викрито, може дуже пошкодити населенню. Кореспондент повинен не тільки сам розуміти, але місцевим мешканцям це роз’яснити, 
підняти в цьому їх культурний рівень. Тільки так кореспондент виправдає своє призначення. Коли ж він не може цього зрозуміти, то краще хай не 
дає ніяких відомостей. Неправдивих відомостей державна статистика не потрібує.