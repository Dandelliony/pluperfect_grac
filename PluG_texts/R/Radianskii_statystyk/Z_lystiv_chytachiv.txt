З ЛИСТІВ ЧИТАЧІВ.
До редакції продовжує надходити багато привітальних листів од наших читачів. Ми, на жаль, не маємо можливости помістити їх усі цілком на 
сторінках нашої газети і змушені обмежитися де-якими витягами. Так, райстатистик Машевського району пише: Дуже зрадів я, одержавши перше 
число газети «Радянський Статистик». Потреба в цьому органі величезна як у райстатистика, так і в доброкорів... В газеті повинно освітлюватися 
життя статистичної родини та її досягнення. Я гадаю, що жоден райстатистик, жоден доброкор не пройде мимо неї, щоб не поділитися своїми думками 
на сторінках своєї газети. Тов. Кравчук із Поділля пише: До цього часу я не знав, чи мас яку вартість моя праця. Одержавши ч. З газети «Радянський 
Статистик», я впевнився, що моя чотирьохрічна праця не пропала. Щиро бажаю всім своїм товаришам доброкорам у наступному 1925 році взятися за 
працю. Майже в тих самих словах пише доброкор із Полтавщини, тов. Бондаренко: Як прочитав нашу газету, то невимовно зрадів, бо побачив, що 
від цього часу доброкор не самітний сирота, яким я його уявляв, а член великої спілки робітників державної статистики. Я зрозумів усю вагу 
праці доброкора в будівництві сільсько-господарського життя. Узнав, що нам, доброкорам, дадуть необхідні знання, яких ми не маємо, поширять 
нашу роботу на селі, міцно зорганізують. І що від цього часу ми маємо змогу поділитися своїми радощами й жалями з центральними органами 
державної статистики і ми ближче взнаємо одні одних, ніж це було раніш. Жвавіше ж, товариші доброкори, ідіть по шляху нашої праці, він уже
освітлюється нашою газетою «Радянський Статистик». В де-яких листах є вказівки й на те, який характер повинна мати наша газета. Так, райстатистик 
Гребінського району на Київщині Андрій Мартиненко вважає, що газета повинна бути виключно статистичним органом. Ось що він пише: Чи потрібна 
нам наша статистика. Безумовно, про це й розмови бути не може, що потрібна й навіть більше — необхідна. Бо й справді, візьміть, товариші, на 
увагу, що всі газети, майже в кожному числі містять «за даними ЦСУ (чи то статбюра) спостережено то те й то те». Або «за повідомленням такого-то 
статистичного бюра нам удалося добитися того й того». Виходить, що ці ріжні дані, ці повідомлення, назбірані низовим нашим апаратом і розроблені 
вищими статорганами, щось виявили важливе, щось дали суцільне й розпалися на ріжні галузі: що кому треба, не звязавшись в одне універсальне 
знаряддя, яке було б і «чутливим барометром» і «величезним регулятором, основою планового господарства». Отже, щоб наблизити ідею єдиної 
централізованої статистики, ми повинні мати свою газету, що була б виключно оріаном статистики. По-перше, така газета дійсно об'єднає велику
нашу статсім'ю, зміцнить що організацію. По-друге, ця газета знищить поволі те недовір'я до нашої праці, що панує не тільки серед селянства, 
а й поміж де-яких державних органів. Трохи инакше про характер нашої газети думають инші наші кореспонденти. Так, доброкор із Полтавщини, 
тов. Долина, пише: Сьогодня в третій раз я одержав газету «Радянський Статистик», про яку в сільських статробітників були тільки мрії. Велика 
подяка ЦСУ, що їх здійснило. Газета «Радянський Статистик», освітлюючи всебічно питання статистики, а також усі головні події по Рад. Союзові 
і всьому світу, поширить загальний розвиток сільстаткорів, дасть їм цінні вказівки та певні роз’яснення в справі провадження статроботи, буде 
незамінним порадником і міцно звяже з керуючими статцентрами. Газета «Радянський Статистик», як часопис, що найближче стоїть до досліджування 
сільського господарства, займе почесне і місце в лавах червоних часописів, буде корисна не тільки для сільстаткорів, а і й для всіх селян, 
які, крім сільського господарства, цікавляться статистикою, але, ще не зрозумівши в повній мірі її великого значіння, ставляться по-декуди з 
недовір'ям. Розсіяти оте шкідливе недовір’я, з'ясувати селянству велике значіння статистики, а також популяризувати й поширити передплату і 
газети «Радянський Статистик» — обов'язок сільських доброкорів. Таким чином, тов. Долина вважає, що поруч із керовництвом наших читачів в 
царині статистики наша газета розширить загальний розвиток і сільстаткорів. Тов. Скрябін, юнак школи червоних старшин, також вважає, що газета 
повинна зберегти свій теперішній характер і гадає, що «часопис має цінний матеріял не тільки для райстатистиків та доброкорів, а взагалі для 
кожного читача... Страшенно подобається відділ політоглядів як змістом, мовою, так і поступовістю нарису». , «Взагалі, — пише він, — в мене 
таке вражіння, що ця газета своєчасна, потрібна й внайде собі читача».