НА З'ЇЗДІ РАД.
Люди буквально в нестямі од перевтоми, живі зразки безсонниці й праці, люди неголені, брудні, з запаленими очима, вони сунули роботу повним 
ходом до твердо поставленої мети. Так багато їм ще треба було зробити, так багато! Захопити уряд, зорганізувати владу, утримати в руках 
гарнізон, боротися з Думою й Комітетом Порятунку, затримувати на пристойному віддаленні німців, підготовити одпір Керенському, повідомити всю 
Росію про те, що сталось, вести пропаганду на всьому протягові од Архангельська до Владивостоку. А в той час державні й мінські урядовці 
відмовлялися слухатись своїх комісарів, пошта й телеграф відмовлялися передавати їх повідомлення, залізничники холодно ігнорували вимоги на 
потяги, Керенський наступав, на гарнізон не можна було цілком покластися, козаки чекали слушного моменту, щоб виступити. Проти була не тільки 
організована буржуазія, але й всі инші соціалістичні партії за винятком лівих ес-ерів та де кількох меншовиків-інтернаціоналістів. І навіть 
ці останні вагались, чи пристати їм чи ні? З ними, правда, були робітничі й салдатські маси. Селяни ше лишались невідомою величиною, але 
більшовики були політичною фракцією особливого роду, що мала в собі багато спеціально підготовлених та непохитних людей... ... А ті люди, що 
майже тюпцем спускались по східцях із залі, де містився Військово-Революційний Комітет, і записували на ходу в якісь папірці, були комісари, 
що відправлялись у ріжні місця Росії з новинами, для суперечок, боїв, з допомогою тих засобів і аргументів, що тільки траплялися під руки... 
Засідання З'їзду почалося в годину, а за годину до цього велика зала засідань була вже повна. Але й на сім годин пре зидії все ще не було 
видно. Більшовицька фракція й фракція лівих ес-ерів засідали у своїх окремих помешканнях. Через увесь час після полудня, що тягнувся дуже 
довго, Ленін і Троцький боролись з пропозицією компромісу. Значна частина більшовиків схилялась до тієї думки, що потрібно піти на уступки, 
оскільки справа йшла про об'єднаний соціялістичний уряд. Ми не зможемо вдержатись, — гукали вони. — Проти нас дуже багато сил, у нас немає 
людей, ми будемо ізольовані й все пропаде. Так аргументували де-які товариші. Але Ленін і Троцький були непохитні, як скеля. Хай угодовці 
приймуть наш програм і тоді вони можуть увійти до уряду. Ми не поступимось ні на дюйм. Але коли є товариші, шо.в них бракує смілости волі, 
щоб піти на те, на шо ми осмілюємось іти, хай вони йдуть з рештою боягузів та угодовців. Підтримані робітниками й салдатами, ми будемо продовжувати 
наше діло. В п'ятницю 8 листопаду від лівих ес-ерів поступила заява, що вени залишаються у Військово-Революційному Комітеті. Дивіться! сказав 
Ленін, вони йдуть за нами! Трохи згодом, коли ми сиділи за столом у великій залі, анархист, шо писав у буржуазних газетах, запропонував нам 
піти й довідатись, що сталося з президією. В помешканні Ц. В. К. нікого не було, не було Нікого й у помешканні Петроградської Ради. Ми блукали 
по цілому величезному Смольному з кімнати в кімнату. Ніхто, очевидно, не знав про те, де слід шукати керовників З'їзду... ...Було сорок хвилин 
на дев'яту, коли грім оплесків сповістив про появу президії з Леніним — великим Леніним — посеред її членів. Невисока, міцна постать з великою 
лисою, опуклою головою, посаженою низько на плечах, невеличкі очі, ніс „картоплиною", широкий благородний рот і важке підборіддя; начисто
виголена, але вже знов щетинкувата добре пам'ятна борода його недавнього минулого й його майбутнього. Одягнений в неохайний костюм з широкими 
довгими штанами. Вражіння такого не робив, щоб він міг бути кумиром натовпу, — укоханим і шанованим так, як, мабуть, мало кого в історії любили 
й шанували, — такий був цей дивний вождь народу, — ватажок, що виключно силою свого інтелекту, немальовничий, без гумору, що не вміє вступати 
в угоди, об'єктивний, без будь яких ораторських прикрас, але з величезною здібністю простими словами вияснювати глибокі ідеї й аналізувати 
конкретні ситуації, а також з великим даром тонкого дипломатства та величезною інтелектуальною смілістю. Каменев читав відчит про діяльність 
Військово-Революційного Комітету. Знищення смертної кари в армії, установлення вільного права пропаганди, увільнення офіцерів та салдат, 
заарештованих за політичні проступки. Видано наказа про арешт Керенсьного та конфіскацію харчових запасів на приватних складах... (Громові 
оплески). Потім виступив представник Бунду: Небажання більшовиків піти на згоду може означати розгром революції — тому делегати Бунду примушені 
відмовитись від участи в роботах З'їзду. Зібрання відповідало йому викриками: А ми думали, що ви вже вийшли минулої ще ночі. Скільки ше раз 
ви будете виходити? Потім виступив представник меншовиків-інтернаціоналістів, привітаний вигуками. Що, - ви ще тут? Оратор пояснив, що то, 
лишень, ча стина меншовиків-інтернаціоналістів покинула З'їзд. Решта продовжує залишатись. Ми зважаємо за небезпечне, може навіть убивче для 
революції передати владу Радам, але наша повинність залишатись на З'їзді й вотувати тут проти передачі влади. За ним виступали инші оратори, 
очевидячки без ніякого порядку. Делегат од гірняків Донецького басейну прохав ужити заходів проти Каледіна, що міг одрізати вугіль і харчові 
припаси од столиці. Багато салдатів, що тільки що прибули з фронта, доводили до відому З'їзду про повні ентузіязму вітання з боку своїх полків. 
А тоді виступив Ленін. Міцно тримаючись за край пюпітру і своїми невеликими очима обдивляючись юрбу, він стояв тут у чеканні не звертаючи, 
видно, ніякої уваги на безперервну овацію, що тягнулась кілька хвилин. Коли овації закінчились, він просто сказав: Ми тепер приступаємо до 
будівництва соціялістичного порядку. І фразу цю знов привітав нелюдський рев. У першу голову треба вжити практичних заходів для уложення миру... 
Ми повинні запропонувати мир народам усіх воюючих країн на підставі радянських умов, без анексій, без контрибуцій, з правом самовизначення 
народів. В той самий час, згідно з нашими обіцянками, ми повинні опублікувати й відмовитись додержуватись таємних договорів .. Питання про 
війну й мир є остільки ясне, що, я гадаю, можна без дальших передмов зачитати проект прокламації до на родів усіх воюючих країн. Його великий 
рот, шо здавалось посміхався, широко розкривався, коли він починав говорити. В його голосі була хриплість — не неприємна, а так наче од 
довголітньої ораторської практики, і він звучав так рівно, шо утворювалось вражіння ніби він так міг тягнутися без кінця. Щоб підкреслити 
фразу, він легко нахилявся вперед. Він ніколи не пускав у роботу жестикуляцію. А перед ним, звернувшися до нього, тисячі простих облич дивились 
вгору з любов'ю та схилянням.