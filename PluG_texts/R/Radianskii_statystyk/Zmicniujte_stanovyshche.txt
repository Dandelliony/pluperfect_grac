Зміцнюйте становище!
Недавно видане „положення" про державну статистику на Україні зовсім точно визначає права та обов'язки районового статистика, його становище 
в системі низового адміністративного апарату й ту ролю яку він мусить відогравати на місцях, як представник інтересів державної статистики. 
Покладаючи на нього виконання завдань вищих органів державної статистики, „положення" разом з тим завбачає обов'язковість райстатистика 
обслуговувати потреби районових комітетів у ріжних статистичних відомостях. Таким чином, райстатистик уподібнюється тому резервуарові, куди 
десятками шляхів, збігаються ріжні статистичні відомості. Потім звідтіля двома великими потоками прямують у бік окрстатбюрів та районових 
комітетів. Тим самим робота райстатистика декілька ускладнюється, але становище його значно зміцнюється. Звязуючись одночасно з статистичним 
і з адміністративним апаратом, райстатистик однині стає одною з найавторитетніших і найсвідоміших осіб у питаннях місцевого життя, в його 
економичних та соціальних, явищах. Озброєний статистичним знанням, постійно спостерігаючи основні процеси, що відбуваються в економиці й 
громадському житті району, райстатистик природньо стає необхідною ланкой в низовому адміністративному апараті. Беручи до уваги останнє, 
„положення" надало право райстатистикові участи в засіданнях районових виконавчих комітетів з дорадчим голосом. У залежности від того, 
наскільки райстатистик звяжеться з райвиконкомами, до якого рівня він доведе свою освідомленість у питаннях місцевого життя, в якій мірі в 
процесі щоденної практичної роботи він стане корисним для райвиконкомів, — остільки значіння й вага райстатистика в окремих випадках будуть 
зростати або зменшуватися. „Положення" дало райстатистикові всі можливості для того, щоб піднятися на ступінь одного з необхідніших й авторитетніших 
органів у системі низового адміністративного апарату. І від нього самого залежить зміцнення його стану. Чим свідоміше й енергійніше райстатистик 
буде виконувати свої обов'язки, чим глибше він буде входити в гущу народнього життя, чим більше він буде брати відомостей про зрушення, що в 
ньому відбуваються, тим дужче й авторитетніше буде лунати його голос на засіданнях виконавчих комітетів, тим кориснішою стає його діяльність 
для державної статистики. Не бути „чиновником", що формально ставиться до своїх обов'язків, не робити від випадку до випадку, підхоплюючи на 
льоту потрібні цифри, а иноді й списуючи їх з „потолка", — а стати постійним, уважним і вдумливим спостережником основних явищ народньо-господарського
 й громадського життя району, — ось основний і почесний обов'язок кожного райстатистика. Нам відомі випадки, коли райстатистик 
не міг на засіданнях райвиконкому відповідати на найелементарніші питання, дать найосновніші відомості про район, знання якого для нього 
завсігди обов'язково. Звичайно, такий райстатистик стає практично безкорисним для райснового комітету і він ним не тільки не дорожить, а й 
навпаки райвиконком ніби-то обтяжує його. Наш прямий обов'язок прямо сказати, що таке явище не може бути. Особи, що не знають умов місцевого 
життя, особи, що бродять у пітьмах, — не тільки безкорисні, але й просто шкідливі, бо иноді справжнє життя підмінюють самостійно сфабрикованими 
відомостями. Треба раз й назавжди кожному райстатистикові засвоїти, що лише шляхом любільного відношення до справи, лише шляхом постійного 
спостереження можна досягти певного освідсмлення про основні явища, що відбуваються в житті сучасного села. Спостерігаючи день-у-день за 
головнішими фактами, записуючи їх у своєму зошиті, райстатистик стає єдиним володарем найціннішого матеріялу, без обліку якого неможлива будь
яка творча й регулююча робота, як місцевих, так і центральних установ. Разом з тим, такий райстатистик стає авторитетним членом засідань 
райвиконкомів, бо він орудує цифрами. А мова цифр завжди є переконуюча мова. І лише в найширшій та правильній освідомленості райстатистика 
його сила та його незамінність.