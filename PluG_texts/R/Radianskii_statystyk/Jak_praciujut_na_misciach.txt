Як працюють на місцях?
(Наша анкета). На Полтавщині.
1. Кепсько приходиться робить мені в своєму районі; заїда канцелярщина. Звязку з доброкорами крім листування не маю. Робота по Комвнуторгу, 
складання ріжних відомостей по завданням Р. В. К. та О. В. К. цілком забірає ввесь вільний час. ОВК, навіть, видав наказа — «про налагодження 
статроботи», яким покладається на райстатистика обов'язок складання квартальних звітів про роботу сільрад, Р. В. К. то-що. 2. В царині статистики 
я працюю другий рік. Мої знання в цій галузі хоч і невеликі, проте потроху розбіраюся. Частенько приходиться працювати по власній ініціятиві: 
наприклад, по вивченню району, так з боку його економічного життя, як і з боку селянського побуту. Розробляю біжучий статистичний матеріял, 
як-то: бюлетені, записи стану погоди, ЗАГС-ові картки й таке инше. В сучасний мент, складаю невеликого нариса про стан району за 10 попередніх 
років „який гадаю по закінченні відправити на розгляд до Ст. Бюра. Керує роботою Окр. Ст. Б., надсилаючи здебільшого лише інструктивні листи. 
Маю всього двох доброкорів, але маю надію, що в майбутньому поширю свою доброкорівську мережу, — аби лише була змога виїхати до району! Горе, 
що в цьому відношенні маю кепське становище. РВК вимагає чимало формальностей при виїзді. Перед тим, що маєш їхати на район, — необхідно 
писати докладного листа та офіційне повідомлення, а то, чогодоброго, ще з міліцією потім розшукуватимуть! 3. Змін у складі райстатистиків було 
за ввесь час лише одна. Робота до мене велася зле. Коли я змінив попереднього райстатистика, то в нього, навіть, не було чого мені передавати. 
4. Праця по ЗАГС'ах до 1 січня біж. р. стояла досить добре, статкартки надсилалися своєчасно; але зараз справа погіршала: бракує де-яких 
книжок по ЗАГС‘ах. Останнє зле відбивається так на роботі Сільрад, як і на моїй. Реєстрацію ведуть секретарі сільрад. Необхідно, аби центр 
потурбувався про своєчасну надсилку книжок до ЗАГС'ів. Райстатистик Сіонсьний Машивський р. Красноградської округи. ІІ. 1. Крім ЗАГС'у, тепер 
ні на яку роботу більш не притягають. Раніш мусив писати квитки по єдиному с.-г. податку. 2. Рівень статистичних знань серед доброкорів стоїть 
на самому нижчому, або скоріш „ніякому". До мене ніхто й ніколи не зао хочував доброкорів до статистичної роботи, ніколи й нічого їм не пояснював. 
Що-ж торкається до мене, то я ще здавна любив читати збірники Полтавськ. Губерніяльного земства „Ежегодники статистик" і таким чином набув 
де-яке знання. 3. За час існування районів, я оце другий райстатистик; перший вибув після чистки радустанов. 4. Не знаю як до мене, а я ввесь 
час (ще-й в січні місяці) боровся й борюсь, аби записи та статкартки писалися „ретельно, чітко й без скорочення слів" і своєчасно надсилалися. 
Реєстрацію по селах ведуть секретарі сільрад. Райстатистик Любич-Терещенно. м. Оболонь, Лубенської округи. ІІІ 1. Притягання райстатистика до 
виконання инших завдань, крім його безпосередніх обов'язків і до останнього часу продовжується, а де-в-чому, навіть, збільшилася. 2. Статистичні 
знання райстатистика з академічного боку не сильні, але з практичного боку, оскільки я маю власний досвід, — задовольняючі. Що-ж торкається 
доброкорів, то такі не мають в царині статистики знання, а коли що й приходиться їм робити, то тільки за детальними вказівками райстатистиків. 
Доброкори в цілому не цікавляться своїми обов'язками і неохоче виконують завдання, а заміняти їх другими немає можливосте, тому, що здатніх 
для цього людей, необтяжних другою роботою, зараз не знайти! Окружних і районових нарад не буває, за винятком одного інформаційного з'їзду 
статистиків 22/01/24 року 3. Змін у складі райстатистиків не було. І до останнього часу райстатистик рахується технічним робітником Р. В. 
К‘у. і його безпосередні обов'язки вважають за щось зайве, мало кому потрібне. 4. Справу по ЗАГС'ах поставлено не зовсім добре; спеціяльних 
реєстраторів немає, а роботу виконують секретарі сільрад; та за переобтяженістю, й без того, роботою, роботу по ЗАГС проводять, як кажуть, 
„аби чергу відбуть". Райстатистик Кислій. Мачухського району Полтавської округи IV. 1. Иншу работу крім статистичної в Райвиконкомі доводиться 
виконувати лише яко уповноваженого Комвнуторгу, другі-ж завдання покладаються на райстатистика лише по умові з ним. В кінці минулого року в 
погодженні з Р.В.У. було виконано повне обслідування економічного становища району. 2. Статистичні знання райстатистика і доброкорів не дуже 
різняться між собою, і треба визнати, що знання ці не дуже високого рівня. 3. Змін у складі райстатистиків було чимало. Так, за минулий рік 
змінилося 4 райстатистики Спричинилася до цього дуже мала зарплатня, що її одержують райстатистики. 4. По сільзагс'ах технічну роботу провадять 
секретарі сільрад. Працюють ЗАГС и не зовсім задовольняючи, бо секретарі сільрад ніколи мабуть не справляться зі своєю роботою (бо працює він 
без помічника). Помилок у записах сільзагс'ів, звичайно, буває чимало, але-ж останнє обслідування ЗАГС, що його було закінчено в нашому районі 
10 грудня минулого року, виявило значне зменшення цих помилок у порівнянні з минулим. Райстатистик Могилевськай. Червоноградскої округи 
Зачіпилівського району V. 1. Крім покладеної на мене роботи по статистиці, проваджу ще й контрольну роботу що до інструкції по сільзагсах і
Комвнуторгу. 2. Статистичні знання серед доброкорів та статистиків — на низькому рівні, бо до останнього часу не було в нас відповідної літератури. 
Маю надію на те, що за допомогою Вашої газети поповним трохи наші знання. Окрстатбюро керує роботою райстатистиків, а ці останні, в свою чергу, — 
роботою доброкорів. Окружні наради скликаються лише при проведенні якоїсь більш менш складної статистичної роботи. 3. Зміна райстатистиків по 
Устивицькому району була лише одна в квітні 1,924 р , за перегруженістю роботою, бо статистик виконував роботу діловода налогового столу. 4. 
Працю в сільзагс'ах поставлено задовольняюче, особливих реєстраторів нема, а роботу виконують секретарі сільрад. Райстатистик Бужин. Устивицький 
район Лубенської округи. VI. 1 До останнього часу керуючі органи влади на місцях мало звертають уваги на роботу райстатистика. Доводиться 
більше киснути в канцелярії Р. В. К, ніж бути на селах, придивляючись до селянського життя. Проте, останні труднощі усунуті дякуючи роботі 
доброхітних статистиків. 2. Всі інструкції й вказівки дає окрстатбюро. Не зовсім добре те, що всі райстатистики та доброкори Роменської округи, 
розпорошені по темних закутках сел, жодного разу ще не були вкупі, щоб порадитись, обміркувати все, поділитися думками, щільніше об'єднатися 
в однаковій роботі. Статистична робота в районі провадиться жваво. Переводяться ріжні спостереження по селах в галузі сільського господарства, 
як наприклад, взято на облік всі господарства в справі виявлення їхнього приблизного бюджету. 3. По ЗАГС'ах діловодів немає, а потрібну 
реєстрацію провадять секретарі сільрад. Райстатистик Ганюк. Глинський район, Роменської округи.