Кон'юнктурна статистика.
Як спостерігати кон'юнктуру.
За допомогою постійних спостережень над явищами громадського або господарського життя статистик може сказати, як розвивається дана галузь 
господарства, по яких законах вона рухається і в якому вона співвідношенні з иншими боками господарського життя. Коли він хоче вияснити, як 
розвивається наше народне господарство в цілому, він повинен взяти під своє спостереження цілу низку ріжних галузей цього господарства. Коли-ж 
він хоче обмежитися тільки знанням того, як розвивається та в якому стані перебуває сільське господарство, то він одмічає явища виключно з 
сільсько-господарського життя. Так само можна спостерігати окремо за промисловістю, торговлею, транспортом і т. д. В такому випадку говорять 
про вивчення промислової кон'юнктури, торгової кон'юнктури і т. д. Візьмемо для прикладу, як найскладніше, вивчення кон'юнктури всього народнього 
господарства. Що треба робити, щоб узнати її, щоб визначити характер і темп розвитку нашого народнього господарства, щоб вивести ті загальні 
закони, по яких вона буде йти і далі. Де-які вчені думають, що для того, щоб визначити стан народнього господарства й визначити його майбутнє, 
досить взяти для спостереження тільки один, строго визначений, елемент народньо-господарського життя, в якому відбивались би, як у зеркалі, 
всі процеси, що відбуваються в народньо господарському житті країни, при чому ріжні вчені пропонували ріжні елементи для такого спостереження. 
Одні запевнювали, що в цифрах шлюбів найповніше відбивається економічний стан країни і що спостереження за шлюбами вповні достатні для характеристики 
загального стану країни. Другі пропонували вибрати для спостереження обороти зовнішньої торговлі й по них судити про економічний стан країни; 
треті настоюють на тому, що тільки рух дисконтового (чотного) відсотку (довідка, що стягається при учоті векселів) може відбити зростання або 
занепад народнього господарства країни. Але ці вчені зараз становлять меншість. Більшість схиляються до тієї думки, що одного покажчика 
недосить і необхідно вибрати цілу низку покажчиків, постійне спостереження, що дозволять нам установити загальний економічний стан і близьке 
майбутнє країни. При цьому вп'ять-таки нема загально прийнятої думки про те, які покажчики брати для спостереження та якому з них віддавати 
перевагу. Але практика показала, що окремі дослідувачі - стараються охопити в круг своїх спостережень якомога, більшу кількість окремих боків 
народньо господарського життя і на підставі їх дати цілковиту картину стану всього народнього господарства в цілому. Насамперед спостерігають 
за станом промисловости. Для цього обірають ті галузі промисловости, що є найбільші й найхарактерніші для даної країни. Так, наприклад, у нас 
на Україні спостерігають за здобиччю вугілля, витопкою чавуну, продукцією мартенівського металу, бо це найбільші галузі промисловости в нашій 
Республіці і їх стан є характерний для економічного стану країни. Крім того, регулярно спостерігається вся вартість продукції нашої великої 
промисловости. По цих цифрах ми з'ясовуємо, чи виросла за даний термін часу наша промисловість, чи, навпаки, упала. За промисловістю береться 
для спостереження і торговля. Тут з'ясовується, як проходив збут товарів, вироблених на фабриках і заводах, а також у сільському господарстві, 
який рух мали ціни. Звичайно, коли ціни ростуть, то очевидно, що попит на товари росте, і, навпаки, при зменшенні цін можна думати,
що товару та ринку більш, ніж є потреба в них, а тому торговельні підприємства починають зменшувати ціни, щоб звільнитись від великих запасів. 
Потім спостерігають також над надходженням державних податків (коли зростають державні доходи — значно зростають і доходи населення), - роботою 
транспорту (ріст кількости перевезених вантажів визначає зміцнення обігу товарів у країні), і станом ринку праці (ріст кількости занятої 
робочої сили характеризує ріст промисловости, навпаки, ріст безробіття свідчить про скорочення діяльности фабрик і заводів,) і цілою низкою 
инших галузей народнього господарства, зупинятись на яких ми не маємо можливости за браком місця. Після того, як буде визначений стан усіх 
цих галузей народнього господарства за даний період, ми будемо мати змогу сказати, який його стан у цілому і погіршало воно чи поліпшилось в 
порівнянні з попереднім часом. Коли ж ми ці спостереження будем провадити на протязі досить довгого часу і вже встигнемо виявити ту закономірність, 
яка існує в розвиткові нашого господарства, то ми на підставі цих даних, що маємо в сучасний мент, можемо зробити віщування і на майбутнє. 
Так, на Заході і у північній Америці встановлено, що перед кризою починається погіршення на грошовому ринкові. Курси ріжних промислових паперів 
починають падати, звільняються нові капітали, які залишаються невикористані, дисконтовий відсоток падає. З другого боку на товаровому ринкові 
спостерігається те ж саме. Товари не знаходять собі збуту, ціни на них падають, скрізь почувається непевність у завтрішньому дні. Коли 
статистик, що пильно стежить за господарським життям країни, помітить усі ці явиша, він з повною певністю може передбачати, що через де-який 
час почнеться скорочення будівництва по містах, скоротиться промисловість, доходи залізниць скоротяться, в наслідок зменшення товарового 
обороту в країні і настане, таким чином, кризак, яка боляче вдарить по всьому народньому господарству країни. На підставі такого спостереження 
ріжними „економічними обсерваторіями“, про які ми говорили з початку цієї статті, дається можливість передбачити майбутні явища. Термін кон'юнктурних 
спостережень. За який же термін необхідно спостерігати кон'юнктурні зміни, що відбуваються в даній країні? Відповідь на це питання не можна 
дати в загальній формі, це залежить від того, з якою метою провадиться кон'юнктурі не спостереження та яким темпом посувається народне господарство 
країни. Коли нам необхідно встановити, як посувалось народне господарство, скажемо, за останнє десятиріччя, то для цього досить, коли ми 
візьмемо щорічної зміни. Коли-ж нам треба простежити це питання в формі, то ми можемо взяти для спостереження півріччя або чверть року. При 
швидкому темпі розвитку гоподарства такого терміну, звичайно, недосить. Коли бажають простежити зміни в господарстві на протязі року, то беруть, 
звичайно, „щомісячний термін", а инші й „десятиденний". В наших умовах, наприклад, звичайно, стежать за станом народнього господарства по 
місяцах, але в особливо гострі моменти, коли кон'юнктура швидко змінюється, коли кожний тиждень може принести нові дані, термін скорочується 
до півмісяця і навіть до 10 днів. Так, наприклад, ціни у нас ще до цієї пори збіраються в одних випадках на 1 і 15 число місяця, а в других — 
на 1, 11 і 21 число місяця. Для чого вивчається кон'юнтура? Відповідь на це запитання читача мусить бути готовий. Вище ми говорили, що хвилястий 
рух народньогосподарського життя в характерним для капіталістичних країн. Крива, що виявляє цей рух, то досягає найвищої точки, то зразу 
збігає вниз. Тому, постійне спостереження в них народньо-господарських процесів стає необхідним, щоб вчасно уловити мамент повороту і сигналізувати 
ту небезпеку, яка загрожує діловому світові. При нашому соціялістичному устрію господарства, де керовництво господарським життям доручено 
плановим державним органам, небезпека криз у значній мірі усунута. В протилежність до буржуазних країн, де всі господарські процеси відбуваються 
в результаті хижацької боротьби окремих капіталістів одного з другим, де все господарство країни передано до влади сліпої стихії ми маємо 
можливість розвитку окремих галузей нашого господарства по певному плану, з таким розрахунком, щоб одна галузь не перегоняла другої, щоб вони 
всі розвивалися в повній відповідності з потребами і можливостями нашої країни. Але тим необхідніш стає у нас кон'юнктурне спостереження, 
тим ціннішим стає той статистичний матеріал, який у звязкому вигляді дає характеристику нашого народнього господарства на даний момент. Щоб 
керувати, насамперед необхідно знати. Через постійне спостереження над усіма явищами народньо-господарського житія, держава буде мати змогу 
своєчасно дізнатись, яка галузь розвивається слабіше, яка — міцніше. Що перешкожає їх повній відповідності? Яких необхідно вжити заходів, щоб 
встановити цю відповідність. І коли в одних випадках на підставі кон'юнктурних спостережень державна влада, шо регулює цей розвиток, вживає 
заходів для усунення тих перешкод, які затримують наш економічний розвиток, то в других випадках вона на підставі цих спостережень, утворює 
знову такі умови, при яких можливий повніший розвиток галузей, що вже існують, і можливе утворення нових, в яких починає відчувати потребу 
держава. Таким чином, кон’юнктурні спостереження можна порівняти з тими спостереженнями, які провадяться в обсерваторіях, що займаються вивченням 
погоди. На підставі цих вивчень ми можемо охарактеризувати не тільки „економічну погоду" сьогоднішнього дня, але й віщувати, що вона буде 
через де-який час. Місцеві кон'юнктурні спостереження. Нарешті, скажемо ще де-кілька слів про місцеві кон'юнктурні спостереження. Ми ввесь 
час говорили про державу, але це не визначає, що кон'юнктура може спостерігатись у маштабі тільки цілої держави. Ні, і в межах дрібних районів 
може бути вивчена своя місцева кон'юнктура. Так, наприклад, у межах кожного району статистик може занятись вивченням руху окремих галузей 
народнього господарства. Звичайно, така кон'юнктура буде умовною, оскілько вона буде відбивати загально-економічний стан країни. Але, все-таки 
і в них неодмінно будуть відбиватись свої місцеві особливости які уявляють самостійний інтерес. Так, наприклад, коливання цін на сільських 
ринках, ріст або затримка кустарного виробництва по селах, умови збуту продуктів сільського господарства і ціла низка инших явищ, а також 
з'ясування їх причин, є цікавим матеріялом, систематичне вивчення якого дасть можливість райстатистикові не тільки ближче взнати господарське 
життя свого району, а винайти в ній свої закономірності. М. Танатар.