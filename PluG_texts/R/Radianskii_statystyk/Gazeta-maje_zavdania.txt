Газета має завдання об'єднати статистиків! Якою вона повинна бути?
Лист до редакціі й відповідь на нього.
Шановний тов. редакторе!
Дуже зраділи ми, довідавшися, ще ЦСУ гадає видавати газету, призначену для райстатистиків та доброкорів. Потреба в такому органі є величезна. 
Одверто кажучи, ми завжди почували себе пасинками статистичної сім‘і. Звязок наш з окретат та губстатбюрами частогусто уривковий і короткочасний. 
А ЦСУ нам просто було неприступне. Та й ви, мабуть, знаєте про нас дуже мало. Тепер, коли з'являється новий орган, ми сподіваємося, що за його 
допомогою ми взнаємо один одного краще, ніж це було досі. Разом із тим сподіваємося, що на сторінках газети ми читатимемо авторитетні вказівки,
як провадити нашу роботу. Ви, звичайно, знаєте, як трудно нам провадити цю роботу. Населення вважає нас винуватими в багатьох лихах, скрізь і 
завжди відмовляється давати відомості, або дає запевне невірні, боячись збільшення податкового тягару. Покажіть нам шляхи й методи підходу до 
населення, щоб завоювати його довір'я. Признаємося, що де-які з нас корчать із себе представників великої влади, чим, звичайно, одвертають од 
себе селянина. До того ще й знання в нас невеликі. Необхідні книжки на селі дістати трудно, а часто й зовсім неможливо. Ми сподіваймося, що й 
тут редакція допоможе нам. Необхідно, щоб на сторінках нашої газети основні й злободенні питання статистики було теоретично освітлено й 
з'ясовано. Добре було-б, як би редакція взялася постачати нам статистичні підручники, що дуже потрібні нам. Поруч із цим ми гадали-б, що наш 
орган повинен мати не вузько статистичний характер, а освітлювати нам і ті події, що відбуваються в усьому світі. Ви не уявляєте, як багато 
темряви ще в нас на селі. Газети доходять до нас не зовсім акуратно. Як що попадає в село якийсь друкований листок, то його зачитують до дірок. 
Цікавляться політикою й старі й молоді, а взнати, що діється на цьому світі, часто нізвідкіль. Ми гадаємо, що велика була-б заслуга редакції, 
як би вона на сторінках своєї газети освітлювала хоча-б у стислій формі всі останні світові події. Сподіваємося, тов. редакторе, що ви прислухаєтесь 
до наших голосів. Наприкінець дозвольте побажати вам успіхів у вашій роботі й висловити на ше щире побажання, шоб ваш орган квітнув і 
розростався і виправдав усі ти надії, що ми на нього покладаємо. Райстатистик Н. Вороніцин. Доброкореспондент І. Коробко.
Відповідь редакції.
Наведений вище лист ми одержали в результаті того, що на місця дійшли відомості про майбутній випуск нашої газети. Питання, зачеплені в цьому 
листі, вже давно достигли й вимагають як найуважніше розглянути їх. Автори листа скаржаться на духовну чужість, що почувається поміж окремими 
і органами державної статистики. На жаль, і треба визнати, що вони в багатьох випадках праві. Зараз не час і не місце - обмірковувати чия тут 
вина, але саме цю прогалину й хоче заповнити «Радянський Статистик». Може бути, що поява цієї газети трохи й запізнилася, але навряд чи є тут 
чиясь вина. Тяжке фінансове становище Республіки, ціла низка инших обставин заважали до цього часу утворенню такого органу. Так й фактично, 
державний статистичний апарат на Україні почав працювати не більше від 3 років тому назад. До того часу існували окремі органи статистичного 
спостерігання, не зведені до єдиної системи певним планом, єдиною твердою регулюючою волею. Тільки з того менту, коли країна після довгої й 
упертої збройної боротьби змогла взятися за своє економичне будівництво, почав вкладатися в певні рямця й форми державний статистичний апарат. 
Організація почалася, звичайно, насамперед із вершка. Тепер, коли цей процес можна вважати за майже закінчений, стало можливим і необхідним 
узятися за будівництво й організацію нашої периферії. За останній час поліпшено й оформлено й становище райстатистиків, забезпечено оплату 
їхнього працювання. Утворено досить сталу мережу доброхітних кореспондентів. Тепер перед нами стоїть завдання сполучити цю величезну людську 
масу в єдине ціле, перейняте любов'ю й відданістю покладеній на них відповідальній величезній справі. Друге питання, що його ставлять автори 
цього листа — це питання про програм і напрямок газети. Питання дуже складне й, треба признатися, розв'язано його після довгого обмірковування. 
Одні пропонували замкнути «Радянський Статистик» в рямця чисто статистичного органу, инші, виходячи з міркувань, майже цілком охоплених листом 
наших кореспондентів, стояли на тому, щоб розсунути ці рямця трохи ширше. Редакція для спроби вирішила випускати поки-що газету за планом, що 
його пропонувала друга течія. Пр знаємося, що ми не певні того, що зробили правильно. Це вирішать ті гадки й пропозиції, що їх надішлють
наші читачі. Тільки в порядкові колективного обміркувань і порядкові конкретних пропозицій від зацікавлених осіб, можуть визначитися форми і 
напрямок нашого органу. Редакція віддає себе на суд читачів і без сумніву їхня думка в багатьох випадках матиме переважне значіння. Тому ми 
до всіх наших читачів звертаємося з проханням узяти участь в обмірковуванні цього питання. Пишіть, діліться з нами вашими міркуваннями, 
давайте конкретні пропозиції — все це ми уважно вислухаємо й використаємо. Разом із тим редакція добре знає, що у вас на місцях назбіралося 
багато питань, що шукають свого розвязання й не знаходять його в обставинах сільського життя. Діліться з нами всіма своїми жалями й радощами, 
редакція в міру можливости допоможе вам і кожне ваше важне слово помістить на сторінках газети. Пам'ятайте, товариші райстатистики й доброкори, 
що це газета ваша. Заповняйте цей куточок вашими листами, вашими статтями. Діліться вашим досвідом. Бо тільки в тісній спільній роботі, тільки 
в безпосередньому єднанні ми можемо досягти успіху.