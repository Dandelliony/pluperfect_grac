КОМУ ВІДНІШЕ Учителю чи селянинові?
Учитель ще далеко від життя села. Правда, учитель таки, дійсно, освічена людина на селі, але-ж він поки-що далеко від селянського життя. Він 
не звертає ще повної уваги на те або инше явище селянського життя, через що й можна дістати чимало неправдивих відомостей. Може хто з читачів 
скаже, що вчитель запитує самих же селян, коли збірає потрібні відомості! Ото-ж бо то й є, товариші, що він буде давати відомості зі слів 
самих-же селян, а селянин (правду кажу), переляканий попередніми досвідами, ніколи не скаже правди, а вчитель не може перевірити його показів, 
бо й сам не знає. Мій погляд такий, що статистичну роботу на селі найкраще доручити такій людині, щоб: 1) змогла сама перевіряти ті відомості, 
що їх подає селянин, 2) щоб більше звертала уваги на статистичні спостереження, 3) ближче стояла до селянського життя, була йому рідною. А 
такою людиною, на мою думку, може бути лише письменний селянин, що працює коло землі, сам уміє стежити за станом, явищами й життям всього 
села. Доброкор Удовенко. с. Скелювата, Павлівського району, Бердичівської окр. на Катеринославщині. А чи вчитель не той-же селянин? А таки 
правду каже тов. Смагін, що статистичну роботу часто ведуть люди, які й не знають її, і не цікавляться нею. Доброкор не тоді збере правдиві 
статистичні відомості, коли буде керуватися лише вказівками райстатистика, а тоді, коли сам добре розуміє мету й вагу цих відомостей в державно 
громадському житті. В цьому, гадаю, тов. Рудніков не стане заперечувати ні мені, ні тов. Смагіну. Статистика має охопити всі галузі нашого 
життя, а не саме сільське-господарство, як думає тов. Рудніков. Отже подивимось на село.Воно перероджується. Щоденно відбуваються зміни й 
активним провідником нових радянських основ є між иншими й учитель. Неуважно поставився тов. Рудніков до своїх слів, зазначивши, що вчителі 
не знають сільського господарства. Пораяв би тов. Руднікову поцікавитись стати стичними відомостями про склад учительства. Хто вони? їхнє 
соціальне походження? Тоді не казав би так! Учитель, особливо сільський, в більшості від рала й плуга. Він за останні роки пройшов сувору 
школу життя. Він батракував у куркулів за харчі й навіть умірав з голоду. Немає жодної галузі селянського життя, де-б не працював учитель. 
Учитель є, перш за все, громадянин, він і незаможник, і лектор, і організатор-кооператор, і доброкор і. т. инш. Хто ж дасть правдиві відомості, 
учитель — творець і провідник нового життя, чи «рудніковські» доброкори. А дасть їх той, хто в повсякденній роботі вивчив есономічну и духовну 
структуру нашого села — учитель. Статистична робота вчителя безперечно буде вірна, бо грунтується вона не стільки на вказівках рай чи окрстатистика, 
а на життьовому досвіді. На мою думку, всі статистичні роботи слід провадити через учителя, а Вашими засобами, тов. Рудніков, я гадаю, статистичної 
роботи не налагодиш. Учитель - доброкор Яким Діброва. Харківці, Лохвицького району на Полтавщині.
Селянин має свій власний досвід. У нашому районі маємо одного райстатистика та 12 доброкорів, з них вісім учителів і четверо селян — від плуга. 
Коли проглянути статистичну роботу в районі, то зразу-ж побачиш, що від доброкорів-селян одержуються всі відомості своєчасно, а що до вчителів, 
то вони доброкорами рахуються лише по назві. Наділі-ж про це вже неодноразово райстатистики знімали питання й одержували відповідь: «грошей 
не платите!» Учительстатистик зайшов, запитав, записав та й край.., а для того, аби збірати повні й правдиві відомості, цього замало Селянин 
звик до того, що ча стенько його обдурюють, і як вогню він боїться дати правдивих відомостей, аби цим не накликати на себе якоїсь біди, тому 
потрібно на все мати свої власні висновки. Коли доброкор сам працює біля землі, то власні досвіди може використати для статистичної роботи. Я 
сам селянин від плуга, рахуюся доброкором з 1904 року й цілком підтримую статтю доброкора-селянина Руднікова. Доброкор М. Жидецьний. с. Заміри, 
Коростенської округи на Волині. Життя села нас не минає. Ото вже цілковита неправда ніби то вчитель є людина, що зовсім одірвана від життя 
селянина! Учитель, та ще й сільський і в своєму походженні, і по вихованню це — той же селянин. Змалечку він пасе батьківську худобу, погоничує, 
ора, боронує, косить і в'яже, копає й полить грядки, та й чи пригадаєш всю роботу селянську! І от, як стане такий сільський хлопчик учителем, 
то він не перестане ж від того бути селянином. Він, звичайно, стане культурною освіченою людиною але в той же час, не пірве звязків із своїм 
селом та селянами. Безумовно, він більше не звертатиметься ні до знахорок, шептунів чи костоправів, а, в разі потреби, знайде лікаря. Захворіє 
коняка в учителя, то він не піде до коновала, як це постійно робить селянин, а приведе ветеринара. Але ж від цього вчитель не стане дальше від 
життя селянського, кожна дрібниця цього життя не пройде поуз учителя, що постійно може трапитися з лікарем, ветеринаром, агрономом, то-що. 
Ото-ж, як людину, культурну, легше й корисніш притягти до статистичної роботи учителя, аніж знайти свідомого селянина, щоби взявся охоче за цю 
справу. Доброкор-учитель Романенко. Софіївський район на Криворіжжі, Катеринославщина. Я за селянина. Тов. Смагін дає досить правдиве та 
яскраве визначення статистики та її завдання на селі. Але автор бідкається, що провадять її люди, що здебільшого не тільки нічого не розуміють 
у статистиці, але саме головне те, що зовсім не цікавляться нею. Далі автор пише: щоб оздоровити державну статистику, за цю справу повинні 
взятися люди з досвідом та зацікавлені статистикою. Люди ці, народні вчители, лікарі, агрономи та инш. Отут-то, на мою думку, як раз автор 
страшенно помиляється: по-перше, на добростатистиків по селах покладаються зовсім малі обов'язки. Візьмемо, наприклад, догляд за посівами. Хто 
може бути більш зацікавлений у цій справі, учитель чи селянин? Безумовно, селянин. Крім того, селянин від ранньої весни до пізньої осени 
вештається у полі. Він має змогу бачити не тільки свій власний посів, але й посіви всієї громади. З цих оглядів він матиме певне уявлення що 
до врожайности біжучого року. Що-ж у цій справі може дати вчитель?.. Адже він сидить у школі на селі протягом усього літа, рідко буває в полі, 
а як і буває, то чи-ж зможе він все зразу охопити?.. Я, як районовий статистик, маю мережу доброхітних статистиків. Між ними є й учителі; і 
от, на великий жаль, коли подаються відомості про врожай, або про будь-яку иншу галузь сільського господарства, то як раз відомості, що їх 
дають учителі, є неправдиві. Що-ж торкається демографії то-що, то так справу вчитель може повести краще за селянина. На мою думку, кращим 
доброхітним статистиком на селі може бути лише наш свідомий селянин. Райстатистик Павлусенно. м. Макарів, Київської округи. Від редакції. Вище 
вміщені відповіді наших читачів на статті т. т. Смагіна й Руднікова, які були надруховані в ч. ч. 2 і 5 «Радян ського Статистика». Тов. Смагін 
запевняв, що вчитель, як культурна сила на селі, повинен взяти доброхітну статистику в свої руки й тим і поліпшити її становище. Тов. Рудніков 
відповів, що вчитель є людина, яка часто цілком одірвана від сільського господарства, тільки зовні постерігає його, і звичайно не може знати 
це господарство о тільки, як той селянин, що ходить біля землі. І перша, і друга думки найшли своїх прихильників. Ми гадаємо, що обидві точки 
погляду — правдиві, або скоріше, зовсім неправдиві. Неможна так ставити питання: хто з них краще?! Обидва кращі, як часто говорять діти! Як що 
селянин ходить коло землі, породнився з нею, повсякчасно постерігає свою ниву, стежить за найменшим її рухом, і звичайно зможе дати найдокладніші 
відомості про її стан, то з другого боку, селянин часто дальше за свою ниву не бачить і робить свої висновки виключно на підставі власних 
спостережень. Учитель-же має ширший світогляд, має зв'язки з більшою кількістю людей і може сам зважувати й перевіряти ті дані, що одержує від 
багатьох. Але-ж, звичайно, він не має того великого досвіда, що є в хлібороба. Крім того, доброхітний статистик виконує ще цілу низку завдань 
по-за межами сільського го сподарства, як: шкільні справи, економічна характеристика села й т. ин., в яких питаннях учитель звичайно сильніше 
за селянина. Таким чином, з сільських доброхітних кореспондентів, один, селянин, має величезний досвід, а другий — учитель має знання. Жоден з 
них не може замінити другого. Вони доповнюють один одного. В цьому-то й полягає цінність їх обох!