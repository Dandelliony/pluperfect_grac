Про працю партосередків у кооперації на селі.
Матеріяли з місць кажуть про недоцільність способів парт'керовництва, організаційні хиби, та навіть, і про нездорові ухили в праці сільських парт'осередків по кооперативному будівництву. 
На селі зараз спостерігається велике тяжіння з боку селянства до кооперування, але не кожний селянин зважується вступити пайщиком до кооперативу. Він бачить, що кооперація ще квола, у неї багацько хиб і на перших порах вона ще не може дати йому реальної користи. Тому селянин і стоїть з боку, вичікує, коли-то кооператив стане на ноги. Отут як раз і повинен зробити свою роботу сільський осередок. Взявши активну участь у налагодженні праці кооперативу і втягнувши в першу чергу своїх членів до кооперації—осередок на ділі повинен показати своє вміння працювати. Коли всі селянські комуністи ввійдуть до кооперативу, то за ними й селянин піде. 
Цей момент узяв на увагу тринадцятий партз’їзд і в резолюції про кооперацію поставив завданням усіх місцевих парторганівацій «щоб усі члени сільських парт‘осередків входили членами до кооперації й приймали в ній активну участь». 
Тепер повстає питання — яких робітників потрібно в кооперації? У цьому питанні осередок часто-густо перегинає палицю. Прагнучи забезпечити комуністичний вплив у кооперації —парт'осередки не зупиняються перед усуненням без усяких приводів безпартійних робітників, що поставили на ноги кооператив і користуються довіррам та повагою з боку селян, і замінюють останніх негодящими комуністами, на ихо справі. Буває, що під керовництвом таких кепських комуністів праця в кооперативі починає швидко погіршуватися, а це відштовхує селян від кооперації, та й парт'осередок в очах селянства позбувається авторитету й довірри. 
Партія зараз щільно підходить до питання про зміцнення праці в кооперації й надто в сільсько-господарській, до якої ми повинні ширше, ніж це було досі, втягувати селянство. 
Місцеві парт’органи повинні гаразд з’ясувати питання про зміцнення праці в кооперації, щоб виправити в цьому лінію праці осередків на селі. 
