Що-ж то за голова КНС?
Зверніть увагу на с.Деражно!
Комітет незаможнії селян в Дераженській сільраді майже нічим себе не виявляє. Правда, збори його членів часом бувають, але здебільшого тоді, коли це потрібно голові комітету, а не тоді, коли цього вимагають інтереси незаможніх. Голова цей з темним минулим, любить випити, а випивши — затіяти скандальну бійку. Працює він на користь заможніх. Серед незаможніх же не ведеться ніякої ні організаційної ні освітньої роботи. Голові зовсім байдуже до них. 
Нещодавно цей «зразковий» голова, напившись до «положенія різ», виступив у суді в Звяглі, яко свідок і образив суд, за що був заарештований і просидів зо 2 тижні в «холодній». 
Він же голова й КВД, держить в оренді сад й веде роботу в КВД так, наче не він для КВД, а КВД—для нього. 
Невже треба ждати перевиборів, щоб «звільнити» цього голову від «турбот» за... куркульню?..
