Цього б по сельбудинках не траплялось.
Новий рік нового стилю в Провалівському сельбудинкові пройшов тихо. Але як пройшов старий новий рік тут, то сельбуд і заворушився. Треба ж якось свято зустрінути. Почали діячі збиратись та радитись, де ж це нам найти хату-таку, щоб добре було в ній погуляти. Назносили добра всякого, з сельбуду притащили 8 околотків соломи. Приготовили все, але як же ж бути з питвом? Серед членів сельбуду є комсомольці, що чистої самогонки не п’ють. От хлопці й додумались. У пів відра самогону вілляли 4 пляшки пива, й давай зустрічати новий рік, доки не зазвонили до церкви. А потім у церкві з общиною остаточно зустрінулись.
А чи не краще було б у сельбудинкові якось по иншому зустрінути свято. Адже ж він таки культосвітня установа. Незаможник бачив
Лемеші село, теж свого сельбудинка мають. Дарма, що цей сельбудинок у шефі в папці на папері. Ніяких гурткіа у ньому не має. Немає й иншої праці. Газет цей сельбуд не виписує. Книгозбірня є, але в ній можна дістати тільки інструкції. Членів у сельбудинку є може 5 з половиною. А ще до того в цьому будинкові й холод завжди страшенний, ніколи не палять. 
Лемешівське сільсько-господарське товариство має серед своїх паперів один гарний протокол. На протоколі цьому гарні слова написані. 
-20 відс. свого прибутку товариство передає на культосвітні потреби. 
Що ж з того, звичайно, протоколи протоколами й є. Дурно тільки райсельбудинок у Лемеші папірець за папірцем шле. Краще б узяв коли небудь сам з ліхтарем туди навідався та побачив, що там нічого немає. 
Стоїть в сторонці од села наш Плужанський райсельбудинок. З дуже близьких людей де-хто знає, що тут колись була шкальня. Тільки й ріжниці в їхній уяві, що колись до шкальні багато людей ходило, а тепер в сельбудинок ніхто. Через що ж сельбудинок на таку думку заслужив. Справді про нього селянство мало знає. Ніякої праці не має в ньому, холодно завжди замиканий, а ключ у Зава, що його ніде з вогнем не знайдеш. Иноді заблукає хтось до будинку, злякається порожнечі та тиші, та знову навад дремене. 
