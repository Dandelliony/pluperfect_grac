Роботи на хмільникові.
Обрізка хмелю. 
Одною з важливих весняних робіт на хмільникові є обрізка хмелю. 
В чому саме полягає обрізка? 
Це очистка кількалітнього коріння матки від торішніх (однолітніх) підземних частин парости (плетінки, батогів), а саме тих частин, які вторік були засипані землею. Це робиться для того, щоб не росло багато паростів, як од коріння, так і від однолітніх підземних частин хмільових паростів. Тут, саме важно, щоби якомога менше виростало пагінців, бо потім вони все ж таки нищаться, а між тим на їх ріст витрачуються з землі споживні річовини — виснажується земля. 
Як обрізувати?   
Насамперед треба відкрити верхню частину коріння (матки). Для цього зараз проходять плугом раз чи два рази з кожного боку рядка, одвалюють землю в міжряддя, після чого біля кожного рядка ще залишається земля. До самого рядка не можна орати плугом тому, щоб не пошкодити рослин. Решту землі не з‘ораної роскидають на два боки великими сапками (мотигами) і нарешті біля самих кущів земля обчищається маленькини сапками.
Обчистивши коріння від землі, починають обрізувати. Острим ножем обрізують парості, хорі частини коріння й усі бокові корнівища. Вони ріжняться від справжнього коріння тим, що більше світліші й що йдуть не в глибину, як коріння, а в боки. 
Способи обрізки.
Є скілька способів обрізки. Так, на молодих хмільниках, себ то на другу весну після посадки, підчищають тільки засохлі плетінки, рідко коли, як корінь дуже великий, можна зрізати низче; при чому, треба додивлятися, щоби нижче різа лишилися на корінні бруньки (очки, печки). 
На старих же хмільниках обрізують плетінки в залежності від розвитку матки. Як-що матка здорова, міцна, то обрізують при самій матці, як-що матка слабіша, обрізувати треба вище, себ-то залишати на верху матки частику стебла. 
І нарешті, як, що матку пошкоджена й дуже слабенька, зрізуючи, треба залишити три бруньки. 
Після обрізки матки треба прикрити землею на 2 —3 вершки товщини.

