Де-що про перевибори фабзавмісцькомів.
(В порядку обмірковання).
Перевибори низових спілчанських органів проходять, як правило, по слідуючому зразку: 
За день-два вивішується об'ява про близчі майбутні збори робітників. В день перевиборів приїздить представник губвідділу або окрфілії спілки. Заслухується доповідь фабкому чи місцькому, потім доповідь дебатується (слабо, а то й зовсім без цього) й, нарешті, проходить самий акт перевиборів. Збори приймають всю процедуру перевиборів механично, як відому формальність, яку необхідно виконати. Як загальне явище, спостерігається слаба активність широких мас. 
Воно і зрозуміло, коли прийняти до уваги, що збори по перевиборам місцькому для робітників досить неждані: об'яву за день чи два не можна приймати в рахунок. 
Передвиборча кампанія не провадиться на підприємстві, а коли провадиться, то надзвичайно кволо, увагу робітників на цьому важливому питанні не зосереджується й в наслідку робітники на збори приходять непідготованими. Бо вони не встигли продумати роботу свого профоргану, не встигли зупинитись на окремих галузях роботи фабкому, зважити всі плюси й мінуси його роботи, обміркувати їх між собою, щоб виступити потім на зборах з зазначенням певних хиб чи досягнень своєї профорганізації за відчитний період. Перевибори місцькомів, які проходять в ріжні терміни по окремих профорганізаціях, цілком не зачіплюють всього загалу членів даного підприємства, не кажучи вже про спілчанську масу всеї округи або губерні. 
Чи ж повинно так бути? Безумовно, що ні! Необхідно оживити активність мас, притягаючи самі відсталі маси робітників до активної продуманої участи в розв'язанню головних питань профспілчанської роботи. Цього можна досягнути, по моєму, слідуючим шляхом: 
1) Шляхом встановлення одночасових по всіх спілках всеї округи терміну перевиборів з тим, щоб до цих виборів притягнути увагу як всіх членів спілок, так і всіх місцевих організацій, щоб перевибори носили характер серйозної спілчанської кампанії. 
2) Шляхом переведення широкої кампанії в місцевій пресі та стінних газетах підприємства. 
3) Шляхом вивішування по підприємствах коротеньких цифрових даних про пророблену роботу фабмісцькомом, фінансовий відчит та відчит ревкомісії.
4.) Під час перевиборів місцькому, крім відчитної доповіді місцькому та ревкомісії, повинно бути обов'язково заслухано доповідь відповідної спілки (вищої інстанції). 
Переводючи перевибори по зазначеному методу, в порядку великої спілчанської кампанії, на протязі певного терміну —ми з'осереджуємо увагу спілчанських мас на практичних питаннях спілчанської роботи й притягуємо увагу до спілчанського життя других місцевих організацій. 
Таким шляхом ми виховатимемо маси й збуджуватимо в них інтерес до життя спідки. 
Питання назріло й його необхідно розв'язати практично. 
