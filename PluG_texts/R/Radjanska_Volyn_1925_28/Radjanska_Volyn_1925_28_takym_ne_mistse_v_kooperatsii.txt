Таким не місце в кооперації.
У с. Лопатицях, Олевського району, до правління кооперації заліз один службовець з лісництва, на прізвище — Голяк. Голяк став робити зловживання в кооперативі, але йому стала на перешкоді делегатка жінвідділу тов. Корнійчук. Маючи за це злість на делегатку жінвідділу—Голяк вирішив оддячити останній. Коли в селі були перевибори сільради (14 січня), Голяк на сході почав агітувати, щоб т. Корнійчука не проводили в члени сільради. Мотиви висунув не аби-які: каже, що «коли Корнійчук відбирала самогонні апарати, то сама пила самогон»... 
Селяни на це ніяк не погоджувались. Голяк вискакує на стіл і давай галасувати, щоб рук не підіймали за цю жінку... 
Як тільки він це сказав, — присутні на сході жінки, схопили Голяка за кожуха й виставили в сіни. Після того селяни обрали т. Корнійчук заступником голови сільради, хоч вона вже й є головою КНС. Так і не вдалося нашому Голякові «пропалити» жінку на сході селян. 
Варто б його й зовсім усунути взагалі від праці в радянських установах.
