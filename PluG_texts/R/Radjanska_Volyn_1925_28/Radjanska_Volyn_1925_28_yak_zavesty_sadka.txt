Як завести садка.
Приготовлення садової масті. 
Майже в кожного садівника є свій особливий рецепт, по якому він готує садову масть. 
Вартість садової масті полягає в тім, щоби вона гарно приставала до рани дерева, не відпадала й захищала рану від повітря та вохкости. Кожна масть робиться із воску, живиці, терпентину (скипидару), несолоного сала, конопляної або льняної олії. Скажу про де-кілька способів.
1-й спосіб: 1) воску— пів хун., 2) сала—пів хун., 3) живиці—пів хун., 4) терпентину —пів хун. 
2-й спосіб: 1 х. живиці, 38 з полов, золотника фарби мумії, чвертка фун воску і 5 золотників льняної олії. 
Спершу розтоплюють у горщечкові віск і сало, помішують палочкою; коли сало й віск ростане, то добавляють живиці і на жару ставлять, помішуючи змісь палочкою, коли змісь закипить, добавляють терпентину, мішають і зразу виливають у холодну воду, де ця змісь загусне. Потім її збірають і скачують як клубка чи тісто на вареники.
Мазь така може лежати де-кілька років, не твердіє і годиться як для щеплення, так і для замазування ріжних ран на дереві. 
3-й спосіб: 2 частини живиці, 1 частина воску, пів частини сала. Все це змішують, ростоплюють. Коли закипить, здіймають з огня і цим розчином намазують вузенькі ленточки сітцю, завширшки з товщу мізинця. Дехто обв'язує рафією або ликом (мочалкою) з повсті (рогожі). Я роблю так: беру воску—пів хун., живиці — пів хун., сала—l з полов, хун., 15 — 20 капель французького скипидару. 
Все це змішую і становлю на жар в залізній коробці й часто помішую. Коли закипить, здіймаю; ріжу на вузенькі лєнточки пів арш. дешевого ситцю, або колінкору, намазую маззю і скручую в клубок. При щепленні або коліровці в мене зразу ж готова і мазь і обв'язка. 
Така обв’язка дуже практична: 1) гарно обхоплює деревце, 2) не врізується в кору, 3) не пропускає— ні повітря, ні води і держиться довго. 
При готуванні масті треба стежити, щоб не було великого вогню, бо часто буває, що змісь зразу займається. Краще робити на гарячому вугіллі (жару). 
Коли приходиться замазувати рани на великих деревах, то замазують фарбою із охри або сірою краскою, якою красять бляшані дахи. 

