Сільсько-господарчі машини-в борг.
Наркомземом, по згоді з центральним сільсько-господарчим банком, установлено: заявки колективів на придбання в борг сільсько-господарчих машин повинні візуватись місцевими товариствамн селянської взаємодопомоги, участковий агрономами. При цьому віза повинна свідчити, що колективи ці не куркулівські, а трудові. Окремим селянам сільсько-господарчі машини продаватимуться, при обов'язковій умові подачі — посвідчення про майнове становище та візи товариства взаємодопомоги про те, що заявннк провадить трудове господарство.
