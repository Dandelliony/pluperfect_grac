Жіноцтво черкоздивізії організується.
При штабі кавалєрійської черкоздивізії від серпня минулого року працює організація жінок військових службовців управління дивізії. Основним завданням організації є піднесення політичного й культурного рівня та спайка по між ними. 
Виділено драматичний гурток, через своє бюро організація проводить працю в місцевій дитхаті, якій передаються гроші від вистав драмгуртка, шиють білизну й одяг. Для зв’язку з селом, у підшефне управлінню село виїздить драмгурток і ставить безплатні вистави. З місцевим жінвідділом налагоджено постійний зв’язок, шляхом спільних загальних зборів, на районні конференції організація делегує своїх представниць. Що-тижня для всіх проводиться політгодина та сангодина, а двічі на місяць загальні збори, де розв'язують біжучі питання та по черзі читають політогляди. Праця йде жваво, видно зацікавленість та досягнено реальних успіхів у політграмоті. Загальне керовництво працею та догляд переводиться парторганізацією управління дивізії.
