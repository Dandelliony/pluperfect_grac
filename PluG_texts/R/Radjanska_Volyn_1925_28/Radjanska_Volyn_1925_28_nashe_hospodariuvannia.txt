Наше господарювання
Як господарюють села Кам’яний-Брід, Грузливець, Баранів,Чотирьбоки та Черняхів
Підвищенням культрівня – підвищимо й рівень нашого господарства.  
У півничній стороні Кам’яно-Брідської сільради є десятин з 30-ть лісу бувших панків Гровських, які й досі там панують... Кому хочуть — продають той ліс.. Треба таке «господарювання» припинити. 
Колєктив ім. Леніна знаходиться за верству від с.---, Пулинського району. Містяться комунари в бувш. панському будинку, який має 7 кімнат. Є ще — клуня, хлів для худоби та льох. 
Працює колєктив вже більш 2 років. За цей час будинки ще не ремонтовано. Житловий будинок виглядає на халупу, крізь стелю вже тече. Клуня — без брами. Хлів тільки підпорками й підтримується. 
Землі є 126 дес. Орану землю почасти віддавали за спіл, а частинно обробляли сами. За готове сіно виручено 600 карб. Крім того, сіно ще продавали на пні. З города користи не було жадної, бо він був знищений... свиньми колєктивців. З поля кожний отримав до 22 пудів картоплі ( —l00 пудів залишили на насіння)... 
В артілі новий розлад. Лайки — явище постійне. Повна відсутність розумного керівника відбувається на роботі... Існування надалі колєктиву таким, як він є зараз (зовсім не зразкового —), робить досить негарне вражіняя на населення... 
Мислівське господарство в Баранівському районі не налагоджене. При самій Баранівці біля млина — шлюз. До шлюзу води повно. А по другий бік дуже й дуже мало. Завдяки цьому жабровичани, острожани і киківці майже всю, до маленької рибу виловили... Мають оці селяни мережі, волочки й ин., але з цих рибалок ніхто не є членом спілки..
Є випадки, що на облавах та полюванні вбивають кіз. 
У с. Ялушові та й по инш. селах є багато браконьєрів ( —їх є багато по бувш. Курненській волости), Охотницьких (мислівських) старост чомусь в районі нема. Щкіри збуваються спекулянтам, а не ВУСОР'ові. 
Треба швидче на цю справу звернути увагу, бо буде пізно.
Дуже нищать ліс селяни с. Чотирбоки, Грицівського району. Вночі під 6-те січня (а також увесь день) везли крадений ліс, але... жах брав! Участь брали й члени сільради. 
За почином райпарткому в м. Черняхові було поставлено динамо. Освітлювався тільки театр. Але хутко діло поширілося. За допомогою деяких організацій маленьку динамо змінили на більшу... І ось—тепер світить електрика по всіх установах, вулицях та навіть, у приватніх квартирях (—70 лампочек)... 
Є надія, що зі своєю елєктрофікацією ми ще будемо й далі поширюватися... 
Дуже цікавляться всім «новим» селяни с. Кам’яна-Товкачівська, Овруцького району. Нема тут набожних людей. Але нема й культпраці... Хотілося б та — нема. А все через те, що село бідне. 
От коли б підвищити культрівень, — хутко перейшло б село до нових форм господарювання тяжіння до цього є... 

