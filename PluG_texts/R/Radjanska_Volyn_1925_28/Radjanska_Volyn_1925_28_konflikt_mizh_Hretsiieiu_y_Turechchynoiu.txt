Конфлікт між Грецією й Туреччиною. 
Греція протестує проти вислання патріярха із Константинополя.-Грецька преса закликає до збройного вирішення конфлікту.-Втручання Англії й Франції. За що був висланий патріярх?
Шовиністична грецька преса нацьковує уряд на розрив з Туреччиною. Офіцерство вимагає рішучих вчинків. У політичних колах вказують, що коли уряд у підтримці костянтинопільського патріярха виявить вагання, може статись військовий переворот. Учора відбулося екстренне засідання кабінету. Постановлено протестувати перед великими державами проти вислання патріярха. Греція вимагає, щоб цей конфлікт було розв'язано в Лізі Націй.
Німецьке офіційне радіо повідомляє що греко-турецький конфлікт загрожує серйозними наслідками. Офіційна грецька преса закликає до збройного вирішений конфлікту, вказуючи, що Греція сильніша від Туреччини. Агенство «Вольфа» гадає, що Англія нацьковує Грецію проти Туреччини.
Грецький посол у Білграді Зарматос відвідав південно-славського прем'єра (голову уряду) Пашича й запропонував тому почати спільні акції проти Туреччини. 
Голову французького уряду Еріо одвідали один після другого грецький та турецький посли. Вечірні газети повідомляють про призначення на завтра прем'єром Еріо овдієнції (прийому в себе) обом післам для спільного обговорювання конфлікту. Англійський та італійський посли відвідали Еріо й мали з ним нараду відносно греко-турецького конфлікту. На нараді вказувалось на необхідність об'єднаного виступу союзників у випадку, коли конфлікт загостриться.
Турецькнй посол у Лондоні (Англія) заявив закордонним журналістам, що висланий костянтянопільський патріарх не тільки зловживав своїми вповноваженнями голови держави, але й брав на себе завдання політичного характеру, повідомляючи уряд Греції про секретні політичні справи, які торкаються Туреччини.
