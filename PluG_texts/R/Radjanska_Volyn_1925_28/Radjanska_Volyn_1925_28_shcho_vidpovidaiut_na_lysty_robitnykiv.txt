Що відповідають на листи робітників.
У Ч. 119 «Радянськоі Волині» від 21-го грудня тов. Рабинович скаржилась на непорядки в Малинській радлікарні. Окрінспектор з цього приводу пише: «Від Малинського Окрздоровля в такому ж стані прийнято не тільки Малинську, але й Чаповичську й Потівську лікарні. Негайно усунути ці хиби неможливо, тому, що на це потрібні великі кошти, а іх немає, та навіть не затверджено й того мізерного кошториса, якого зараз складено. Винуватити Окрвідділ у цих хибах було б неправдиво, бо він прийняв ці лікарні наприкінці листопаду й за такий короткий час не мав змоги все налагодити. Все ж, що можна було зробити — зроблено, а саме: дано коштів на ремонт будинку та інструментарія. Відпущено коштів на господарчі витрати в подвійному розмірові проти Малинських асигнувань на харчування, збільшено штата санітарок на 2 чол., запропоновано завлікарнею прибути до Окрвідділу за білізною та вжити всіх заходів для наведення порядку й чистоти в лікарні й т. и. Будинок лікарні не відповідає свому призначенню й стоїть в паганому місці, а тому порушено питання про перевід лікарні до иншого буднику. Взагалі все, що дозволяють бюджетові можливости робиться. Дуже поліпшити харчування зараз не має змоги, тому, що на це відпущено малі суми».
