Наші досягнення, наші хиби.
В Турчинівській губзавстайні є постійний штат робітників та службовців. Усі вони — члени спілки робітземліс. Місяців два тому колектив переобрав свій робітком. Цікаво тепер приглянутись, що цим новим робіткомом пророблено, а що ще не дороблено. Взяти масову працю: —в цій галузі деякі досягнення є. Загальні збори членів колективу скликаються досить часто. На зборах обмірковуються питання загально-спілчанські, відчити завідувача про стан нашого господарства й т. и. Переводяться також досить часто й бесіди на ті чи инші теми. Культосвітня праця досить жвава, ведеться в сельбуді. 
Але є й хиби в праці нашого робіткому. Взяти, наприклад, РКК—а ніодного засідання ще досі не було. Комісія по охороні теж чомусь не працює. А між тим в помешканнях вікна без подвійних рам; спец'одягу досі не видано; лазня була й знову її немає На працю комісій робітком наш не звернув ще своєї уваги. А зробити це час уже. 
