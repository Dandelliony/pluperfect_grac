З'їзд Рад Північного Кавказу.
Ушановання т. Рикова з приводу річниці пробування на посту голови Раднаркому. 
З’їзд Рад Північного Кавказу вшанував голову Раднаркому СРСР т. Рикова, в зв’язку з річницею пробування його на посту голови Раднаркому СРСР. Відповідаючи на привітання, — т. Риков зазначив: 
-«Коб то Ленін був на з'їзді — то його втішили б два досягнення, що тут особливо виразно визначились: це пробудження та зріст свідомости гірських народів і з'явлення жінки на арені радянського будівництва».
Слова т. Рикова покрито співом Інтернаціоналу. Всі делегати встають і роблять т. Рикову довготривалу гучну овацію. 
Т. Риков серед робітників 
У Ростові т. Риков одвідав шкіряну фабрику, де докладно ознайомився з виробництвом. Робітники, не відриваючись од праці, захоплено вітали т. Рикова. Далі т. Риков вибув до Нахичевані, де завітав до заводу хліборобських машин «Красний Аксай» На заводі зібрались робітники видатніших підприємств Нахичевані та селяни підшефного села Олександрівки. Біля брами—т. Рикова зустрічав великий натовп народу.
