Всякі звістки.
        Селяне-депутати про Думу. Селяне-депутати з Волині — Тивончук, Самчук, Москалюк, Гнатюк і Бурмич — прислали до арх. Виталія листа, в якім наче складають справоздання про свою діяльність „Ми побачили, — пишуть вони, між иншим, — що провести який-небудь корисний для народу, а особливо для селянства закон — ледве чи пощастить, бо члени Думи здебільшого поміщики, (240 душ), та ще переважно ліві (!), а селян усього 88 душі, які, на жаль, розташувалися по ріжних партіях і тепер їх вирвати звідти нелегко. Склалась селянська група, на яку ми покладали великі надії, але групою порядкують ліві козаки й инші люде, для яких нема нічого святого, й ми поки-що стоїмо від неї далеко, воліючи поодинці вмовляти селян не піддаватися хитрим вожакам".
        Бунт у тюрмі. Певед святами в тираспольській повітовій тюрмі виникли розрухи на грунті недоброго харчу, що його давали арештантам. Під час розрухів надзиратель вистрілом з револьвера поранив одного арештанта. Незабаром розрухи втихомирено.
        Нові утиски. Катеринославська адміністрація сповістила всіх місцевих зубних лікарів, щоб вони подали свідоцтва про свою політичну благонадежність за останні 5 років. Хто такого свідоцтва не подасть — тому заборонено буде практикувати.
         Блюзнірство. У м. Бериславі, на Херсонщині, зьявились злочинці, які розкопують могили й здирають з покійників оджу та коштовні речі. Так, розкопано могилу дочки поручика Домнікія, де злочинці сподівались знайти щось цінне. Ці самі злочинці вкрали три дзвони.
