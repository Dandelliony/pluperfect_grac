По Украіні.

У Киіві.

        Київське громадське зібрання „Родина". Завтра, 4 января, „О-во любителей камерной музыки" впорядковує в помешканні „ Родини" вечір камерної музики. Вхід для членів т-ва, членів клубу і постійних гостей неплатний. Початок в 8 год. вечора.
        Результати вечора медичок. З вечора медичок, ураженого 9 декабря, 1912 р., чистого прибутку залишилось 800 карб.
        Ялинка. Сьогодня в 7 год. в залі школи ім. Н. А. Терещенка (Підвальна, 38), одбудеться ялинка на користь вбогих учнів початкових шкіл г. Київа. У Київі коло 15,000 школярів з вбогого класу.
        Вчора, 2 января, почав виконувати свої обовязки ново призначений київський губернатор Н. І. Суковкин.
        Телефон Біла Церква—Київ. Цими днями закінчать проводити телефон з Київа в Білу Церкву. Одкрито його буде в початку февраля.
        В університеті. Міністерство освіти дозволило в майбутній державній юридичній комісії защитати студентам зачоти по поліцейському, фінансовому і міжнародньому праву, коли вони раніш здали екзамени по цим предметам в факультетській комісії.
        В університеті. Ректор московського університету повідомив ректора київського університету, що перевод студентів з київського у московський університет може бути тілько до 10 января і тілько на історико-філологичний факультет. В казанському університеті перевод студентів до 15 января, при чому на медичний факультет приймають на 3, 4 і 5 курси.
         Видача пенсії. З наказу міністерства городовому черкаської поліції Е. Шевченкові, раненому при арешті злочинців, видаватиметься що-річно пенсії 400 карб.
        Пенсія дружині В. К. Високовича. Дружині покійного проф. київського університету В. К. Високовича видаватиметься по Височайшому наказу замісць звичайної пенсії (1.500 карб.) 2.250 карб. на рік. Синам професора до 25 років призначено пенсію цо 300 карб. на рік.
        Вибори страхового комітету. Начальник п.-з. залізниць порадив начальникам служб і одділів негайно вибрати 5-тьох представників від робітників і служащих у комітет по страхуванню від нещасливих випадків з зал. дор. служащими і робітниками.
        Ходорківська зал. дорога. 13 января у комісії про нові дороги будуть розглядатися прохання приватних осіб про дозвіл провести залізницю від ст Попельня до Ходоркова з віткою до яроковського і ходорківського сахарн. заводів. Одно прохання про дозвіл подали А. А. Волинський і А. Н. Бубнов, а друге Ю. В. Левандовський, Ю. В. Мізам і В. А. Дмітріев - Мамонтов.
        Будівля вітки буде коштувати 1,026,000 карб.
        В управлінні п.-з. залізниць. Начальник п.-з. залізниць роспорядився, щоб в управлінні до 7 января робота кінчалась у 2 г. дня.
        Сахарні справи. На біржі пройшла чутка, що І. Бабушкин купив 1,400 паїв на 800,000 карб. Маловисковського сахарного завода на Херсонщині.
        Арешт дезертіра. Позавчора сискна поліція підчас облави на Брест-Литовському шоссе арештувала дезертіра В. Сватуху.
        Арешт втікача каторжника. Позавчора арештовано втікача-каторжника Івана Полусняка, засуженого херсонським окружним судом за озброєний напад на 15 років у каторгу. Полусняк разом з другим злодієм С. Черепковим проломили стіну в магазині готової одежі Лазоника (Б.-Бульвар, 32). Злодіїв помітив сторож. Коли одчинили магазин, то злод їв застали там. При їх знайдено всякі злодійські причандали. Обох їх одведено в сискний одділ, де й вияснилось хто вони.
        Сніг. Вчсфа й позавчора в районі південно-західних і московсько-київо-вороніжськїо залізниць ішов великий сніг. Поїзди у Київ дуже спізнюються. 
        Нещастя. Ввечері під новий рік зал. дор. служащий М. Бойко оступився і упав під поїзд, який одрізав йому обидві ноги.
        Самогубство. Вчора на ст. Звенигородка, півд.-зах. зал. дороги кинулась
з вагону і розбилась на смерть душевно хвора А. Корженецька.
         На Дніпрі. На Дніпрі вже 4-й день густий льодоход.
