Справи преси.
        Нова газета. Редактор-видавець закритої недавно кременчуцької газети „Южанинъ" подав прохання, щоб йому дозволено було видавати нову газету під назвою „Кременчугская Трудовая Копѣйка". 
        „Русская Правда'’. Після того, як катеринославські земські збори знов призначили субсидію чорносотенній катеринославській газеті „Русская Правда", гласний Яковенко подав протест проти цеї постанови. Видавець газети Тищенко відмовився далі видавати її. Новими кандидатами на видавця називають відомого Неїжмакова, Ковалевського й Дулина. 
        „Подолянинъ“ Газета „Под. Извѣстія" подає цікаву звістку про орган подільських націоналистів „Подолянинъ“. Незадовго до губернського земського зібрання, — пише газета, — націоналисти дістали з Петербургу повідомлення, що в 1913 році їм звідти буде висилатись на видання „Подолянина" тільки по 1000 карб. на місяць, а не по 1700 карб., як було торік. Цим і поясняється збільшений апетит, проявлений подільськими націоналистами до земської субсідії: коли петербурзькі націоналисти збідніли то довелось „одигратись" за земський кошт.
