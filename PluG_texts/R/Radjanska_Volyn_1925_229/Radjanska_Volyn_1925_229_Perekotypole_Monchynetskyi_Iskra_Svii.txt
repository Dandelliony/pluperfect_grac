Полагодьте дороги та містки.
Саме тепер час лагодити. Поки ще грязь не вкрила вулиці — мерщій ремонтуйте дороги.
Сільради, райвиконкоми, не прогайте часу.
Пожалійте худобу.
В Полонському районі, на Любарському шляху між Лабунськими полями років з пʻять, як містків немає. 
Що-дня там чути, як селяни мучать худобу, що-дня там побачиш покинуті вози в баюрах. І їх не вивозять, поки дорога не висохне, а це буде, мабуть, на-весні. Перекотиполе.
Сільрадо, чи чуєш лайки селян? (село Мончинці, на Шепетівщині).
За селом, на західньому боці, місцевість низька й через це тут завжди болото. За царату тут було 10 містків, а зараз жадного нема.
І що-ж. Цілу весну не могли селяни виїхати справно на сівбу. Влітку не один дядько потрошив воза зі снопами. А скільки коней замучилося тут на цьому проклятому болоті. 
Коли загрузне селянин, за кілька верстов чути лайки та прокльони на сільраду. Але сільрада, певне, глуха, не чує. 
Мончинецький.
Пропало пір'я.
На хут. Лушниках, Славутського району, є величезна баюра. Хто знає, що там небезпечно проїздити, той обминає її четвертою дорогою. 
Один селянин із с. Глинників, Ганнопільського району, віз фуру пірʻя на ст. Славуту. Як тільки вʻїхав у баюру, так і шубовснув туди з пірʻям. 
Довелося бідному лазити по болоті й, тягаючи мішки, на чім світ лаяти місцеву владу, що не вигатила баюру. 
Іскра.
Не можемо мати звʻязку.
В околицях м. Теофипілю, на Шепетівщині, обсажено скрізь калюжами. Теофипільці не можуть виїхати ні на ярмарок, а-ні в другий район. Так само села не можуть звʻязатися з районом. 
Пора-б Окрмісцьгоспові та райвиконкому звернути на це увагу та погатити калюжі, що мучать худобу й людей. 
Свій.
