Жінки на громадській роботі і вдома.
Більш уваги втягненню жінки до громадської роботи.
СИЧЕВСЬКА ГАРНИЙ КОМНЕЗАМ.
(Овруцький р., на Коростенщині)
На сторінках „Рад. Волини“ вже не раз писалося про Виступовічського голову комнезаму, за його „комнезамування“. І писання не пропало марно. Коростенський окрКНС ухвалив зняти нашого голову КНС. 
Загальні збори з подякою поставились до цього. 
– Але кого-ж обрати наголову? — замислились незаможники. Треба обрати 
Сичевську, вона дотепна баба, принесе користь селу. 
Цю пропозицію одностайно підтримали збори, й Сичевська стала головою КНС. 
Через кілька день дивувалися незаможники, як діяльно працює новий голова. Гарний Сичевська комнезам вихваляють вони. 
Фрайман.
НЕ ЗРОЗУМІЛА КОРНІЙЧУК СВОГО ЗАВДАННЯ.
В селі Лопатині, Олевського району, на Коростенщині, до сільради обрали жінку Олександру Корнійчук. Потім її було обрано на члена райвиконкому та окрвиконкому. Як Корнійчук взнала, що її обрали до окрвику, почала дерти носа. Не говорить із селянами, командує всіма та ще й похвалляється, що коли захоче, то все зробить. 
Селянство вже казало, щоб переобрати її, але боялося: 
– „Хто його знає, вона якась старша“. 
За вимогою голови сільради, її було вилучено. Тепер вона ходить по селу та підбурює селянство проти сільради. 
Так не роблять активні жінки. 
Волков.
І МИ БУДЕМО ВЧИТИСЬ.
27 вересня в селі Дворищах, Володарського району, відбулися загальні збори жіноцтва. Багато насходилося молодиць, дівчат, були навіть і старі баби. Райорганізаторка Сербіна зробила доповідь про працю делегаток. 
Уважно поставились до цього збори, обрали аж 34 делегатки. Попали туди й дівчата, молодиці та й старіші. Всі вони мають охоту вчитись та зміцняти свій добробут на селі. 
П.
ЗНУЩАЮТЬСЯ НАД ЖІНКОЮ.
В селі Кощах, Троянівського району, колишній голова КНС Умінський що-дня б'є свою стару матір. Нещодавно так побив її, що та кровʻю збігла.
Сільрадо, зверни увагу і захисти матір од звірячого сипа. 
Жінка повинна мати тепер право мирно жити. 
Незаможник.
