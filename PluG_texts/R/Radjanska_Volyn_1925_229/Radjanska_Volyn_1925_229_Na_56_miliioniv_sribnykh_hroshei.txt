На 56 мілійонів срібних грошей. 
Народній комісаріят фінансів Радянського Союзу затвердив виробничий план монетного двору в Ленінграді (де виготовляють метальові гроші). В цьому господарчому році (з 1-го жовтня 1925 року по 1-е жовтня 1926 року) монетний двір виготує на 50 мілійонів карбованців різних срібних грошей та на 6 мілійонів нових дрібних грошей (замість мідних) —із злютування (сплаву) міди та алюмінію. 
Між иншим, ці нові дрібні гроші будуть менші від теперішніх мідних. 
Незабаром буде випущено й першу партію мідних грошей (півкопійок).
