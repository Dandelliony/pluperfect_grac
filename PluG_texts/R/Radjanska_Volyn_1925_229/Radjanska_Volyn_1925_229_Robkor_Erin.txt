Не таких потрібно на пошті.
Є в Токарівці, при порцеляновій фабриці, поштова філія, де за зава син бувшого поміщика, якийсь громад Вілінський К. І. 
Його брутальності, нахабству та нечемному поводженню з публікою нема краю й міри. Цей гарячий пан не завжди додержується вивішеного на дверях розкладу про години операцій пошти. 
Хочай він має при собі пошталійона для розноски пошти — людину принижену, з льокайським підлабузнюванням, але робітники ніколи своєчасно не одержують —ні газет, ні журналів, за винятком якого там десятка улюбленців, що для них можна й чорний хід навіть у недозволений час відчинити. 
Листи, особливо робкорівські, можна надсилати лише рекомендовані, бо ніхто не поручиться, що вони не попадуть на перегляд перш тому, про кого там написано. 
Правда —це лише гадки, довести цей факт трохи трудно, але ж на це легко наводить величезне загальне недовірʻя до пошти всіх робкорів. Багато з них зовсім кинули писати, боючись утисків і помсти. Найбільш нарікань на доставку пошти, що одержується по суботах: її доставляють лише в понеділок, о 10-ій чи 11-ій годині ранку. Так що в день відпочинку всі робітники й службовці позбавлені газет і журналів. Сказати б що денні операції пошти занадто затягаються? Так ні. Вони провадяться не більш, як дві години на добу й зовсім нетрудно було-б розіслати пошту по фабриці в самий день її прибуття. 
Не заважало-б Окрзвязку якнайскорше прибрати із Токарівки такого анти-суспільного зава й призначити до нас більш свідомого й добросумлінного працьовника. 
Робкор Ерін.
