Шукання праці.
Запитує П. Скрипаченко.—В газеті „Красная Звезда“ я читав замітку про те, що на Волині відбудовано цукроварню (найбільшу з Волинських цукроварень), на якій буде працювати 2 тисячі чоловіка. Де і в якій місцевості ця цукроварня. 
Відповідь. Цукроварню відбудовано в Шепетівці. Крім того, поширюється Клембівська цукроварня (Шепетів. округи). 
Запитує А. Мазур з с. Чернелівки. .Чи можна де поступити на роботу в шахти та в якому місці. 
Відповідь. На шахти Донецького басейну (Донвуглеві) потрібна велика кількість кваліфікованих (вмілих) робітників: забойщиків, саночників, вагонщиків, підривщиків, бурильщиків, коногонів і кріпильщиків. Вам попасти туди, безумовно, буде трудно, бо, як бачите, потрібні робітники кваліфіковані, себ-то такі, що вже вміють робити одну з зазначених робіт, а ви мабуть нічого не вмієте.
