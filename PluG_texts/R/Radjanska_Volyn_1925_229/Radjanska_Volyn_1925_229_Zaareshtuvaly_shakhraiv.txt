Заарештували шахраїв.
Кілька місяців тому в Житомірі зібралась злочинна компанія з трьох осіб—Корченюка, його сожительниці Озерової та Кучера. Ця компанія різними шахрайськими способами одержувала гроші з каси соцстраху. 
Перший злочин ці шахраї зробили такий: одна бідна жінка Галошина мала дитину; користуючись з того, що Галошина через хворість та злидні не може утримувати дитину, до неї прийшла Озерова й запропонувала віддати дитину їй на виховання. 
Мій чоловік, — сказала Озерова, — член партії, одержує велику платню, а дітей в нас нема. Віддай нам свою дитину, й ми її будемо доглядати, як рідню. 
Галошина погодилась на це та віддала дитину Озеровій. Забравши дитину, „компанія“ пішла до загсу, записала її на імʻя Корченюка та Озерової та одержала з каси соцстраху належну допомогу. Використавши дитину, вони її повернули Галошиній. Потім компанія брала так само на виховання дітей в инших осіб. Кожен раз компанія одержувала допомогу з каси соцстраху. 
Розшук викрив цю шахрайську компанію та всіх заарештував.
