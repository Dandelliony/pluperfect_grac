Пригоди й злочини.
Впіймали з краденим. Агенти розшуку затримали злодіїв Гадзневського та Макеля з краденим одягом. Злодії заявили, що одяг вони вкрали по Чуднівській вул. Власники одягу можуть одержати його в розшукові. 
– Кілька днів тому обікрали кватирю Кодиша. Агенти розшуку затримали 
злочинців і знайшли в них частину краденого. У злодія Штаркера знайшли крадений френч. 

Збройне пограбування. На 23-ій верстві від Житоміра 3 озброєних злочинці напали на Коваля Ф., що повертався додому. й забрали в нього різні речі.
Велика пожежа. В-ночі з 11 на 12 жовтня на хуторі Кмитів, Левківського району, підпалено клуню селянина Новоселицького Арона. Сильний вітер перекинув вогонь на инші будівлі. Знищено цілком три селянські господарства, погоріла худоба, хліб та паша. 
Лише за допомогою селян, що вкрили близькі до пожежі будівлі, вогонь не допустили далі.
