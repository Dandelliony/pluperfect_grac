Судять басарабських селян.
До Італії повернувся з Басарабії видатний італійський діяч тов. Рібольді, що був де-який час присутній на суді над басарабськими селянами. Він розповів представникам газет цікаві подробиці про румунський суд та про становище обвинувачених селян. 
Селяни заявили, що не знають румунської мови, а говоритимуть російською чи українською мовою, як хто вміє. Через те суд призначив двох перекладачів. 
Селянин Юстин Бастичев, що його допитували першого, сміливо став перед військовим судом і одверто сказав: 
– Мене поранили на війні, два роки я був полонений. Коли я повернувся 
до Басарабії, мені дали землю, але румуни від мене її відібрали. Ваші переслідували мене, сам я бідував, отже й пристав до повстання. 

20-тирічний хлопець Павленко в свому свідченні сказав: 

– Злидні народні та румунські знущання примусили мене стати до  
революційних лав. 

На запитання суду, як басарабське населення зустрічало червоний прапор і республіку, — селянин Бастичев відповів: 

– Урочисто й радо. А румунська армія тільки підпалювала хати та вбивала 
селян.
