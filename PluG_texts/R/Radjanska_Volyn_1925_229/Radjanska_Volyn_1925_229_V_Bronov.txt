Партійне життя.
Школа політграмоти на селі.
Вчора при агітпропі Окружкому КП(б)У відкрилась округова нарада пропагандистів. 
Основні справи, що їх обговорює нарада, —це питання методики (способів викладання) в сільській школі політграмоти й завдання школи політграмоти на селі. 
До цього часу в школах політграмоти вживалося найрізноманітніших способів навчання. Поруч із найбільш перевіреним та життьовим методом бесід, вживалося також методу лекційного, зачитували доповіді й реферати. А по-декуди — бесіди набували лише форми відповідів-запитань. 
Надалі треба визнати, що найбільш доцільним способом навчання є правильно збудована бесіда. ІІереводючи бесіду, головну увагу треба звернути ось на що: треба вважати на особливості складу слухачів, широко використовувати їхній досвід, утягувати в бесіду всеньку масу слухачів, увʻязувати теми з сучасним життям, використовувати місцевий матеріял, додержуватись наочности й конкретности, а також зберігати внутрішній звязок по-між окремими бесідами. До того-ж бесіду слід починати и закінчувати вступним та прикінцевим словом керовника. Такий спосіб переведення бесіди може дати позитивні (гарні) наслідки.
Всі узагальнення й висновки з проробленого матеріялу повинні базуватись на двох джерелах: 1) Ленін і 2) Постанови РКП(б). Школа повинна —в світлі Ленінової науки та вказівок партії по здійсненню спілки робітників і селян — допомогти сільському активу розібратись у всіх питаннях поточного життя. 
А тому партосвіта повинна бути звязана з цілим нашим будівництвом, зі зростом радянської громадськости та з конкретними умовами цілої нашої праці.
Щільне увʻязнення партійної учоби з практичною роботою серед робітничих та селянських має дасть змогу школі політграмоти задовольнити запити селянства, розвязувати всілякі чергові справи й залишити після себе вищий ступінь культурного розвитку села. 
Лише при таких умовах школа політграмоти на селі дійсно стане важливим чинником, що організовує радянську громадськість на селі. Лише так школа політграмоти, охопивши ділком усіх сільських партійців, комсомольців та непартійний актив, зможе впоратись із тими завданнями, що їх покладає на школи наша партія. 
В. Бронов.

