Підписано Радянсько-німецьку угоду.
В понеділок, 12-го жовтня, в Москві в Народньому комісаріятові справ закордонних підписано радяньско-німецьку торговельну угоду.
Хто підписав угоду.
З боку Німеччини угоду підписали німецький посол у Радянському Союзові Брокдорф-Ранцау та голова німецької делегації Кернер, а з боку Радянського Союзу заступник наркома справ закордонних т. Литвинов та голова радянської делегації т. Ганецький. 
Коли угоду було підписано, то голова радянської делегації Ганецький виголосив таку промову: 
– Нині ми довершили справу, що над нею обидві делегації працювали 
майже рік. Ця угода має відограти величезну ролю в справі дальнішого зміцнення економічного й культурного співробітництва поміж народами Німеччини та Радянського Союзу. До війни торг між обома країнами йшов дуже жваво. Німеччина тоді довозила до Росії коло половини свого вивозу. Росія довозила до Німеччина коло третини свого вивозу. Ми певні, що наша угода спричиниться до того, що ми дійдемо знов такого торгу та швидко його перебільшимо.
Що нам дає угода.
Радянсько-німецька торговельна угода складається з 10 окремих угод. Угоду складено, цілком базуючись на державній монополії (себ-то на виключному праві) зовнішньої торгівлі. Радянський уряд дозволяє Німеччині довозити закордонний крам до Радянського Союзу, при чому всі товари мусять бути найкращої якости, дешеві та відповідати нашим потребам. Товари мають надходити до споживача безпосередньо через державні торговельні органи або через кооперацію, минаючи всяких зайвих посередників, що лише збільшує накладні видатки.
Закордона преса про угоду.
Політичні й громадські французькі діячі вділяють багато уваги радянсько-німецькій угоді. Газети пишуть, що ця угода теж доводить перемогу радянського уряду та що Європа не може далі залишати без уваги Радянський Союз, який  де- далі набуває більшої ваги серед великих держав.
