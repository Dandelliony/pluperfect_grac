Житлові поради.
Запитує Бондарець з Фрисарки. Чи може громадянин, що має будника, здавати його в оренду за платню, яку він сам встановить, а чи може є такса. 
Відповідь. Тариф для плати за помешкання існує тільки для міст. У сільських же місцевостях плату встановлюється по згоді. 
Запитує вчитель Б. Б-нюк. Чи можна робити нотаріяльне засвідчення запродажного запису, завдаточної розписки па продаж будівлі в сільській місцевості. 
Відповідь. Таке нотаріяльне засвідчення може бути допущене лише тоді, як продавець предʻявить дозвіл виконкому на продаж. Без цього дозволу будівлі в сільських місцевостях є вилученими з приватнього обороту. 
Запитує Ф. В. Чи має право жінка, що розвелась зо мною, по виконавчому листові продати будинок, якого я сам купив після розлучення з нею. Будинок цей я бажаю зберігти до повноліття сина, який тепер у жінки. 
Відповідь. Можливо, що вашого будинка продають по виконавчому листові. Коли це так, то можете запобігти цього, внісши присуджену з вас суму. 
Запитує Павлина Миротель. — У 1921 році я втікла на Україну від голоду з Уральської области. Там у мене зостався будинок, що його забрав, як безгосподарного, комгосп. Чи можу я одержати назад будинка, коли повернусь до дому. 
Відповідь. Коли будинка не було закріплено за ким-небудь по ознаках трудового звязку, то комгосп може повернути його вам, як що ваші вимоги й докази визнають за слушні.
