Доведемо ділом.
Чимало пишуть тепер селькори про те, що наближається зима та треба братись до освітньої роботи. 
Одначе, освітня праця на селі не є справа кількох людей, що їм ми тільки нагадаємо, і все піде гаразд. 
Нещодавно на святі науки, на ювілею Всесоюзної Академії Наук, один із наших проводирів—т. Зиновʻєв сказав, що наша велика революція боролася за те, щоб трудящий люд мав змогу опанувати знанням. Бо знання для робітників та селян —це міцне знаряддя, що полегшить будування нового життя. 
Отже, піднесення освіти на селі —є найперше завдання усіх свідомих працівників. 
Селькорія не може стояти осторонь. Селькори перші мусять оживити сельбудинок чи хату - читальню. 
Почати можна з того-ж гуртка друзів газети. Збираючись прилюдно, читаючи газету, можна одночасно закласти кілька гуртків. 
Хто більш цікавиться господарюванням, ті можуть обговорювати газетні статті та поради, заводити поліпшення в себе, радитися з агрономом то-що. 
Читаючи, що робиться по світі чи по наших республіках,— можна взятись до вивчення краєзнавства (географії), бо мало хто знає, де навіть є та чи инша країна, про яку оце пишуть. А тут можна взнати, які по тих країнах порядки, як там живуть люди, як працюють та господарюють. Заразом це піднесе й політичний розвиток селян, бо добре розберуться вони, як борються трудящі за визволення від буржуазії. У ції роботі гурткові допоможе партієць, учитель, комсомолець. 
Для різних довідок та для кращого висвітлення якоїсь справи доведеться читати книжки Д в гурткові й удома. Отже, неписьменні члени гуртка візьмуться до грамоти. 
А то, читаючи поради—судові, земельні та инші, —хто побажає, може взятись до вивчення радянських законів (кодексів). Такий гурток, навчаючись сам, чимало допоможе й иншим селянам. 
А головне—це притягти до роботи всіх, хто на це здатний. 
Тепер на села повернулись з Червоної армії відпускники. Чимало з них було військорами. Ті радо писатимуть до стінгазети, а як-що такої нема, то допоможуть видавати її. 
Почин у цій роботі почесний обовʻязок селькора. А писати до газети треба буде не заклики, а про те, як хто ставиться до справи, що вже зроблено, як допомагають селу відпускники, хто заважає працювати. 
Л. Лашкарьов.

