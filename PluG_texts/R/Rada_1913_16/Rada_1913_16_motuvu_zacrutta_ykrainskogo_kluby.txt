Мотиви закриття украінського клубу.
Як відомо, ліквідаційна комісія закритого українського клубу подала у перший департамент правительствующого сенату скаргу на постанову губернського присутствія про закриття клубу. Тепер, по проханню ліквідаційної комісії, київське губернське по справам про товариства присутствіє переслало ліквідаційній комісії такі формуловані мотиви закриття українського клубу, власне копію журнала № 135 київського губернського про товариства присутствія за 11 октября 1912 року. „На засіданні були: предсідатель А. Ф. Гірс і члени — віце-губернатор Б. Д. Кашкарев, непремінний члень київського земського і городського присутствія В. І. Печаткін, за управителя казенною палатою Я. П. Ейлер, прокурор київського окружного суду А. М Запєнін, київський гор. голова І. Н. Дьяков і предсідатель губернської земської управи М. А. Суковкін. Присутствіе заслухало: передану п. губернатором, на підставі 35 ст. правил 4 марта 1906 р., на розгляд присутствія докладну записку помішника київського поліціймейстера Ворончука від 12 мая 1911 року про наслідки ревизії, зробленої ним в справі діяльности українського клубу, а також і повідомлення від 9 октября 1912 року інспектора друкарень і книжної торгівлі в г. Київі п. Нікольського, який оглянув книжну збірку і знайшов закордонні видання". В 1911 р. п. київський губернатор запропонував помішникові київського поліціймейстера Ворончуку зробить ревизію справ київського українського громадського зібрання. В докладній записці п. Ворончука встановлено такі порушення зібранням його статуту: 1) Мета клубу, як це вказано в § і статуту, складається в тім, щоб дати спромогу його членам і їх семействам проводити свій вільний час з користю і задоволенням, між тим в протоколі загальних зборів членів 27 апріля 1908 року значиться, що клуб єсть місце обьєднання і культурної освіти українців, в чім і складаються його завдання.Таким чином оголошена на загальних зборах мета клубу росходиться з метою, вказанню в статуті. 2) 3 грошових книжок зібрання видно, що на користь зібрання від особ, що не були членами, поступали жертви. Цепорушення § 42 статуту, відповідно якому жертви можуть збіратися тільки між членами, 3) Серед членів, як виявилось з протоколи ради старшин, від 30 ноября 1908 року, збірали гроші, а власне зібрано 12 карб. 69 коп. допомоги т-ву студентів і курсисток вищих шкіл. Про збірання жертв статут нічого не згадує і такий збор суперечить § 1 статуту про мету т-ва. Доносячи про порушення статуту п. помішник поліційместера привів такі факти з життя зібрання, що мають характеризувати напрямок членів останнього. Відповідно постанові ради старшин від 13 ноября 1908 року в зібранні було вивішено плакат, який вимагав від членів і гостей говорити виключно на українській мові; в другому протоколі рада старшин записала протести членів клубу проти того, що під час вечері, уряженої по підписці серед членів і гостей, де-які присутні балакали на російській мові. Крім цього в протоколах є вказівки на необхідність ідейної освіти дітей і для цеї мети було організовано дитячу комісію. По постанові ради старшин 20 января 1909 року українське зібрання одправило українському просвітному т-ву у Львові з приводу засідання українського конгреси таку телеграму: „Австрія, Львів. Товариство „Просвіта". Молодий український клуб з старого Київа вітає високоповажане „Товариство „Просвіти" у Львові з всеукраїнським святом сорокалітнього ювилею його діяльности. Приносимо подяку за широку працю його для українського народу Австрії і Поділля; рада старшин прохає передати конгресу наше братнє привітання і щире бажання, щоб праця конгресу була, як найбільш користна українському народові усеї обьєднаної України. Слава українським діячам на полі просвітнім і економічнім, хай український дух обьєднуе українців всього світа для спільної праці. Душою і серцем з Вами". В С.-Петербург в академію наук Шахматову, в художню академію і Коршу в Москву клуб одправив таку телеграму: „---". В 1912 році слідством київської городської поліції виявлено, що український клуб, проти § 2 статуту, який дає право зібранню виписувати книжки і періодичні видання для своїх членів і їх семейств, і не клопочучись про дозвіл, урядив у себе бібліотекучитальню. З наказу п. начальника краю від 22 сентября 1912 р. за № 35.000 шафи з книжками було опечатано; разом з цим п. начальник губернії звернувся до інспектора друкарень і книжної торгівлі Никольського з проханням зробити ревизію книжок зібрання і висловити свою думку, чи справді читальня зібрання уявляла з себе бібліотеку. Заявою від 9 октября цього року за № 263 на імя п. губернатора інспектор друкарень в г. Київі Никольський повідомив, що 4 октября 1912 року він в присутности пристава Вишинського зробив огляд книжок, журналів і газет, які переховувались в опечатаній шафі українського зібрання „При огляді книжок і журналів, заборонених знайдено два видання, а власне: 1) журнал „Унраїнська Хата" Січень, Київ 1912 р, 2) „В. Жандръ” (Никитина) „Революційная Россія С. ІІ. Б. Типографія Брауде 1907 г.” Крім цього з переглянутого каталога книжок виявилось, що в бібліотеці знаходилося багато „забороненних видань; наприклад де-які книжки: „Літературно- Наукового Вістника” , „Русскаго Богатства“ і инших, але ціх книжок не було знайдено. По заяві старшин зібраня книжки були своєчасно знищені. З закордонних газет і журналів у шкафу знайдено № 14, 20 газети „Свобода” , яка видається в Америці і в читальні зібрання знайдено 28 і 38 № „Свободи” з „возмутительнымъ и преступнымъ содержаніемъ” , що стосувалося до Особи Його Величности і російського правительства. Статті ці були уміщені під заголовками „в № 14 „Проти варварств царату” , в 20 № “Массовий морд російських робітників” , в № 28 „Що спасе український народ” і в № 38 „Новинки". Інспектор друкарень висловив думку, що помешкання, у якому були книжки клубу по тому порядку, з яким хоронилися книжки, журнали і брошюри та сістематичному каталогу, носить характер бібліотеки. Прибувши на засідання присутствія товариш голови клубу В. Бублик і дійсний член Л. Черняхівська дали пояснення в справі знайденої у бібліотеці газети „Свобода". По поясненню д. Бублика і д. Черняхівської „Українське зібрання” газети „Свобода, не передплачувало номера газети зібрання одержувало через київську почтову контору і зміст знайдених у газеті преступних статей раді старшин відомий не був. Обговоривши справу, ознайомившися з змістом статті „Проти варварства царату”, „Масовий морд російських робітників” і „Новинки” і беручи на увагу: 1) .що зібрання ухилилось від своїх завдань, указанних статутом (§ 1) і тим порушило статут 2) що як видко з обставин всеї справи, рада старшин є причетна до росповсюдження творів, образливих для достоїнства Височайших Особ і росповсюдженні при допомозі преси завідомо неправдивих чуток і відомостей про діяльність уряду, а власне в проступках по 103 ст. кар ст. 1903 р. і п.п. З  і ст. 1034 карного закону, — Присутствіє постановило: закрити назавше зарегістроване київським губернським по справам про товариства присутствієм 19 марта 1908, „Кіевское Украинское общественное собраніе” і справи його передати прокуророві київського окружного суду для уголовного переслідування проти винуватих 8 . На подачу скарги в сенат присуствіе дало 2 тиждні.