Холмська комісія.
„Русскіе націоналисты” в українській Холмщині вживають всіх заходів на те, щоб цей край швидче обрусити, позбавивши його впливу польської культури. Холмське православне брацтво на чолі з еп. Євлогіем намітило цілий ряд нових заходів (заснування хліборобських шкіл, кредитних товариств і проведення залізнична колій), які мають підняти економичний добробут країни. До цього часу в Петербурзі не дуже то поспішалися з новою губернією і еп. Євлогію з товаришами довелося не раз їздити до столиці та підганяти роботу всяких канцелярій. І от тепер справа з холмською губернією вже, здається, переходить в новий фазіс. Цими днями —як оповіщають газети— під проводом бувшого товариша міністра внутрішніх справ А. Н. Харузина закінчилися наради в справі заснування нової губернії. В нараді брали участь еп. Євлогій, де-які значніші націоналисти та чини центрального управління міністерства внутрішніх справ, а також люблінський та сідлецький губернатори. Зібрання це признало, що треба як найскоріше провести в життя новий закон про Холмщину і фактично утворити нову губернію. Необхідні при цьому адміністративні заходи й порядкування, на думку наради, найкраще буде доручити якійсь одній певній особі, надавши ій як найширші уповноваження і „осуществленіе мѢропріятій органическаго свойства", що мають допомагати осягнути ту мету, ради якої засновується нова губернія. Серед таких заходів в першу чергу ухвалено зміцнити економичне становище „мѢстнаго русскаго населенія”, засновуючи легкий земельний та ремісничо-промисловий кредіт. За для цього зібрання вирішило прохати, щоб поширено було і на Холмщину діяльність імперських державних і приватних кредітних установ, а також допомагати приватній иніціативі. В звязку з утворенням земельного кредіту нарада, щоб скоріше насадити дрібне інтелігентне землеволодіння, визнала бажаним завести на Холмщині землеустроїтельні комісії, а також полекшити селянам умови купування казенних лісних ділянок для будівництва. Багато уваги присвятила нарада обміркуванню питань місцевого громадського хазяїнування (шляхи, допомога бідним та инш.). Незалежно від урядової допомоги, зібрання спинилось на думні про заведення в губернії розумного земського господарства і земських установ, пристосованих до місцевих умов.
Окрім того нарада довго обмірковувала справу постановки шкільної освіти в новій губернії. Висловлено бажання скоріше завести тут загальне навчання, заснувати, як по селах, так і по містечках початкові школи вищого типу, а також поширити ремісничу освіту і збільшити число середніх шкіл, що утворять і зміцнять нову „русскую” інтелігенцію. Як бачимо, більшість з цих постанов зроблено на підставі тих домагань „холмських братчиків” , про які не раз згадувалося в нашій газеті. Безперечно, що де-які з цих заходів, коли тільки їх совісно буд проведено в життя, допоможуть трохи добробутові холмщаків-українців. Але з другого боку — накинута згори, прискореним темпом ведена русіфікація цього шматка української землі без сумніву викличе не мало сумних конфліктів, деморалізує обидві сторони і взагалі негативно відібьється на нашій людности. Перед нашими очима все стоїть ще недавня історія возсоедіненія уніатів і ми боїмося, що в цю історію незабаром вписано буде ще одну красномовну сторінку. Обминути її можна було б тільки тоді, коли б при заснуванні нової губернії було точно розмежовано границі землі польської та української, а при порядкуванні губернією звернуто було пильну увагу на етнографичні особливости місцевої людности.