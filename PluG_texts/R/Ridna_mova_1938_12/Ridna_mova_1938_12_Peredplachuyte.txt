Передплачуйте »Рідну Мову“ на 1939 рік!
1.„Рідна Мова“ в 1939-м році.
„Рідна мова“ в 1939-м році, в сьомім році свого існування, принесе багато статтей для вивчення найголовнішої науки мовознавства — складні. Проф. І. Огієнко друкуватиме в кожному числі РМ окремі складневі статті для всебічного вивчення українського речення.
„Рідна Мова“ в 1939-м році дасть на своїх сторінках дуже багато найрізнішого практичного матеріялу для вивчення української соборної літературної мови.
Хто хоче навчитися доброї української літературної мови, хто хоче пізнати історію своєї рідної мови, хто хоче довідатися, як де говорить український народ, той конче читатиме місячника „Рідна Мова“ в 1939-м році.
Життя слів друкуватиметься частіше. Воно покаже кожному, як живе наша мова, як творяться слова. „Життя слів“ мусить читати кожен інтелігент, особливо вчитель.
Велику увагу зверне „Рідна Мова“ в 1939-м році на рецензії нових мовознавчих праць та на огляд мови наших видань
Відповідь на запити Читачів. Даємо віцдповіді на мовні запити всім, але просимо не ставити більше трьох запитань; на відповідь конче додавайте поштового значка.
Твори красного письменства друкуватимуться на сторінках РМ з мовними виясненнями, а це дасть змогу кожному практично вивчати свою літературну мову.
Статті з теорії словесності дадуть Читачам РМ матеріял для глибшого пізнання техніки літературного твору.
Граматично-стилістичний словник української літературної мови, нова праця проф. Ів. Огієнка, буде друкуватися на.сторінках РМ 1939-го року, а це дасть Читачам дуже багато практичного матеріялу, потрібного для вивчення нашої літературної мови.
Премії для передплатників. Всім передплатникам РМ в 1939-м році буде вислано по значно зниженій ціні дві книжки, праці проф. Ів. Огієнка 1) На сторожі слова, збірник статтей на загальні рідномовні теми, і 2) Складня української мови, частина треття: Словосполучення й речення.
2. Умови передплати.
Передплата на РМ й далі зостається без зміни, цебто: 6 зл. річно, 3 зл. піврічно, 1·60 зл.
чвертьрічно. Для Европи — 8 зл. річно. Поза Европою — 2 дол. річно. Для Чехословаччини й Угорщини — передплата крайова. За зміну адреси — 30 гр. Сердечно просимо наших передплатників по змозі присилати повну річну передплату на адресу: Warszawa 4, ul. Stalowa 25 m. 10. Передплату можна вносити або на РКО ч. 27110, або на розрахункові перекази ч. 6 (Warszawa 4). Посилаючи гроші, конче зазначайте, на що їх призначаєте.
Передплату з-за кордону можна присилати й міжнародніми поштовими значками, якщо не можна прислати грішми. Значки ці дістанете на кожній пошті.
Передплата РМ для Румунії дозволена урядовим розпорядженням: Aprobat pentru intrarea și răspandirea in Romania conform adresei subsecretariatului de Stat al presei N 1634 din 4 martie 1933. Передплату для Румунії приймає Prof. Joan Vasselașco, Cernăuți, Strada Șevcenco N 1, Romania.
Дозвіл „Бібліотеки Рідної Мови“ для Румунії виданий 13 жовтня 1933-го року, ч. 6902.
До наших передплатників у Бразилії. Повідомляємо, що представником нашого Видавництва в Бразилії є п. Семен Кравченко (Praça Hercilio Luz Nr. 6, Forto Uniao, Sta Catharina), до якого треба звертатися в усіх справах „Рідної Мови“.
Передплатників із Канади й Америки сердечно просимо не залягати з передплатою й поспішити відновити її. Дуже просимо не посилати передплати через якісь українські товариства, але просто до вашої Адміністрації поштовим переказом або порученим листом. Не посилайте передплати в простому листі!
Виправлення рукописів. Редакція „Рідної Мови" приймає виправлення рукописів для друку й провадження корект. Умови — листовно.
Кольпортерів енергійних шукаємо для поширення „Рідної Мови“. Разом із заробітком, прислужитесь і розвою культури рідного слова. Відгукніться!
Передплачуючи „Рідну Мову“, допомагаєте тим розвиткові культури української мови.
Кожен український інтелігент, кожен гімназист і студент, кожна українська родина — мусять передплачувати „Рідну Мову“.
Кожен мусить добре знати свою рідну мову й знайти хвильку часу для читання „Рідної Мови“.
Пам’ятайте, що „Рідна Мова“ існує тільки з передплати.
Пам’ятайте, що „Рідна Мова“ — це наша незалежна рідномовна наукова установа, що існує тільки з передплати.
Допомагаючи „Рідній Мові“, ви тим самим допомагаєте й розвиткові своєї літературної мови.
Адреса „Рідної Мови“: Warszawa 4, ul. Stalowa 25 m. 10.
PKO „Рідної Мови“ ч. 27110.
Відповідь на запити по всіх справах даємо тільки тоді, коли на те прислано поштового значка. Хто не присилає поштового значка на відповідь, тому не відповідаємо.
3. Приєднайте нам нового передплатника.
Голос святого обов’язку до всіх Передплатників „Рідної Мови“. Матеріяльний стан „Рідної Мови“ дуже неміцний, а між тим мусимо збільшити розмір цього єдиного в нас рідномовного органу. Тому негайно, навіть сьогодні всі передплатники й читачі „Рідної Мови" мусять виявити мінімум нашого чину: кожен передплатник „Рідної Мови“ нехай приєднає бодай одного нового передплатника (і не сміє бути спокійний, доки цього не зробить) та візьме з нього слово чести, що він зробить те саме! Варшава, передплатник В. Дитель.
Обов’язок кожного передплатника РМ — повести широку агітацію за свій рідномовний журнал і конче приєднати йому бодай одного нового передплатника. Не занедбуйте цього свого обов’язку й негайно його виконайте! Приєднання нових передплатників дасть змогу журналові легше й спокійніше виконувати свої обов’язки перед читачами.
До наших україністів. Сердечно просимо всіх наших україністів, що викладають українську мову по школах, поширити РМ серед своїх учнів за значно обниженою ціною. Заохочуйте учнів читати РМ, а це потягне збільшення знання рідної мови не тільки їхнього, але через них і ширшого громадянства.
До Читачів „Рідної Мови". Знаємо, що „Р. Мова" має дуже багато Читачів, що не передплачують цього журналу. Звертаємось до них із сердечним проханням: запалтіть Видавництву бодай тим, що негайно приєднаєте нам хоч одного передплатника.
До Прихильників „Рідної Мови“. Сердечно просимо всіх наших Прихильників конче подбати про приєднання нам нових передплатників!
4. Поплатіть нам борги!
Боржників РМ і взагалі наших видавництв просимо якнайскоріш поплатити свої борги. РМ, бажаючи якнайширше розповсюдити рідномовні ідеї, не докучає своїм передплатникам частими нагадуваннями про їхні борги, але це накладає обов’язок і на передплатників не забувати про свої обов’язки супроти журналу, а тим самим дати йому змогу нормально виконувати свої обов’язки. За шість літ нашої праці передплатники завинили журналові таку суму, що ми могли б подвоїти розмір свого місячника, якби нам поплачено залеглості!
Боржників із Карпатської України, Канади й Америки, що надто багато наборгували, сердечно просимо якнайскоріш поплатити свої залеглості Видавництву!
До боржників „Рідної Мови". Із сумом довідуємось, що багато передплатників „Рідної Мови" нічого не платять... Акуратно одержують „Рідну Мову“, читають і... не пла́тять... Особливо вперто не платять передплатники з Карпатської України, Канади та Америки. Борг передплатників „Рідній Мові" надзвичайно великий, а через це заборжило Видавництво й Друкарні. Усе це руйнує журнал і не дає йому змоги стати на ноги. „Рідна Мова“ — це не політична газета, не партійне видання: це Видавництво культурне, надпартійне, всім нам потрібне — це Видавництво всенаціональне. Ми не сміємо валити його своїми руками. Звертаємось до всіх боржників „Рідної Мови“ з гарячим закликом заплатити всі борги Видавництву до Нового Року. Коли ж хто того не зробить, просимо Адміністрацію „Рідної Мови“ оголосити друком список боржників, що тим самим руйнують так усім нам потрібне Видавництво. Нехай громадянство знає своїх руїнників. Варшава. Гурток передплатників.
Боржників із Карпатської України в нас особливо багато, надто з учительства, — просимо їх якнайскоріше поплатити свої борги!

