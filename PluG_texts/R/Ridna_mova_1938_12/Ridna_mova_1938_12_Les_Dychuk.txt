Рідна мова.
Братам у Наддніпрянщині.
Воскресла, воскресла із гробу вона, 
Мов сонце засяла: вільна, чарівна!... 
Хай ворог кайдани готує в тюрмі, 
Нехай палить села, волочить людьми, —
Не вб’є ворог духа степóвих синів, 
Не зломить нам мови дідів і батьків! 
Тож гімн рідномовний співайте, брати, 
Поможе нам мова до волі дійти!
Бо чую, що сурми ізнов гомонять
І кличуть у похід козацькую рать.
Не спіть, прокидайтесь, щоб знав увесь світ, —
Нам мова приносить Новий Заповіт!
