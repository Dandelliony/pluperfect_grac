Рідномовне
В Україні (а не образливе: на Україні) тепер пишуть: „Українські Вісті“, „Наш Прапор“, „Новий Час“ і ін.
Відрадна поява в Канаді. Під таким заголовком м. р. (М Рудницький) у „Ділі“ ч. 207 ц. р. прихильно оцінив книжку лірики М. Ічнянського: Ліра емігранта, 1936 р. „Коли зважити, що в Канаді взагалі нема наших літературних творів, то така збірка симпатичне явище, і рідке серед низьких літературних вимог нашої канадійської еміграції“, — так закінчується оцінка.
Вимова біблійних імен. Ваша стаття: „Вимова біблійних імен“ дуже цікава. Львів, В. Бережанський.
Поширюймо знання рідної мови через св. Письмо. За 8 місяців розійшлося 20.000 окремих Євангелій українською мовою в перекладі проф. Ів. Огієнка. А це свідчить, що св. Письмо — могутній засіб для ширення знання рідної мови.
Новий роман С. Черкасенка. В 1 (73) ч. „Рідної Мови“ видруковане оповідання С. Черкасенка: „Герць“, розділ із нового його історичного роману: „На полі Килиїмськім“.
Відповідь Ст. Мельничукові, Allentown, Pa, U. S. A. Так, десь на весну 1939 р. вийде з друку ввесь Новий Заповіт у перекладі проф. Ів. Огієнка. По кожнім вірші подано й т. зв. відсилачі, де саме в Біблії вжито того ж виразу чи тієї ж думки. До Нового Заповіту додано й Псалтиря.
Літургія в виданні Наукового Інституту в Варшаві. Не задовольняє мене цей переклад. Взяли переклад проф. І. Огієнка та Київський та перемішали один з другим і вийшов переклад „новий“. Волинь, Протоєрей.
Виправлення. В ч. 11 (71) РМ під віршем: „Теж авторитет“ на ст. 475 при друкові через недогляд відпав підпис автора: Сп. Черкасенко.
Нова складнева праця. З 2 (74) ч. РМ зачнеться друком нова праця проф Ів. Огієнка: Безприсудкові й безпідметові речення в українській мові.
„Наша Культура“ відновиться в 1939-м році.