Дописи Прихильників рідної мови
А ти, Марку, грай! (з приводу нападів на „Рідну Мову“). Прочитав я чергове число „Р. M.“ і, хоча давно вже навчився не обурюватись на всякі прояви українського „патріотизму“, — а тут таки взяло мене за печінки! Дійсно, далеко вже ми зайшли, а з такою ментальністю не знать, коли й назад вернемось!,.. Небіжчик Є. X. Чикаленко було казав: „Дуже мені підозрілі ті „патріоти", що не вистачає їм навіть такої відваги, як опанування рідної мови“. Що б же мав сказати Небіжчик, коли б довідався, що існують вже „патріоти“, які б радніші знищити часописа, що заступає українцям всеукраїнську школу мови та навчає „по своєму глаголать“? Бож факт, не факт, а тисячі фактів, що цього таки не вміємо. Ані редактори, ані професори, ані поети... Та я не сподівався, щоб хто протестував проти науки рідної мови! Таж живемо в добі всяких чудес. Отож просимо обоє: прийміть наші щирі кондоленції й згадайте знову Є. Чикаленка, як ми його майже щоденно згадуємо, бож він часто казав: „А ти, Марку, грай"!... 14.1Х. В. Королів-Старий
Подяка Ректорові Д-р. Іванові Огівнкові. Управа „Української Студентської Громади" в Варшаві має за шану зложити Вашій Магніфіценції щиру подяку за ласкаве виголошення докладу на тему: „Життя й праця студентів у Кам’янець-Подільському Державному Українському Університеті" на урочистій Інавгурації академічного року „Української Студентської Громади" в Варшаві в дні 15.Х. 1938 р. Варшава, 5.ХІ. 1938. ч. 10/38. За Управу, підписано: Голова, Секретар.
Забута річниця. „До В. П. проф. Івана Огієнка. В двадцяту річницю заснування Кам’янець-Подільського Державного Українського Університету, першим Ректором якого Ви, Пане Професоре, були, нижчепідписані вважають своїм приємним обов’язком засвідчити свою до Вас пошану, як до неструдженого працівника на полі розвитку української культури, й побажати Вам здоров’я та сил для дальшої висококорисної праці для добра України, як також і скорого повернення в вільну, везалежву Україну. Варшава, 22 жовтня 1938 року. Яків Винник, Олена Винник, Катерина Кобилко, Наталка Лопухович".