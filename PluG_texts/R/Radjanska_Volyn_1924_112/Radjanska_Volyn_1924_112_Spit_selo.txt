Спить село.
                                                                       Шмирки, Базалійського району.
   Недавно село було найбільш активним з усієї Купельської волости. 
   Так було, а тепер—спить. А здавалось би, як раз тепер, коли в ньому є комуна, комосередок, комсомольський гурток та сельбудинок, саме тепер освітне й кооперативне життя повинно бити живим струменем. 
   Правда, комсомольський осередок притягує трохи молоді, бувають вистави, зібрання. Але щоб цікавились незаможники роботою, та молодь, цього немає. На вистави—ходять, бо вони завжди даремні, з музикою та ще з тим, що на них докладати завжди треба. 
   А які палкі, настирливі балачки були про те, щоб кооператив споживчий закласти. Учитель робив доповіді й закликав до кооперативу мало не цілий рік. Голова сельради та селькомнезаму також докладали сил, та дарма —не розбудили. Причина —паї, всього 50—60 пудів пропали в Купельському ЄС т-ві. 
   Доки ж будуть шукати розради на досвітках та носити останню копійку спекулянтові. 
   Від редакції. Ми про це спитаємо комосередок та комсомольців.
