6.Жорстокий.
Український прикметник жорстокий, рівняючи до його російського синоніма жестокий, має дивну аномалію: звідки взявся в його корені приголосний р?
Талановитий російський лінгвіст Л. Л. Васильєв, що передчасно згинув для науки, свого часу (ЖМНП XXIII 313) пробував був вияснити появу р в жорстокий чисто фонетичними причинами, проте не зміг він подати ані умовин, ані грунту для такої несподіваної вставки сонанта р поміж голосним е (о) та приголосним с. Може тому Бузук (»Записки« ВУАН VII—VIII 72) дивиться на жорстокий як на »наслідок контамінації форми жостокий із дуже близькими щодо значення словами твердий і жорства«. На жаль, він не взяв на увагу, що російська мова знає прикметник жёрсткий, який має те саме значення, що й укр. жорстокий, але різниться від нього тільки другим суфіксом -ъкъ. Можна догадуватись, що й українське жорстокий вимовлялося зпочатку як жьрстъкъ, але підо впливом жестокъ змінило суфікс -ъкъ на формант -окъ. Але це не дає нам права й корінь українського прикметника вважати за новотвір: як і —- та —-, так і —- можна виводити від відомого індоєвропейського кореня *gherst- »щось гостре, шорстке«, рівнобіжного тому *gherst, що лежить ув основі авест. zarstvä »камінь«. Здається, корінь *gherst- повстав ще на індоєвропейськім ґрунті схрещенням із *ghers-, звідки лат. horreo »бути шорстким«, та д.-інд. —- »дубіє, настобурчується«, і рівнобіжного *ghert-, звідки лат. hirtus »щетинястий«. Отже, всі три слові — жерства, жорсткий і жорстокий — однаково давні, і, зокрема, останнє з них не знаходиться навіть у далекім спорідненні з рос. жестокий.
Москва.	Г. Ільїнський.
