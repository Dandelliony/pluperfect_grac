Нове е Соболевського чи Потебні?
Відому теорію російського історика Поґодіна про те, що середнє Придніпровя заселяли до татарського лихоліття великоруси, а українці прийшли на ті землі аж в XVI ст. із західніх окраїн, десь з-під Карпат, відновив у 1883 р. російський учений акад. О. Соболевський, обосновуючи її мовознавчими даними. Його виступ викликав широку й палку полеміку з боку істориків та філологів, вислідом чого виказано цілковиту нестійність тієї теорії.
Філологічна частина полеміки не проминула безслідно, а дала тривкі підвалини під будівлю історії української мови, в чому саме безперечна заслуга акад. Соболевського й для українознавства. Одним із найголовніших його доказів було »нове« —-, цебто двозвук іе, що зявився на місці здовженого е: а) перед складом з ь, що зник, б) перед складом з і, що перестало бути складовим; нпр.: шесть, семь, —- замінилось в —-, —- , —- , з чого теперішнє шість, сім, весілля, подібно як і з —- старого (нпр. хліб, ліс); тому й названо його »нове« —-, або секундарне для відрізнення від старого —-.
Акад. Соболевський, переглядаючи історичні памятки українського походження, відмітив у них послідовне вживання отого нового —- і назвав їх галицько-волинськими для відрізнення від київських памяток, де такого —- не було, а було давнє етимологічне е, як у мові російській; звідси між іншим і його смілий висновок (як доказано — хибний) про неукраїнське походження давніх киян. Від того часу пішла й назва: »нове із Соболевського«, або просто »із Соболевського«, пор. Шахматов-Кримський: Нариси з історії української мови, Київ, 1924, стор. 43,47, прим.; П. Бузук: Нарис історії української мови, Київ 1927, стор. 42; І. Огієнко; Нариси з історії української мови, 1927 р., ст. 30 і ін.
Коли однак уважніше переглянемо мовознавчі праці проф. Потебні, що його думки, як каже К. Чехович (Олександер Потебня, Варшава, 1931, стор. 154), ще й досі лежать майже неторкані українською наукою, то переконаємось, що проф. Потебня перший звернув увагу на фонетичне значення нового —-, ба навіть указав на його заступство в північнозахідніх говорах і на засвідчення історичні. Про це згадав уже коротко Григ. Ільїнський в »Україні« (Київ, 1930, січень — лютий стор. 107), а ще давніше Волод. Ярошенко у своїй праці: »Українська мова в молдавських грамотах XIV-XV вв.«, написаній 1910 р., а друком оголошеній аж у »Збірнику Комісії для дослідження історії української мови«, Київ, 1931, т. 1 стор. 275.
Тому не зайвим, думаю, буде пригадати нашим україністам усе те, що думав про нове —- наш великий філософ-лінгвіст проф. Потебня. Уже в одній із перших своїх праць (О звуковыхъ особенностяхъ русскихъ наръчій. Малорусское наръчіе; »Филологическія Записки«, Вороніж, 1865, вип. ІІ-ІІІ, стор. 106. 107. 109, передрук у »Два изслъдованія«, див. »Фил. Зап.« 1870, вип. І стор. 1, також Чехович ор. cit. спис праць) запримітив він неоднаковий розвій первісного е в і в таких прикладах, як вів, ніс, віз і лебідь, камінь. Первісно, каже прсф. Потебня, е замінилося в є(іе); пізніше те є, що було перед твердим приголосним (вєв, нєс, вєз), переходило в ë (що ми тепер віддаємо через іо), а це в і, подібно як двозвук із первісного о; є натомість перед мяким приголосним не зазнало проміжної стадії ё, а просто замінялося в і. Доказ на двозвуковість того є знаходить він у Заблудівському шыесць, сьєм (шість, сім).
Ширше й ясніше викладає цю думку проф. Потебня в »Замьтках о Малорусскомъ нарьчіи« (»Фил. Зап«. 1870 р. вип. І ст. 32-33), стверджуючи її низкою влучно підхоплених прикладів. У попередній статті, каже, відмічені два роди зміни первісного е: 1) коли е через є переходить в ë, а по шелесних в о і тим самим підпадає однаковим змінам із первісним о, як нпр. у давніх дієприкметниках минулого часу на -л; плет, мет, бред, вез, нес, греб, скреб, рек (вирікся=вирукся), пек, тек, стерег, берег (стеріг-стерегла, беріг-берегла); 2) коли є (з е) часом залишається, часом переходить в і, тільки не через ë, нпр ; сім (=cj'єm) — семи (заблуд, сємі). Перший випадок має місце: а) перед приголосними твердими вже в староукраїнській мові (вечір, жінка, тітка, плітка, намітка, утінка, матінка з матёнка, матюнка); б) перед приголосними, що ствердли пізніше (матір з матюр).
Другий випадок, цебто брак посереднього ë при зміні є в і бував тільки перед приголосними мякими тепер, або такими, що були мякі того часу, коли відбулося чергування є-jє в складі закритому з е у відкритому. Сюди належать: шість-шести (заблуд, ш’jесць або шыесць-шесці), сім-семи (заблуд. cjeм-сємі), піч-печи, пліч (при плечи), ніж (нежели), між (межи), правдоподібно йменники на -еж чол. й жін. роду, як рубіж, карбіж, моподіж, крадіж; лебідь, постіль, метіль, осінь, камінь, кремінь, ячмінь, корінь, і е перед закінч, -ье: піря, пірячко (заблуд. njєр’jeчкo), весілля, весіллячко (забл. вєсjєлєчко), зілля (сосн. зєллє). Зміна та найподібніша до тих небагатьох випадків, що в них і з ë в закритому складі чергується з е у відкритому, як річ-речи, зустріч-зустречи, ведмідь-ведмедя. Отже, на думку Потебні, тільки іе (з е) перед складом з ь переходило просто в і без посереднього іо; новіші досліди виказують можливість безпосереднього переходу того іе і перед складом з ъ (Шахматов: Очерк, стор. 302-303, за Бузуком: Нарис 49).
У розгляді праці П Житецького: Очеркъ звуковой исторіи малорусскаго нарьчія, Київ, 1876, поміщеному в »Записках« Петерб. Акад. Наук т. 33 на ст. 787 говорить Потебня дальше про те саме: »Змінюється також первісне е там, де у східньо-українському воно і: сієм, лієт, трізієлє (і трізілє=тройзілля), і де із весієлє (весілля). Це стверджує думку, що процес повставання і в сім - семи відмінний від і в віз (вёз, вюоз) - везла«. Дальше на стор. 800-801 подає приклади на нове ь з староукраїнських памяток. »B камінець і того самого походження, що і в каміння, весілля. Довгота е в словах на -eниje, -иje повинна була мати місце перед подвоєнням приголосного, на що вказує підляське ве-сіє-лє (с. Хотичі). Можливо, що форми -еньje, -ельje передається написанням —- й ін. в українських памятках, нпр, Наука Єфр. Сир. XII ст.: —-; в Пандект. Ант. 1307 р.: —-; в південноукраїнських актах: 1371 р. — —-; 1393 р. — —-; 1401 р. — —-; 1409 р. - —-; у галицьких уривках Петрушевича: —- «.
На зацитоване тут покликується й сам проф. Потебня у своїй рецензії на працю Соболевського: »Очерки изъ исторіи русскаго языка« (»Изв. ОРЯС« 1896 т. І кн. 4 стор. 806, 807), згадуючи виділені в Соболевського найхарактеристичніші ознаки 15-ти галицько-волинських памяток XII-XIV ст., між інш. І —-.
Таким чином значення нового ь правильно визначив уже проф. Потебня, а акад. Соболевський виказав тісний звязок цього явища з іншими типовими рисами української мови, і тим самим її історію почав виводити з ХІ-ХІІ ст.
Львів.	Йосип Шемлей.
