Чистота й правильність української мови.
Відповідь на запитання наших Читачів.
Хто з Вп. Читачів „Рідної Мови“ хотів би одержати від нас і листовну відповідь на своє запитання, той мусить прислати на те відповідного поштового значка.
Значення. Академічний правопис наказує писати -іння тільки тоді, коли наголос падає на і: носіння, спасіння, сопіння і т. п.; коли ж наголос падає на інший склад, то пишемо -ення: пояснення, повернення, походження і т. п., так само й значення; слово значіння (від значити) = позначення, карбування.
Підмет. Учитель М. Гусак просить : »Прошу пояснити, від чого пішла назва »підмет«, найголовніша частина речення«. Слово »підмет« — це дослівний давній переклад латинського sub-jectum. Лат. термін майже всі словяни зрозуміли як sub-jacio, цебто »підкидати«, чи по-давньому »підметати« (метати — кидати, пор. меткий, помет, пор.. рос. термін »междометіє«). Тому словянські народи лат. subjectum переклали: чехи podmët, пол. podmiot, серби пбдмет, словінці podmét, так само й українці — підмет. Лише болгари зрозуміли subjectum як subjaceo (під-лежати), а тому ще вдавнину переклали »подлежащее«, а від болгар через граматику 1619 р. нашого українця М. Смотрицького цього терміна взяли й росіяни. Українці здавна знають це слово; так, уже в »Месії Правдивім«, Київ, 1669 р. І. Галятовського на к. 99 знаходимо: —- «. Як бачимо, вдавнину вимовляли правильно: підмет; а тепер Академія встановила підмет. До слова мова;, на тій таки 99 картці »Месії« знаходимо хороший термін —-, наше »прикметниковий додаток«.
Вівторок (Д. Хомин). Старословянська форма була —- нпр. в Остромировій Євангелїї 1056 р. л. 218: —- . Рано повстала й жива форма —- або —-. »Акти Зап. Россіи« І 80: Во второкь 1463 р. Слово »второк« дуже поширене ще й тепер в західньоукр. говорах. Рано повстала й форма —- — »вторникъ, напр. Лаврентіїв Літопис під 6813 (1305) р.: В день овторникь. Через приставлення в (пор. он—він) повстала нова форма вовторокъ, і вираз »у вовторокъ« дуже частий в XVI—XVII віках. Форма »вовторокъ« фонетично правильно дала наше »вівторок«; уже Полтавські судові акти 1667 р. ст. 91 знають: »у вувъторок«, наше у вівторок«. У літературній мові панує тільки форма ау вівторок«, але в західньоукр. говорах часта ще архаїчна безприйменникова форма: »збори відбудуться второк«. Пишемо й говоримо: з вівтірка, щовівтірка (а не щовівторок«, п. co wtorek).
Лещата (М. Дольницький, Сколє). Слово це темного походження; А. Brückner (Słownik etymologiczny, 1927 р„ ст. 296) твердить, ніби на початку його відпало к, цебто початкове значення його — кліщі. Польська мова знає leszczoty, —- , а це б говорило про »лещета«. Придніпрянська літературна мова знає тільки множину лещата, звідси лещатар, лещатарство, лещатарський.
Лютий—Лютень (Д. Хомин). Стародавня українська назва другого місяця — лютий. Так, в Хронології Римші, що видрукована в Острозі в 1581 р., цей місяць зветься лютий. Львівський братський Часослов 1642 р. так само подає лютий. Назва лютень нова, витворена підо впливом закінчень у січень, квітень, травень і т. п.; удавнину форма лютень не знана. Стара церковна назва для цього місяца — сніжень.
»B сипі віку« (М. Гусак). Вислів »в силі віку« визначає: в розцвіті сил життя; тут »вік« — це життя взагалі, а »сила віку« визначає не багато років, а тільки той час, коли людина має найбільше життєвих сил, цебто — »в віці сили«. Вираз добрий.
Воднбчас (Д-р А, Ч.). У великоукр. літературній мові тепер сильно поширилось народне »водночас«; поруч із тим, звичайно, часті й рівнозначні форми: одночасно, рівночасно, разом, у той же час. Форма »водночас« шириться вже і в Галичині, бо вона добре передає своє значення. Часте ще »воднораз«.
Позаяк (Д-р А. Ч.). Це штучний новотвір зам. бо, тому що, частий у Галичині, знаний і в Великій Україні, але тільки в мові інтелігенції, що живої мови не знає. Не вживати його. Походження його темне.
Поневаж — часте в укр. літ. мові XVII—XVIII вв. слово, все поневаж, ніколи поневаж. Тепер не вживаємо його, кажемо: бо, тому що. Повстало з старого пенекаже, »з того часу як«, у памятках добре відоме з XIV в. Здається, це не полонізм (див. »P. M.« ст. 115-118).
Понеже, старословянське понєжє, ще й тепер нерідке в живій народній мові слово. Конче оминати його не слід.
Приклад — примір (М. Дольницький, Сколє). Великоукраїнська літературна мова тепер зовсім уже не вживає свого архаїчного »примір«, знає тільки »приклад, зразок, взірець«; так само вживає лише »наприклад«, а не »напримір« чи »приміром«. У Вел. Україні старанно оминають »примір«, »напримір«, бо в мові рос. панує »примьръ«. »напримьръ«.
Відповідальний — відвічальний (М. Дольницький, Сколє). Великоукраїнська літературна мова вживає лише »відповідальний«, а західньо-українського »відвічальний« не знає.
Потроху (М. Дольницький, Сколє). Літературна мова вільно вживає слів »потроху, потрохи, потрошки, -ку, помалу« як рівнозначних.
Забезпечувати, а не заосмотрювати (Вол. Степанів). Літературна мова зовсім не вживає слова »заосмотрювати«, повсталого на взір польського zaopatrzyć; кажемо й пишемо: забезпечувати, забезпечити, заопікуватися. »Кождий поверх заосмотрений в машини« (»Неділя«), по-літературному: Кожний поверх має машини.
Крам—товар (інж. Ф, Гай-Гаєвський). Німецьке слово »крам« дуже в нас поширене, — це все. що продається з крамниці. Але нерідке ще й стародавнє »товар«; правда, Словник Б. Грінченка знає »товар« тільки як »скот«, але академ. »Правничий Словник« 201 рос. »товар« передає: товар, крам (по деяких місцях Київщини »крам« — це галантерія, а товар — матеріял на чоботи).
Вдома—дома (Д. Хомин). Архаїчна форма дома, напр. Остромирова Євангелія 1056 р.: —-. Форма ця поширена по цілій Україні; Думи 110; Вони його дома оплакали. У Б. Грінченка, »Під тихими вербами«; Був дома 79, Мусів сидіти дома 121. В зах. укр. Говорах таке »дома« панує. Але в східньоукр. говорах частіше »вдома«, і воно панує у придніпрянській літературі: Як би вдома та ще й на печі Номис ч. 2276; І вдома їй радощів не було, М. Вовчок, »Нар. Опов.« 1862 р. 1.96.
Завжди — завсіди — завсігди (Д. Хомин). Жива укр. мова знає багатенько рівнозначних форм: завжди — завжде — завсегда — завсігда — завсігди — завсіди — завсюди — завше. У літературній мові найчастіші: завсіди і завжди, не рідке й завше. Панує завжди, форма давня. Литовська Метрика XV—XVI в. вже часто знає завжди. У XVI в. воно дуже часте, напр. в Опису Брацлавського замку 1545 р.: завжди мешкали 23, завжди робити 19. В Київ. Учительній Євангелії 1637 р. завжди часте, див. ст. 16. 23. 38. 100. М. Рильський у »Пан Тадеуш« 1927 р. пише завжди 195. 199 і завше 76. 134. 221. 261. Інші форми літературна мова тепер оминає.
Радіо — з радія. Учитель В. Іватів просить вияснити йому, »як повинно писати: радіо чи радійо; чи слово це відмінюється в українській мові, а якщо відмінюється, то яку форму має родовий відмінок: раді а чи радія«. Сполучення іо в літературній українській вимові не приймає й, цебто не вимовляється як ійо, напр.: національний, Сіон, патріот і т. п, а тому й радіо, не радійо. Як і слова: авто, бюро, кіно, трюмо, слово радіо може відмінюватися: з радія, радію, перед радіом.
Крапка—точка (інж. Ф. Гай-Гаєвський). Обидві слові наші, тільки »точка« стародавнє, —- , помалу виходить із нашої мови, бо його заступає »крапка« (не кропка). Тому: лінія крапкована, рідше: точкована. Але завжди: точка зору, переломова точка.
Степан — Стефан. »Як я маю підписуватися по-українськи — запитує нас С. Чепіль із Винник — Стефан чи Степан?» Звук ф у словянських мовах не рідний, а частіше перейнятий із мови грецької. Самі греки своє ф не вимовляли так, як ми, але близько до ph, а часом і дуже близько до нашого п. Ось тому в Україні з найдавнішого часу вимовляють: Пилип, Онопрій, Степан, Степа, Прокіп, Йосип і т. п. В Іпатієвім Літопису читаю: —- ст. 513, —-  488. Українські грамоти з XIV в. частенько знають таке п, напр.: Галицька Грамота 1371 р.; —-, Краківська грамота 1394 р.: Пилинок« і т. п. Як бачимо, вимова Степан — це стародавня українська вимова, і конче її оминати нема підстав.
Яковлів — до Яковлева (Д-р А. Ч.). В укр. мові о та е в закритому складі (що кінчиться приголосним звуком) переходить на і, напр.: Яків, Яцків, Петрів, Ковалів, Щоголів, Яковлів, Королів, Гриців, але в складі відкритому (що кінчиться голосним) ці стародавні о та е завжди позостаються незмінні: хата Петрова, Якова, Яцкова, Ковалева, Щоголева, Яковлева, Королева, Грицева і т. п. Писати: у Петріва, Яківа, Яцківа, Коваліва, Щоголіва, Яковліва, Гриціва і т. п. може тільки особа, що духа укр. мови не відчуває. Так само пишемо: дім батьків, ковалів, шевців, але хата батькова, ковалева, шевцева. Пані Петрова, Яцкова, Ковалева, Королева, Яковлева, Грицева; писати: пані Короліва, Яковліва і т. п. — недопустимо, бо це свідчить про неграмотність.
Борщів — з Борщова (»Гурток Прихильників Р. M.« в Рундурах). Звук е по ж, ч, ш, щ перед твердим складом міняється в нашій літературній мові на о, напр.: вчора, шостий, пшоно. А тому: Борщів — з Борщова. Місцева вимова — з Борщева.
Зі - зо - із - з (інж. Ф. Г. Гаєвський). Літературна наддніпрянська мова, як і мова жива, зовсім не знають прийменника зі; такі форми, як: зі собою, зі жінкою й т. п. (перед одною приголосною с, з, ж, ч) — це штучні новотвори. Наддніпрянська літературна мова знає: з собою, з школи, з жінкою (вимова: с собою, ш школи, ж жінкою), зо мною, брат із сестрою і т. п. Про це буде в »Рідній Мові« окрема стаття.
Слюсар — шлюсар (С. Чепіль із Винник). Великоукраїнська літературна мова знає тільки »слюсар«, що взяте з середньо-горішньо-нім. slozzer. Ця старша форма в Галичині заступлена вже молодшою »шлюсар«, від ново-нім. Schlosser.
Крапка по числівника (Д. Хомин із Олифанту). В Галичині, підо впливом західнім, прийнято ставити крапку по порядкових числівниках, напр.: 2. травня, 1933. року і т. п. Цього дуже практичного способу вживають у мовах польській, чеській, сербській. Великоукраїнський правопис цього звичаю ще мало вживав : 2 травня, 1933 року, або частіше: 2-го травня, в 1933-м році. Новий академічний правопис уже дозволяє ставити крапку по порядкових числівниках: 1. раз (= перший раз). Спосіб ставити крапку тільки по порядковім числівнику новий у нас, бо вдавнину в нашім письмі крапку ставили при кожнім числівнику на початку і в кінці його.
Злість — злістю (Д-р А. Ч.). Пишемо й вимовляємо: злість, зо злости, цій злості, на цій злості, ці злості і т. д., — скрізь у словах ж, роду на - ость звук о в закінченні при відмінюванні слова позостається незмінним, бо воно в складі відкритому: зло-сти, зло-сті, як по-ста, мо-ста, ро-сту, хво-сту і т. п. Тільки в одному відмінку — в оруднім однини це о міняється на і, тому й пишемо: злістю, кістю, мудрістю, правильністю, як сіллю, осінню, віссю, ніччю і т. п. Чому це так? А тому, що в цім відмінку о знаходиться вже в закритому складі: давнє костинк змінилося на костмж, костью, а це дало косттю, а тут о в закритому складі (кост-тю) мусіло змінитися на і: кістю, злістю, мудрістю і т. п. (старе: костею, злостею і т. п.). Кінцевий приголосний у цих формах подвоюємо тільки між голосними: тінню, сіллю, ніччю; коли ж він знаходиться по приголосній, тоді не подвоюється: кістю, злістю, мудрістю (замість: кісттю і т. п.). Уже »Катихизис« 1562 р. з Несвіжа ст. 142 має: —-. Про це докладно розповідаю в своїй статті: Орудний відмінок однини слів жін. роду, див. »Поступ« 1923 р. ч. 9-10.
»Не вважаючи на« замість »мимо« (Д-р А. Ч.). У літературній великоукраїнській мові »мимо« вживається тільки як прийменника місця в значенні коло, повз, напр. у Словнику Б. Грінченка ІІ 425: Мимо церкву їдьте, Мимо церкви проїзжали. П. Куліш, »Чорна Рада«: Проходив мимо козацької купи 313, Ідучи мимо вікон 248, Проїжджаючи мимо ковалеву хату 203. Лаврентіїв Літопис XIV в.: Идоша угри мимо Києві 24. В польській мові mimo дуже часто вживається в значенні нашого »не вважаючи на«: Śpieszę do ciebie mimo wiatru przeciwnego, Linde III 119. Під польським впливом частенько так само вживають »мимо« і в Галичині, напр.: Франко, »3 вершин«: Хлоп і подумати не смів, щоб мимо панського бажання робити щось 102, Розкрить їх треба мимо встиду й болю 62. А, Чайківський, »Малолітній«: Мимо тяжкої праці Андрій був веселий 73. Великоукраїнська літературна мова такого »мимо« ніколи не знає, вживає; не зважаючи на, не вважаючи на, не дивлячись на, без огляду на і т. п. Напр. Чуб. V 896: Не зважала вона, що темная ніч. Руданський І 28: Вони на сльози не вважали. Франко, »Зах. Беркут«: Не вважаючи на глубоку старість, Захар Беркут був іще сильний.
По-українському (Д-р А. Ч.). По з прикметником, творячи прислівника, звичайно вживається з давальним: по-людському, по-божому, по-простому, по-українському; але дуже часто й з місцевим, напр. у Куліша в »Чорній Раді«: по-батьківськи 66, по-гетьманськи 104, по-козацьки 52, по-людськи 91 і т. п. (ці форми повстали зо старших на -ській, напр. в Тишівській Олександрії поч. XVIII в. маємо: по рицерскій 46, по ма-кедонскій 46, по злодійскій 46. 61; »Енеїда« III. 43: По-батьківській). Після ПО в цих випадках академічний правопис наказує ставити розділку: по-німецькому чи по-німецьки.
Уболівати за ким - чим (Д-р А. Ч.). Німецьке bedauern перекладаємо боліти чим, за ким, уболівати за ким, побиватися. Куліш »Дзвін« 1893 р.; Серцем батьківським над людьми вболівав. Академічний »Poc.-укр. словник« І 34 подає приклади: Боліти долею свого краю й народу, Мати боліє за сином, Вболіває за сином, Мати за діть, ми побивається. Форми »оболівати« літературна мова не знає.
Прошу вашої руки. Питається Вд. О. Д., як ліпше сказати: Прошу вас о руку, чи: Прошу вас про руку. В таких виразах о — це архаїзм, у сх. укр. літ. мові зовсім не вживаний; там напишуть: Прошу про спокій, прошу вашої руки. Див. »P. М,« ч. 4 ст. 144-146.
Технічна термінологія. »Чи є вже наша українська термінологія з обсягу механіки — запитує нас С. Чепіль із Винник, — взагалі техніки, чи позістала дальше німецька?« При українській Академії Наук у Києві працює величезна (34 секції) наукова установа — »Інститут Української Наукової Мови« (про нього див. »Рідна Мова« ч. 2 ст. 49-54), що й працює над виробленням доброї української термінології, в тому числі й технічної. Видано вже й кілька добрих словників, див. їх на ст. 54 »Рідної Мови«.
