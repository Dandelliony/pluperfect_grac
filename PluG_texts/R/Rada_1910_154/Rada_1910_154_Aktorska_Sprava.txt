Актьорська справа.
...„Тяжка доля занесла нашу трупну в засипаний пісками далекий городок Середньої Азії. Ми одрізані од цілого світа. Ніхто про нас не знає. Згадайте, благаємо вас, на сторінках "Ради" про наше істнування“... З листа украін. артистів до редакції.

Яким страшним сумом та трагизмом повіває від цих простих і щирих слів! Очевидно, навіть і самі авторі їх, загартовані і звиклі до байдужности громадянства до їхньої долі, не могли вже терпіти свого відокремлення і закричали. Голосно закричали. Вони не багато просять; просять тільки, щоб згадати, що там-то і там-то грає тепер така-то труппа, що вона взагалі істнує на світі. І справді, до наведеного тут листа ні наша редакція, ні велика сем'я українських артистів та і ніхто, певно, крім близьких їм людей, не знав, що там десь, на обширі азіатських степів, гурт, коло сорока душ, українських артистів, кочує з городка до городка, може нераз голодуючи, в страшенній біді, глаголом рідним будить серця численних наших земляків, закинутих туди, як і вони, де мусять волею і неволею ділити свою долю з напівдикими туркменами. Сумна доля цих артистів — що й казать. Та чим ми певні, що ще десь на Уралі, на Сібірі, або на Далекому Сході не має ще таких покинутих і забутих українських артистів, що не мають громадянської смілости нагадати про себе. Де вони і хто вони ми не знаємо. І ніяк врахувати їх не можна. Ті звістки про українські труппи, що друкуються більш-менш періодично на сторінках „Ради", не дивлючись на все наше старання, яко мога ближче стояти до цеї справи і наладнати її на певний шлях, всетаки, мусимо з прикріст’ю сказати, — зовсім випадкові . Довідуємось про них або од наших дописувачів, або з російських газет, чи з листів самих артистів. А таким чином трудно вслідити за всіма. Я не поділяю тих песімістичних думок, що український театр занепадає і вмірає. Доказом моєї думки служить те, що українських артистів не зменьшуеться, а навпаки, що майже кожного сезону прибувають нові і нові труппи. Діло шириться. Як воно ведеться, річ инша . Всякий робить по своїй змозі. І важно те, що хоч і по малу, свідомість серед українського актьорства прокидається. Ждали більше, пождемо і меньше. А згодом полова мусить одвіятись од зерна, сила і правда візьме своє. Я завше стояв з боку від тих теоретичних рецептів „відродження" українського театру, що для його рятунку так часто приписували в останні часи спеціялісти і неспеціялісти справи. Я на справу завше дивився практично і звідтіль робив свої аналізи. Возьмім приклад труппи д. Садовського. Я не скажу, що там все гаразд, що це наші „мейнінгенці". Але, правду треба сказать, що там підібрався гурт артистів з інтелектуальними данними, з енергією. І під орудою М, К. Садовського вони зробили театральне діло, яке тепер стоїть вище за всі на Україні. От практичний приклад для решти наших трупп, що тільки дорогою поступу можна щось таке зробити, що заслужить повагу і честь у людей. І от, стоючи на тому ж практичному ґрунті, я ще раз підіймаю одно практичне питання, яке вже нераз обмірковували на сторінках української преси не тільки ті, що „цікавляться" долею українського театру, але й ті, хто несе на своїх плечах увесь тягар цеї долі. Це питання — про заснування української театральної спілки. Практичний досвід показав нам, що в тій формі, в якій було б бажано, ця спілка ніколи одразу не заснується. Цьому почасти виною й індеферентизм більшости самого актьорства і антагонізм по труппах між старшими і меньшими актьорами і зневага та байдужність наших сценичних генералів до молодшої братії. А що така, хоч маленька на перший час, спілка повинна бути - це ясно, як Божий день. Ясно з наведених прикладів про труппи, „імена їх же ти, Господи, в’ьси"; що московське театральне товариство російських актьорів ані кришки не цікавиться долею „пасинків українців", що спеціальна театральна російська преса уділяє українському театрові місця занадто мало, що число українських трупп і артистів наростає, і що з цим пора подумати про корпоративне єднання для захисту власних моральних і матеріальних інтересів від всяких комерсантів-акул антрепреньорів, що пора почистити ці авгієві стайні українського театру від нечесного актьора-шарлатана, що бруднить честь усієї корпорації і що примушує до цього багато, багато инших дрібних і великих причин. Хочеться вірити в те, що українські артисти, не скажу — доросли, а зрозуміли всю цю пекучу і негайну потребу і по змозі знайдуть самі ту форму корпоративного єднання. Як не всі це зрозуміли, то мусять зрозуміти ті, що тепер ведуть за собою український театр. Вони повинні виявити свої товарисько-громадянські почуття. Від них цього ждуть. І їхня праця на цьому грунті була б занесена на кращі сторінки історії українського театру, поруч з тими, де буде сказано про його народження. Адже ж, не святі горшки ліплять! От і московське товариство артистів склалось майже з нічого, а потроху ж вирівнялося в могутню організацію. І це повинно статись і з товариством українських артистів. Нехай би воно почалось з невеличкого агентства. От недавно у Київі заснувалось видавництво „Театральна бібліотека". Видавництво має свої спеціальні завдання. Але воно могло б поширити свої рямки. Видаючи нові перекладні п'єси, воно, як і для поширення своєї справи, так і на користь театрові могло б розсилати реєстри своїх виданнів. Труппи, що бажають поліпшити своє діло й цікавляться новим репертуаром, повинні присилати до Київа в „Театральну бібліотеку“ свої адреси, сповіщаючи про кожний свій переїзд. Разом з цим можна подавати й список актьорів, їх амплуа і сповіщати про всякі зміни в труппі, Згодом, це діло поширилось би само по собі. Тоді можна було би його оформити і заснувати при цьому спеціальному видавництві і відповідну театральну приватну контору, де артист міг би знайти собі ангажемент, антрепреньор потрібного йому актьора. Там же можна було б і оформлювати законним способом умови між актьором і хазяїном, і коли б це діло стало на твердий ґрунт, при ньому можна було б заснувати і актьорську спілку, що дбала би про корпоративні інтереси, яких в житті актьорства трапляються тисячі. А головне, що вся ця масса була б на якомусь рахункові і це надало би солідности самій театральній справі і кращого відношеная навіть з боку ворожих елементів.
Подаючи свої думки, я не маю претензії вичерпати ними все, що торкається цієї справи. Але час і пора вже її хоч обміркувати до ладу. Тепер у самому Київ! дві українських труппи і взагалі набереться тут певно душ півтораста українських актьорів. Цікаво було б почути думку про це од когось із них. А. Вечернидькнй.