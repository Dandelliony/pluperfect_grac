ПО УКРАЇНІ
У КИІВІ.

-Ф- Школа ім. В. Бєлінського. З приводу 100-х роковин з дня нарождення В. Бєлінського, які минули ЗО мая, городська управа постановила одкрити початкову школу його імени.
-Ф- Шкода союзників. Голова київського союза р. н. — Постний, повідомив головно-управляючого землеустройством та хліборобством, що київський союз р. н. постановив одкрити у Київ і середню техничну школу і прохав дати дурно для будинку дерево з казенного лісу. В цій справі лісовий департамент головного управління землеустройства й хліборобства звернувся до п. київського губернатора, прохаючи висловити свій погляд на прохання Постного.
-Ф- Пошесті у Київі. За тиждень з 27-го іюня до 3 іюля у Київі зарегістровано санітарним одділом городської управи 32 слабування на шкарлятину, 24 на дифтерит.
-Ф- Дозволене торгувати в свята. Городська дума з огляду на прохання крамарів, дозволила в неділю продавати в крамницях на толкучці на Подолі з 6 годин до 10 год. ранку.
-Ф- Ще один аероплан у Київі. Служащий служби зборів управління південно-західних доріг—К. Ергант будує тепер аероплана сістеми Блеріо. Начальник доріг поставився прихильно до праці д. Ерганта і дозволив йому зібрати свій аероплан докупи в старому вакзалі.
-Ф- Історичні написи. Великий князь Микола Михайлович має намір зібрати і видати копії написів, які є знадвору і в середині по інославних та іновірних богослужебних будинках у Росії, та на цвинтарях. В цій справі директор департамента релігійних справ звернувся до представників інославних та іновірних релігій з пропозицією допомогти збіранню написів. Так само і київський земський статистичний комітет прохає повітових справників зібрати копії з написів по єврейських сіногогах та цвинтарях.
-Ф- Нові арешти інтендантів. З наказу судового слідчого київського воєнноокружного суда, полковника фон-Ремера заарештовано полковника Богдановича та д. с. с. Борковського.
-Ф- Ревизія троїцького монастиря. З Петербурга митрополит київський Флавіни прислав архим. Євгенію, настоятелеві троїцького манастиря, який замінив о. Мельхиеедека, наказ повернутись у Жаботинський Онуфріевський манастирь біля Черкас. Завідувати троїцьким манастирем доручено настоятелеві київо-видубецького манастиря, єпископові черкаському Назарію. Для допомоги еп. Назарію в справі завідування троїцьким манастирем буде вибрано настоятеля з поміж заслужених іероманахів.
-Ф- Проф. Заболотний у Київі. Проф. Заболотний оглядав холерні бараки на ст. Київ І та Київ II, Троїцьку станцію каналізації, Троїцький базар, річку Либедь, Бесарабський базар, совську канаву, центральну станцію каналізації на Подолі та єврейську лікарню. Проф. Заболотний побував в лаврській та олекеандрівській лікарнях, а сьогодня буде на засіданні губернської санітарної комісії.
-Ф- Про вищі школи у Франції. Цими днями вийшла в Київі книжка, яка містить в собі відомости про вищі школи та шкільне життя у Парижі. Книжка ця (Свъдънія о высшихъ учебныхъ заведеніяхъ и академической жизни в Парижъ) має завданням допомогти російській молоді, яка звичайно їдучи за кордон нічогісенько не знає про тамошні порядки. Книжка продається по всіх більших книгарнях Київа, а також і у автора—Ар. Врайноса (Мала-Волод. 41). Весь чистий прибуток од продажу книжки піде на користь т-ва русских студентів у Парижі.
-Ф- Засідання губернського в справах товариств І спілок присутствія. Позавчора на засіданні присутствія зарегістровано такі т-ва: клуб т-ва допомоги добробутові „Пущи Водицы“, звенигородське громадське зібрання, київський гурток аматорів астрономії, київське добродійне товариство „Помощь“, товариство дежурств лікарів в-ночі в Умані, а також зарегістровано деякі зміни статута т-ва допомоги слухачкам вищих жіночих курсів у Київі. Одмовлено в регістрації таким товариствам: коростишевському т-ву допомоги на випадок смерти 
або втрати здатноети до праці, касі взаємної допомоги на випадок смерти членів златопольського позичковоощадничого товариства та товариства мешканців і виборців міста Сквири; не затвержево і деякі зміни в статутові бердичівської громадської бібліотеки. Знято з черги з формальних причин питання про регістрацію: Звенигородського гуртка аматорів сценичної штуки, товариства дежурств у ночі лікарів г. Бердичева та похоронної каси малинського позичковоощадного т-ва.
-Ф- Велика жертва. Позавчора умер колишній гласний городської думи К. Кржишковсьішй, який лишив дуже великі суми на добродійні діла. Так: на новий костьол у Київі він лишив 45.000 карб.; на 2 стипендії у київському університеті —15.000 карб,; кілька десятків тисяч на стипендії по гімназіях; 10.000 карб, на польське товариство літніх колоній і по 200 карб, для 50 найбідиіших семей г. Київа. Всього на добродійні діла зоставив К. Кржишковський більш 100.000 карб.
-Ф- По залізничих техничних школах. Вступні іспити до київської, одеської та бендерської залізничих техничних шкіл роспочнуться з 20 августа.
-Ф- „Курсистка". Кілька часу тому власниця будинку, С. Петерсон, приняла до себе міщанку А. Розен, яка назвала себе курсисткою. Д-ка Розен страшенно бідувала і Петерсон часто допомагала їй матеріально; до д-ки Розен вона ставилася з довіррям, як до курсистки, цим і скористувалася д-ка Розен. 7-го іюня вона потягла у Петерсон дорогоцінні речі, 200 карб, грішми і десь зникла. Оце недавно поліція якось розшукала пропажу, найдено було все опріч 20 карб, які Розен встигла витратити.
-Ф- Попався. Цими днями учень школи Лисенка д-ій Н. К. пробував одержати з пароходної пристані крам, який належав П. Вешке. Як виявилось, дій К—к, найшовши квитанцію, думав використати її та не пощастило.
-Ф- Губернська земська управа порадила повітовим земським управам заждати з скликанням земських сесій, поки не буде затвержено земських гласних, бо останніми часами де-які повітові управи звертались до київської з запитаннями в цій справі.
-Ф- Сполучення Чорного моря з Балтійським. Київське земство постановило підтримати перед урядом прохання полтавського земства про сполучення Чорного моря з Балтійським на кошти казни. Начальник края відповів, що він не може підтримувати цього прохання, доки не буде розроблено матеріалів в цій справі.
-Ф- Холера на Дніпрі. Як повідомляє київська округа доріг, слабування на Дніпрі значно зменшилися. Як повідомляють санітарні лікарі випадків слабування на холеру за останні дні не було.