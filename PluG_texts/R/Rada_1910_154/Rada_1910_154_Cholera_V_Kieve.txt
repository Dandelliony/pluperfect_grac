Холера у Киіві.
— За день прибуло слабих на холеру до олександрійської лікарні — 9, до кирилівської —6, єврейської —5. 
— Умерло за день в олександрівські —2, в кирилівській —1, єврейські —1.

— 3 Київщини.
 Самосуд вад сектантом. „К. В.“ пишуть з Умані, що 12 іюня, вдосвіта, в селі Малій Маньківці, уманського повіту, селяне Кузьма Остапенко і його син Онисько, вломились в двір одного з тутешніх сектантів-адвентистів, Семена Мельника і розгромили йому хату. Вибивши шибки в вікнах, розбишаки почали ламати двері. Від гомону і галасу прокинулось все село і скоро в подвірря збіглось багато селян, ворогів сектантів. З юрби почувся крик: „Так йому, так штунді! Ламайте хату“!.. В цей час з клуні вийшов з семьєю Семен Мельник. Зараз на нього кинулись селяне і почали бити. Побили його до крови, так що Мельник упав непритомний на землю. Цими днями почалось слідство і селян-свавольців буде строго покарано за насильство над безневинним чоловіком.
— Нова земська лікарня.
 В Липовці земство почало будувати нову лікарню, на яку асгіновано 50 тисяч карбованців, Єсть чутка, що будинки старої лікарні купує липовецька єврейська громада під власну лікарню.
— Продаж великої економії.
 Цими днями теперешній власник великої златопольської економії, Н. Лопухін, продав її разом з містечком Златонолем п. Білогорському.
— Холєра.
 Холєра в Білій Церкві знайшла собі, очевидно, добрий ґрунт і з кожним днем росте й росте. Пошесть почалась тільки 6 іюля, а слабих було небезпешних що до холєри за три дні вже 25 душ. Вмерло за два дні чотирі душі. В містечку скаржаться на брак лікарської і санітарної запомоги.
— 3 Волині. Арешт каторжанина.
 П'ятого іюля урядник Дядковичівської волости, д. Балюк, піймав каторжанина Олександра Тенщука, одного з тих чотирьох арештантів, що втекли 17 іюня з ровенської тюрми. Єсть чутка, що на слід решти трьох напав поліцейський надзиратель д. Дашевський і їх теж буде арештовано незабаром.
— 3 Поділля. Хуторський одділ.
На минулому тижні одбулась в Винниці нарада представників губернської земської управи, подільського товариства сельського господарства, непремінних членів губернської землеустроїтельної комісії, повітових предводителів дворянства, агрономів і инших. На цій нараді міркувалось про хуторський одділ на винницькій сельсько-господарській виставці, що має бути з 2 до 10 сентября цього року. Грошей на цей одділ асігновано тисячу карб.
— 3 Катеринославщини. Напад розбійників.
 В селі Корсуні, бахмутського повіту, вночі проти шостого іюля розбійники напали на садибу багатого поміщика Мішковського. Коли семья лягла спати, собаки почали дуже гавкати. Саме в цей час до дверей підійшло скілька душ озброєних розбійників. Вони почали вимагати грошей. Мішковський вистрілив. Розбійники не злякались стрільби і, зірвавши двері, ранила Мішковського. Його раненого обступили розбійники, вимагаючи грошей. Мішковський показав їм скриньку, де було сховано 50 карбованців. Це не задовольнило розбійників і вони знов почали бити Мішковеького, доки він не впав непритомний. Тоді розбійники почали трусити всю хату і знайшли ще гроші. Розбійники після цього ранили ще жінку Мішковського і його невістку і втекли.
— З'їзд заводських фабричних і рудникових лікарів.
 Товариство лікарів промислових підприємств Катеринославщини скликає на 25 августа цього року краєвий з'їзд завідських фабричних і рудникових лікарів та представників промислових підприємств Катеринославшини, Харьківщини, Полтавщини, Київщини, Херсонщини, Таврії та Донщини. Як відомо, такий з'їзд був ще літом 1908 року теж на Катеринославщині. Протоколів цього з'їзду і досі не опубліковано, хоч матер'ял з робітничого життя там мабуть був дуже цікавий.
— 3 Херсонщина. В одеському університеті.
Професор історії Лінниченко зоставив при університеті студіювати історію України П. Г. Клепатського, який цієї весни скінчив історичнофілологичний факультет. 
— Лихий вихор.
В одеському повіті першого іюля був по кількох селах великий вихор, що наробив багато лиха.
Найбільша буря була в селі Курисові-Покровському. Вітер розвалив там скілька землянок, порозносив по полі хліб. В селі Олександрівці троє дітей пішло на баштан за огірками; там їх захопила буря і почався дощ. Сховатись ніде було і діти побігли до старого ожереду соломи, що давно вже стояв на полі. Тільки що вони там поховались, як блискавка запалила солому і всі троє дітией згоріли в ній живцем. Дітям було по 10—12 літ.
— 3 Харьківщини. Заборона ярмарку.
Зважаючи на пошесть холера, харьківський губернатор заборонив ярмарок, що мав бути 17 іюля в Новій- Водолазі.
— 3 Кубані. До кубанської виставки.
Цими днями ми подавали звістку про осінню кубанську виставку. Тепер ми маємо відомости, що виставка матиме цілком національний характер, і тому бажано, щоб українська національність була представлена там як найповніше в виді; різноманітного видавництва книжок, кустарних виробів і такого иншого. Начальник області дозволив прилюдне читання на виставці лекцій на українській мові не тільки по прикладним технічним наукам, а навіть по історії України, але місцевих лекторів не вистачає. Через те катериеодарці дуже прохають іногородніх українців допомогти їм в цій справі, взяти участь в виставці, як доставкою туди експонатів, так і улаштованням українського одділа і читанням лекцій. Звертатись листовно можна до д. Доброскока (бібліотекарь городської бібліотеки ) а він вже подасть детальніші відомості.
— 3 Донщини. Труси і арешти.
 З іюля в Станиці Урюпінській були труси; арештовано багато молоді.