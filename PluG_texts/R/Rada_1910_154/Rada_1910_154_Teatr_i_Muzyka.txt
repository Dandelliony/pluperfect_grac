Театр і музика.
Літній театр городського саду.

— „Мартин Боруля“. Не зважаючи на те, що ця краща з п'єс Карпенка-Карого написана давно вже і має свій спецефичний колоріт та тільки злехка оповита питаннями загально-громадського характеру, вона через свою легко написану правдиво-побутову форму матиме ще довгий час успіх на сцені. 
Виконується вона в труппі д. Садовського дружно, жвавим темпом, як і „Суєта". Роль Мартина Ворулі в руках М. К. Садовського одшліфована до найдрібніших рис і постать зпантеличеного Ворулі, од першої до останньої сцени розвивається та наростає правдивим життєвим розміром і в кінці артист дає
повний високохудожній малюнок пригніченої невдачами драматизму душі. Толковання ролі цілком відповідне, правдиве.
Д. Садовський мав у публіки великий успіх і в цей вечір, як звичайно. Прекрасний йому партньор був Омелько —з д. Миловича. Тепло, щиро проводить тут ролю Марусі - д-ка Хуторна. Взагалі їй гарно вдаються мягкі, ліричні ролі. Гарний Піньонжка—д. Паньківський. 
Безпосередньо передають ролі Протасія і Гервасія д.д. Вільшанський і Рибчинський. 
А. В —ий.

— Труппа М. К. Садовсьного в неділю, 11 іюля, крім спектакля в літньому театрі „Шато", дає спектакль і в святошинському театрі. 
Там піде „Пан Штукаревич".
— Нова пьєса. Драматична цензура дозволила виставляти на сцені пьесу „Жага", що уявляв з себе переробку відомого твору Островського: „Не такъ живи, какъ хочется“. 
Переробка належить письменниці Л. Старицькій- Черняхівській. 
— Драматична цензура дозволила до вистави в українському перекладі жарт Шолом-Алейхема „МазельТов“ (Альтерове сватання) за № 7057, 26 іюня.
— Московський художній театр в сезоні 1911 —12 року їздитиме на гастролі по великих городах. Намічені: Київ, Одеса, Харьків, Ростов та инші города.
— Труппа Светлова, Левченка й Матусіна гратиме в г. Луганську (на Катеринославщині) до 1-го сентября. В Катеринославі за 28 спектаклів труппа мала валового збору 11.639 карб. 40 коп., себ то 417 карб. 80 коп. „на круг". Найбільший збор дав спектакль з участю П. Саксаганського й П. Цесевича („Запорожець за Дунаєм") — 1.200 карб.