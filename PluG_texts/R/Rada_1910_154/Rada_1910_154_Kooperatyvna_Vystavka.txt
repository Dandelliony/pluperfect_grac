Кооперативна виставка.
У Лондоні недавно відкрито кооперативну виставку, впорядковану південним одділом спілки кооперативних товариств. 
На виставці роздавали брошури про кооперативний рух. У цих брошурах наведено дуже цікаві відомости. Спілка кооперативів склалась у 1864 р. при участи 17.545 членів, і вже за перший рік свого істнування спілка мала обороту на 590.000 карб. 
На январь 1909 р. число членів спілки зросло до колосальної цифри 1.925.517 душ, а обороту спілка в 1908 р. мала на 267.620.860 карб. Спілка спочатку обслуговувала тільки потребительські товариства, але згодом вона поширила свою діяльність і почала заводити свої фабрики, підприємства то що, причім усе вироблене на спілкових фабриках продається виключно членам спілки.
Тепер спілка виробляє: щітки, мило, шоколад, цукерки, меблі. Вартість вироблених у 1909 р. продуктів на цих фабриках досягла 120 мил. карб. 
Підчас виставки прочитано цілу низку лекцій про кооперативний рух в Англії, Європі й Америці; опріч того, на конгресі, що відбудеться поруч з виставкою, члени кооперативних товариств розвязали багато практичних питань, звязаних з кооперацією.