За кордоном.
ПАРИЖ, 7. Професор Шантерес прочитав в академії наук доклад про поширення в Європі холери з 1904 року. Ті заходи, яких вживає Голандія проти занесення холери, професор рекомендує, як зразкові.
АФИНИ. 7. Душ сто запасних зробили 6 іюля демонстрацію перед казармами. Офіцери встановили лад.
ПАРИЖ, 7. З Уджди надійшли звістки, що після бою 29 іюня біля річки Мулуйя мароканці покаялись, що нападали на французів і тепер хотять жити з ними в доброму ладу.
ВІДЕНЬ, 7. „Corr.Bur.“ має звістки, що імператор Вільгельм 7 сентября поїде в Відень, щоб особисто поздоровити Франца-Йосифа з приводу 80 років з дня нарождення. Побуде імператор в Відні, єсть думка, два дні.
СОФІЯ, 8. З приводу виселення болгар з Македонії офіціозний „Препорець“ пише: „Турецький уряд, одбіраючи зброю у болгар, роздавав рушниці мухаджірам". Газета радить пустити на волю арештованих і дати їм змогу вернутись в рідний край.
В Еспанії.
ПАРИЖ, 8. Еспанські емігранти, що оселились в південно-західній Франції, роблять що-дня мітінги, на яких проповідується ідея вернутись гуртом без дозволу додому.
ПЕГПИНЬЯН, 8, Дозволено багатьом участникам революції з Еспанії, а також дезертирам мароканської армії вернутись в Еспанію.
