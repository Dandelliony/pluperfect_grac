Початкова Граматика української літературної мови.

36.Склади.
Овечечка ме-ме-ме, а гусочка ґе-ґе-ґе, а котичок няв-няв-няв, а собачка гав-гав-гав! Корівка мукала: му-му-му! Зозулька кувала: ку-ку, ку-ку!
Ко-ро-ва му-ка-ла. Со-ро-ка бі-ло-бо-ка. ї-ха-ли, тво-є, мо-є-ї, У-кра-ї-на, страш-ний.
З чого складається слово? Скільки в слові складів? Що зветься складом? Які звуки входять у склад? Скільки голосних у складі, скільки приголосних? Чому так кажемо: склад?
Кожне слово можна розкласти на склади; скільки в слові голосних звуків, стільки й складів.
Складом зветься один голосний звук сам або з приголосними.
Одна приголосна поміж голосними відноситься до дальшого складу.
Ось розкладені на складй слова: во-да, но-га, во-ро-на, і-ду, мо-є, тво-є-ї, по-ї-ха-ли, стравний.
Завдання 115. Спишіть оцього віршика, і розкладіть кожне слово на склади, ось так: Сл н-ли-во.
До праці!
Сміливо, браття, до праці ставайте, Час наступає, ходім!
Дяка і шана робітникам щирим, Сором недбалим усім!
Борне Грінченко.
Завдання 116. Ось слова, розкладені на складй: У-кра-ї-но-ю. ство-ри-тель, ко-за-цтво, смерт-ний, гріх, смерть. Скажіть, скільки приголосних може бути в складі? Як приголосні містяться в складі коло голосного, — чи праворуч, чи ліворуч його? Який звук панує в складі — голосний чи приголосний? Чи може бути склад із одного приголосного звука? А з одного голосного?
Завдання 117. Яку силу має голосний звук у складі? Що було б із чередою, коли б пастуха не стало? Чи не так само розсипалися б приголосні, коли зо складу забрати голосний звук?
Завдання 118. Знаючи попереднє, скажіть тепер, чому приголосні звуки звуться приголосними? Порівняйте слова: прибічник, при-домок, приморозок, приструнок. Чому голосні звуться голосними? Чому кажемо склад? Поясніть іще, чому так кажемо: речення, правопис, звучня?
Завдання 119. Перепишіть і запам’ятайте оце:
По-літературному треба ось так говорити й писати, а не так, як у дужках ( ) : До хати (д хаті), лукавий чи нещирий (дволичний), куди йдеш (де йдеш), дрова (дерево), прошак чи торбій (дід), дитячий (діточий), денний (дневний),
сьогодні (днеська), додолу (долів), додому (домів), топтати (доптати), досить (доста), надіятися (дуфати).
Завдання 120. Добре повторіть завдання 10, 22,35,62,75,82196. Нехай товариш проказує слова нелітературні, місцеві, що в дужках ( ), а ви відповідайте, як треба говорити по-літературному.
37. Слова односкладові, двоскладові й багатоскладові
Гав! няв! ках! сон, жук, жир, смерть, гріх, сміх; ко-за, ро-жа, гріш-ний, смерт-ний, ї-де, тво-ї, яма; во-ро та, тво-ї-ми, бі-ло-бо-кий, ко-ро-стя-вий, У-кра-ї-на, коро-те-сень-кий, ма-ню-сі-сінь-ко-му.
Полічіть, скільки складів у кожному з цих слів? Як діляться слова по числу:складів? Скільки в складі голосних звуків, скільки приголосних? Скільки в слові складів?
По числу складів слова бувають односкладові: я, ти, він, смерть; двоскладові: ру-ка, тітка, і-ду, я-ма, сво-я, ї-хав, ї-ї, сво-є, і багатоскладові, коли в слові більше двох складів: го-ло-ва, ле-да-чий, жар-ту-ва- ; ти, до-ві-да-ти-ся.
Завдання 121. Спишіть оцього вірша і над кожним словом зазначте цифрою, скільки в нім -складів. Вірша завчіть напам'ять.
Рідна Мова.
Мово рідна, слово рідне! Хто вас забуває,
Той у грудях не серденько, Тільки камінь має.
Як ту мову забувати,
Що нею учила
Нас всіх ненька говорити, Ненька наша мила?
От тому шануйте, діти, Рідну нашу мову І навчайтесь розмовляти Своїм рідним словом.
Сидір Воробкевич (1836-1903).
Що це значить: (1836-1903)? Рік народження зазначають іще зірочкою *, а рік смерти — хрестиком f. Чому не повинно цуратися своєї мови? Чому мова зветься матерньою? Чи можна знати літературну мову не вчившись?
Завдання 122. Полінійте й надпишіть ось так свого зшитка й випішіть із віршу „Рідна Мова" по 6 слів на кожний рядок.
Поділ слів на склади.
---
Завдання 123. З поданих питань та відповідей складіть оповіданнячко: Моє село.
Моє село.
Яке моє село? (велике). Чим в селі хати покрито? (соломою та бляхою). Що коло хат росте? (садки). Що ще є де-не-де на подвір'ї? (криниці). Що серед села стоїть? (велика церква). Які в нашім селі вулиці? (широкі). Що за селом стоїть? (вітряк). Як зветься моє село? Чому воно так зветься? Якого воно повіту й округи чи воєвідства? Скільки в селі людности?
38. Як переносити слова з рядка в рядок.
Во-да, ко-са, не-су, со-рока, сорока, бі-лобока, біло-бока, білобо^ка, У-країна, зна-є, Марі-я, о-сінь, Йосип.
Як треба переносити слова з рядка до рядка? Як треба переносити чи ділити двоскладове слово? Як багатоскладове? Чи одну голосну можна лишати в рядку? Чи одну голосну можна переносити? Для чого треба переносити слово з рядка до рядка? Чому на значка - кажемо розділка?
Коли ми слово не дописуємо в рядку й переносимо до другого рядка, то переносити або ділити слово можна тільки цілими складами, ось так: голова або: голо-ва.
Ділення слова з рядка в рядок зазначається розділкою (значок -).
Одна голосна може лишатися в рядку, може й переноситися, ось так: о-вес, о-хоче, тво-є, Марі-я.
Одної приголосної не можна ! лишати в рядку, не можна й переносити, напр.: тво-є, Степан, а не: т-воє, С-тепан чи Степа-н.
Завдання 124. Спишіть оцю загадку й розділкою покажіть, як треба переносити кожне 0й за лісом, за пралісом срібна палка лежить ; ані взяти, ані втяти, ні на віз положить (вуж).
Завдання 125. Перепишіть і запам‘ятайте оце:
По-літературному треба ось так говорити й писати, а не так, як у дужках (): калюжа (калужа), кривавий (кервавий, кровавий), криниця (керниця), дзюб (клюв), ставати на коліна (клякати), ґніт (кніт), килим (ковер, диван), сережки (ковтки), півень (когут), шкура (кожа), кожний (кож-дий), колихати (колисати), коліщата (ко-лісцята), вітка чи гілляка (конар), сажа (копоть, саджа), годувати (кормити), коцюба (кочерга), сорочка (кошуля), родич (кревняк), ховатися (скритися), кучерявий (кудерявий), Куп'янка (Купянськ), спокушати (кусити).
39.	Слова односкладові не діляться.
Си-лу-ва-ним ко-нем у-скач не по-ї-деш. Гнись не гнись, а за діло бе-рись.
Чи можна, переносячи, ділити односкладові •слова? З чого складається склад? Чому односкладового слова не можна ділити?
Односкладові слова при перенесенні не діляться: вони або цілими лишаються в рядку, або цілими переносяться. ;
Завдання 126. Спишіть оці загадки й підкресліть односкладові слова, що їх не можна ділити, переносячи.
Між людьми як пташка в'ється, у людей і їсть, і п‘є, ходить старцем, просить, гнеться, а в самої всюди є (муха). Хто над нами вверх ногами? (муха).
Завдання 127. Перепишіть і запам‘ятайте оце:
По-літературному треба ось так говорити й писати, а не так, як у дужках (): лапа (лаба), ловити (лапати), легенький (легонький), будь-який (леда), Лятичів (Летичів), ковтати (ликати), блискавка (лискавка), блискучий (лискучий), блищати (лищати), лист (письмо), листопад (падолист), ліг(ляг), ліжко (ліжок), ліхтарня (літарня), неправда (лож), ложка (лижка), промінь (луч).
40.	Буков дж та дз діліти не можна.
Ра-джу, ро-дзин-ки, ґу-дзпк, по-хо-джа-є. Bid-Зо-ли-ти, від-Зи-му-ва-ти, під-жа-ти.
По скільки в цих словах звуків? Скільки буков? В сполученнях дж, Ô3 один звук чи два? Чому сполучень дж, дз, переносячи, ділити не можна?
Приголосні звуки дж та дз хоч і пишуться двома буквами, проте вимовляються за один звук, а тому, переносячи, не можна розділяти буков дж та дз: pa-джу, а не рад-жу.
Завдання 128. Спишіть оці слова й розділкою покажіть, як їх треба переносити.
Походжає, ходжу, городжу, виїжджає, виряджає, подзвонити, ґудзик, Гандзя, родзинки, заджюр-чало, раджу.

