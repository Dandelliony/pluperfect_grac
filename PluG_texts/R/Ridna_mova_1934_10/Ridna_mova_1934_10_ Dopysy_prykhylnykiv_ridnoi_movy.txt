Дописи Прихильників рідної мови.

Тільки дрібку доброї волі! Надзвичайно поширений, добре редагований дитячий місячник „Дзвіночок“ з вересня ц. р. (ч. 35) перейшов зовсім на новий правопис, запровадив і апострофа. Редактор „Дзвіночка“ Ю. Шкрумеляк пише нам : „Бачу, що тільки дрібку доброї волі — й можна зрозуміти, де апострофа ставити, а хто читає з апострофом, той учиться правильно вимовляти". Таким чином діти звикатимуть до всеукраїнського правопису. Бажаємо „Дзвіночку“ якнайкращих успіхів! Черга — за „Світом Дитини“. Маючи в руках нашого „Словника місцевих слів, у літературній мові не вживаних, де на ст. 147—150 подані правила про апострофа, а на ст. 150—154 Словничка усіх слів із апострофом, нема вже чого нарікати на незнання, де ставити апострофа.
„Союз Українок“ і Рідна Мова“. Від осени будемо послідовно проводити в життя постанову Українського Жіночого Конгресу щодо основування „Гуртків плекання рідної мови“ при всіх жіночих товариствах. Надіюся, що рушимо тепер цю справу з місця й то не тільки в Галичині, але на всіх наших землях і на еміграції. Цього завдання не можемо виконати без Вашого журналу й без Вашої ласкавої допомоги, на яку дуже покладаємося. Львів, 31. VII, М. Руднипька.
P. S. Охоче й радо допоможемо „Союзу Українок“ виконати постанову Українського Жіночого Конгресу в справі плекання рідної мови. Р е д.
Нема змоги збільшити розмір „Рідної Мови“. Коли б була на те можливість, я дуже хотів би бачити „Рідну Мову“ хоч трохи збільшену. Торонто, 1. VIII, Северин Перецький.
P. S. На жаль, мале число передплатників не дає жадної можливости розбудувати „Рідну Мову“. Журнал друкується на доброму книжковому папері, склад дуже густий, — за все це треба не мало платити... Дешева передплата на „Р. M“. розрахована була на велике число передплатників, а їх і нема. Матеріальну скруту Видавництво поки що переборює тільки тим, що обов’язки і редактора, і секратеря, і адміністратора, і посильного і т. ін. виконує... одна особа. При такім стані доведеться певне скоротити журнал, а не збільшити його. Рік уже Редакція збирається переїхати до Львова, але на переїзд потрібні... кошти. Р е д.
Чи не могла б „Рідна Мова“ видавати твори красного письменства? Чи не могла б „Рідна Мова“ видавати переклади яких кращих західньо-европейських письменників? Або чи не могла б „Рідна Мова“ видати наших кращих письменників? Побіч самого журналу це дуже причинилось би до розвою й поширення літературної мови. Бібрка, 14. VIII, Адв. апл. Вол. Грицин.
P. S. Читайте попередню нашу відповідь. Тепер у Прихильників рідної мови чергове завдання: докласти всіх зусиль і приєднати „Рідній Мові“ нових передплатників, щоб таки дати їй змогу нормально працювати. Душа мови — складня її; цариця наук мовознавчих — складня; нам найбільше потрібна — складня української мови. Вже рік лежить у Редакції готова складня нашої мови, але за що її видати? Р е д.
„Рідна Мова“ в Бібрці. Дуже радо годжуся допомогти „Р. M.“ на терені Бібрки. Доля Вашого журналу ніколи не була мені байдужа, й
у самих початках старався я приєднувати йому передплатників. 1 не без успіху. Гадаю повести акцію від Читальні, а не скоріше, аж по жнивах, що на короткий час припинили всяку працю в Читальні. Бібрка. 1. VIII, Адв. апл. Вол. Грицин.
Подяка. Складаю Вам, Високодостойний Пане Редакторе, щиру дяку за геройську працю над Нашою Мовою, бажаю з цілого серця здоров’я й сил пережити період недолі та дочекати того, коли станете трибуном української мови в столичнім Київськім Університеті. 26. VII, Острів, К.
Прийміть, Пане Професоре, вислови пошани й подяки за Ваш вельмикорисний труд. Бережани, 25. VI. 1934, Проф. Лев Крип’якевич.
Побажання. Хочу висловити й свої побажання. Дуже був би радий, коли б міг побачити в одному з найближчих чисел „Р. M.“ знімку достойного пошани каменяра всеукраїнської літературної мови, Головного Редактора „Р. M.“ З гордістю носив би відзнаку, призначену для передплатників „Р. М.“, — відзнакою тією повинен бути різьблений знімок Редактора. Берестя, 3. VIII, І. Кучера.
Шануємо „Рідну Мову“. „Рідна Мова“ — це найбільший для мене скарб. Ігровиця, 2. VIII, Студ. П. Семчишин.
„Час“ про „Рідну Мову“. Денник „Час“, що виходить у Чернівцях, передрукував в ч. 1621 за 6 червня 1934 р. нашу замітку з „Рідної Мови“ ч. 6 ст. 255 „Українська латинка“ й додав до неї таке: „Пі влучні завваги написав головний редактор „Рідної Мови“ проф. Іван Огієнко, колишній перший ректор першого українського університету в Кам’янці Подільському, що тепер велико прислуговується вивченню української мови місячником „Рідна Мова", присвяченим цій цілі, та іншими виданнями. Аби тільки український загал піддержував його шляхетну працю передплатою й морально!“

