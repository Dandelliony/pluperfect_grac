Чистота й правильність української мови.
Відповідь на запитання наших Читачів


Ворскло, а не Ворскла. Редакція наша одержала від Редакції „Жіночої Долі“ в Коломиї такого листа: „Прохаємо розсудити нас і подати відповідь у найближчому числі „Рідної Мови“: як має бути правильно по-нашому: річка Ворскло, чи річка Ворскла. Одна наша співробітниця написала Ворскло, ми справили за „Українською Заг. Енцикльопедією“ на Ворскла. На те Пані та написала нам, що така форма — це москалізм, і хоче, щоб ми спростували цю похибку. Піддаємося під Ваш суд: як скажете, так воно й правильно буде". Радо подаємо потрібне вияснення. Місцевий народ на Полтавщині завжди каже, зберігаючи давню вимову, тільки: Ворскло, напр.: Ворскло річка невеличка, береги ламає, хто в Полтаві не бував, той лиха не знає. Росіяни, через т. зв. акання змінили кінцеве О на А у XVIII віці, а особливо в ХІХ-м. Інтелігенція, що місцевої назви не знає, вимовляє по-російському Ворскла. Але це чужа нам вимова, — своя давня була тільки Ворскло. Ось у мене під рукою „--- “ (видання В. Модзалевського 1912 р.), і тут читаю: 1665 р.: --- ст. 28. 1669 р.: О занятю гребли на ріці Ворсклу, ст. 164. 1670 р.: Млин на Ворсклу стоячи, ст. 203. Ось іще „Історично-географічний Збірник“ т. III, видання Всеукраїнської Академії Наук, 1929 р., на ст. 203 читаю: Між Сулою та Ворсклом, Кочовики відтісняли за Ворскло. Взагалі, академічні видання пишуть Ворскло. Ось через це в моїм „Ріднім Писанні' ч. 1 на ст. 112 подано Ворскло, російське — Ворскла; те саме подане і в „Словнику місцевих слів“ на ст. 21. На „Карті укр. говорів" І. Зілинського правильно Ворскло. Покликатися на „Укр. Заг. Енц." не завжди можна, бо забагато в ній непорозумінь.
Кривавий (Іван Ставничий у Павелчі). Доля давнього сполучення рь в українській мові була така: в закритому складі (цебто в складі, що закінчується на приголосну) повстало завжди тільки ро, нпр. крьвь дало кров. Але зовсім інша доля рь у складі відкритому (що закінчувався голосним): тут кожна наша говірка має свої форми: ро, pi, pu, рe, uр, ер і ін., напр.: кровавий, крівавий, кривавий, кревавий, кирвавий, кервавий і т. ін. Для літературної мови вистачить однієї форми, а тому Академія Наук, щоб покласти край хаосу, затвердила писати на місці давнього рь у відкритому складі тільки найбільше поширене й правильніше pu: криниця, кривавий, дрижати, христити, тривога, чорнобривий і т. ін. (а в закритім складі: кров, хрест). У нас звичайно історії мови не знають, а тому й не розуміють, чому кривавий, коли пишемо кров. Див. „Рідне Писання“, де все це вияснене.
Пластові вирази для Видавництва „Український Пласт". Слово „откос" російське, „Правничий Словник" подає „узбіч", „скіс". Російського „решітка" не вживаємо, хоч його вживав Шевченко, кажемо: ґрати, ґратки, плетінка. Кажемо „постачання", а не рос. „доставка". Треба писати: програма (а не програм), начиння, підготування (а не рос. підготовка), річ—речі—речей, топтати (а не: доптати), вдома і дома, кілок (не: килок), плавати й пливати, плавання й пливання. Про слово „вада" (слов’янське праслово) докладно розказано в „Р. M.“ ч. З ст. 113-115 ц. р. Кажемо: вічне — самописальне — золоте перо, бо усталеної назви ще не маємо Ліпше „купелевий одяг", як вульгарні „штанці". Слово „вартовий" сильно втерлося в нас, тому „таборовий вартовий денний чи нічний" зовсім добрі. Див. ще окремо ковдра, коц, таша.
Хемічні вирази, „Кружок Хеміків" у Львові і студ. хемії М. Туркевичу. 
1. В літературній мові прийнято писати, в однині: вугіль, вуголя (одного) чи вуголю (в значенні збірнім), а в значенні збірнім вугілля; вугляний, вугляр. Форма „вуглець", з вуглецю (рос. углерод) уже загально прийнята, див., напр., І. Шелудько: Словник технічної термінології 1928 р. ст. 336.
2. Рос. кислота прийнято передавати й українським „кислота“: кислота азогова, к. сірчана, хлорова і т. ін., див. той сам Словник ст. 105.
3. Частіш пишуть сульфат або сірчан, а не сульфіт. 
4. Прийнято писати: лякмус або лакмус, плятина або платина; сантиметр, рідше центиметр; кокус (не: кокс). 
5. Пишемо: диморфний, але: діокси; можна й двоморфний, двооксид вуглецевий; тільки оксид, а не оксід; див. „Рідне Писання" І § 274. 
6. У нас прийняті вирази: сталий, незмінний, рос. постоянный. 
7. Акад. Словник Шелудька на ст. 192 подає: охолоджувати, охолодний (рос. охлаждающий), охолоджування, охолоджений; охолонути — самому. 
8. Українське „рідкий" визначає (Грінченко IV 20): 1) не густий: рідка каша, 2) не частий: рідкий випадок.
Ковдра (Н. Козицька в Празі). Слово „ковдра" походить від лат. culcitra—culcita „перина"; через романське coltre і нім. Kolter дісталося до чехів як koltra, а до поляків як kołdra, з польського й наше „ковдра“. Старо-латинське значення „перина" доховалося аж до теперішнього часу: ковдра шита, тепла, на ваті і т ін., чим відрізнюється від легкого „коца“.
Коц (Н. Козицька в Празі) повстало з пранімецького Kotze „грубе сукно“, а з німецького поширилось і по мовах слов’янських. Коц не шитий, з одного куска сукна, волохатий, чим і відрізняється від „ковдри“, шитої й теплої.
Таша (Н. Козицька в Празі). Замість нім. „брезент“ можна вживати слова „таша“, що походить від нім. Tasche, й здавна більш відоме в Україні. Значення „таші" (або: таш, з ташу): 1) дуже грубе полотно для шатра, накривання возів і т. ін., пор. в Академ. Словн. 141: „Хури ташами покривали від дощу“; і 2) шатро.
Кирилівка — Керелівка (Іван Ставничий у Павелчі). Прийнято писати село, де зріс Шевченко, Кирилівка; місцева вимова (Звенигородщина) ненаголошене и знав як є, а звідсі й повстала народня форма Керелівка. Цікаво, що всі академічні видання пишуть Звиногородка, замість загального Звенигородка. Може хто з Київщини ближче знає ці форми: Керелівка й Звиногородка?
Сроґий (Петро Качмар із St. Paul). Питаєте, що це за слово сроґий, часто вживане на Ярославщині. Це польське srogi суворий, наше старе було „строгий". Але в XVI - XVII віках і в нас часто писали „сроґій". Церковне срагь, срагій відоме з дуже давнього часу. В літературній мові „сроґий" не вживаємо, кажемо „суворий", часом „гострий".
---
Давальний учасництва (Дм. Геродот у Бу-карешті'. Вирази на взір: «Сльози покотилися йому по лиці», або: «Три сини сіли мамі на колінах» (у М. Зоряного) — це дуже добрі, зовсім літературні наші форми т. зв. давального учасництва, див. докладніше про це «Рідна Мова» 1933 р. ст. 5-10, 1934 р. ст. 75-76. Хто не знає добре народньої нашої мови, той напише (як і в мові російській): Сльози покотилися у нього по лиці, Сіли у мами на колінах.
Дружина (Суддя Яр Марків у Бучачі). Літературна вимова слова »дружина« чи то в розумінні жінки, чи то на означення гурту людей, — тільки дружина, ніколи не вимовляється дружина;
остання вимова місцева, в літературній вимові не вживана.
Безпідметові речення на -ться рідкі в українській мові, але часті в мові польській, звідки часом заходять і до нас. Так у „Самостійність“
ч.	18, Чернівці, 1934 р. читаю: „Заведено табори, де будеться інтернувати всіх тих, що небезпечні для держави“, —по-українському це тільки так: „Заведено табори, де будуть"..., бо форми „будеться“ наша мова зовсім не знає. Один дописувач пише нам: „Існує слово, а вживається його на означення“..., по-українському ліпше: „а вживають його“, без -ся, де такі вирази, як: Мені здається, щось хмариться і т. ін. вживаємо вільно.
„Стрічається двох мешканців Москви" — це полонізм. По-українському числівникового підмета треба ставити тільки в відмінку назовному: „Стрічається два мешканці Москви“ (а не по-польському: „Стрічається двох мешканців Москви"), а ще ліпше особова форма: „Стрічаються два мешканці Москви“. Останніми часами ці польські форми стали дуже часті в нашій часописній мові, але їх треба конечно вистерігатися, як чужих духові нашої мови. Див. про це „Словник місцевих слів“ ст. 142 § 62. Див. вище ст. 436-438.
Зайве е. „Вони в до того зобов’язані“ („Пролом“ ч. 3). Форма Є в складнім присудку в нашій літературній мові звичайно опускається; в зах. укр. говорах, навпаки, це арх. Є ще часте. По-літературному треба так: „Вони до того зобов’язані“. Див. „Словник місцевих слів“ ст. 138 § 48; див. „Рідне Писання“ І § 220.
Пишемо -іший, а не -іщий. „Пролом“ ч. З пише: миліще, популярніще. Форми на Іще. тепер уважаються за говіркові, в літературній мові прийнято писати тільки -іший, -іше: миліше (а не миліще). Див. „Рідне Писання“ І § 155.
Покликаний, а не дістав покликання. „Вісті з Укр. Наук. Інст. в Берліні“ ч. 2 (10) ст. 6 пишуть: „Співробітник дістав покликання на ректора“. Це не по-українському, треба: покликаний.
Цілий, а не ціло вертайся. „Іди здоров та вертайся ціло“ (А. Лотоцький, „1ст. опов.“ 47), — це полонізм; в літерат. мові: вертайся цілий.
Казань жіночого роду. О. Дніпровський пише в. ч. 16 „Назустріч“ ст. 4: „Мандрує до Казаня“. Треба: до Казані, бо Казань — жін. роду, а не чоловічого.
Історія — вчителька народів. „Наш Прапор“ ч. 37 за 1934 р. пише: „Історія вчителькою народів“. Це полонізм, по-нашому: „Історія вчителька народів“ , бо в нашій мові йменникову частину зложеного присудка звичайно ставимо в відмінку назовнім (в мові польській — в оруднім). Див, про це „Словник місцевих слів“ 142 § 64.

