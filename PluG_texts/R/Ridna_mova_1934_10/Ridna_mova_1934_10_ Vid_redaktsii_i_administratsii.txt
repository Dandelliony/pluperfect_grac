Від Редакції й Адміністрації.

Чекаємо Вашої допомоги! Боржникам „Рідної Мови“ при ч. 21-м розіслали ми пригадки про суму їхнього боргу по це число включно. Тут пригадуємо знову, що „Рідна Мова“ існує виключно на передплату й ніяких допомог ні від кого немає. Видавництво наше, як ідейне й молоде, сильно потребує ширшої матеріальної опіки своїх Читачів і Прихильників, бо без цього розвинутись ніяк не зможе. Ось тому ще раз найсердечніше просимо всіх: 1) негайно заплатити свої борги Видавництву і 2) прислати передплату до кінця цього року. „Рідне Мова" безкорисно всіма силами пильнує працювати для збільшення культури нашої літературної мови; нехай же й наші Читачі та Прихильники щиро допоможуть нам у тяжкім нашім положенні! Всі дбаймо про розбудову „Рідної Мови“! Пильнуймо, щоб „Рідна Мова“ не мала боржників!
Багато передплатників із Канади, Америки й Чехословаччини ще не заплатили нам за цей рік. Сердечно просимо якнайскоріше заплатити. Нехай же й еміграція допоможе своїй „Рідній Мові“!
„Фонд Рідної Мови“. Дбаючи про належний розвиток української літературної мови, як головної ділянки рідної культури, зложили на „Фонд Рідної Мови“: Ф. Душек 11, Проф. X. Лебідь-Юрчик 6, о. О. Чубук-Подільський 5, О. Марків на видання Складні 5, Ф. Дубицький 2’05, о. Прот. П. Відибіда 2, Ол. Калюжний 2, М. Щесюк 1, о. М. Березюк 0'50, Генерал В. Кущ 0'70. А разом — 35'25 зл.
Усім цим Добродіям Рідної Мови Редакція складає свою сердечну подяку. Тільки при щедрій однодушній допомозі на „Фонд Рідної Мови“ широкого нашого громадянства та наших інституцій зможемо створити авторитетний центр для вивчення рідної мови. Продовження цього списку подамо в дальшому числі.
„Словник місцевих слів, у літературній мові не вживаних“. Просимо Вп. осіб, що одержали від Видавництва нашого цього Словника, негайно прислати за нього Г50 зл. Сердечно просимо Прихильників Рідної Мови ширити цього Словника (а також і „Рідне Писання“ ч. І) поміж нашим Громадянством. На зібрані кошти приступимо до друку великої праці: „Складня української мови“. Ціна Словника з поштовою пересилкою Г50 зл. в краю, за кордоном: 8 кор. чеських, 40 леїв рум., 7 фр. фран., поза Европою — 35 центів. В оправі — на 50 гр. дорожче.
„Як писати для широких мас. Ясний і простий стиль — то найкращий стиль“. 24 ст. гарного видання. Ціна 30 гр. з пересилкою. Хто одержав цю книжечку від Видавництва, просимо заплатити за неї 30 гр.
„Бібліотека Рідної Мови“, науково-популярний квартальник, видає Проф. Др. Іван Огієнко. Виходить 4 книжки річно, містить більші праці, головно підручники й словники для вивчення української літературної мови. Річна передплата: в краю 4 зл.; за границею: в Европі 5 зл. (або їх рівновартість іншою валютою: 20 корон чеських, 100 лей румунських, 17 франк, французьких, З марки нім., 40 динарів серб.); в Америці 1 доляр. Редакція й Адміністрація: Warszawa, ul. Stalowa 25 m. 10, чекове конто П. К. О. 27110.
Розбудова „Рідної Мови“. Просимо наших Читачів і Прихильників присилати свої побажання про розбудову й поліпшення „Рідної Мови“. Якою Ви хотіли б бачити „Рідну Мову“? Як збільшити число передплатників?
Чи Ви вже приєднали нового Передплатника для „Рідної Мови“? Коли ні, то поспішіть це зробити негайно, бо „Рідну Мову“ мусимо побільшити, а це можливе тільки при більшому числі Передплатників. Приєднати нового Передплатника — це невідкладний обов’язок кожного Прихильника рідної мови. Не відкладайте цього обов’язку, — виконайте його сьогодні.
Прихильники рідної мови, подайте нам листівкою адреси осіб, що стануть Передплатниками „Рідної Мови“,— ми вишлемо їм безплатне число.
Перший річник „Рідної Мови“ (без 2-го й 3-го числа) висилаємо за 5 зл. Повних річників уже нема.
На запитання до Редакції чи Адміністрації відповідаємо тільки тоді, коли додано потрібного поштового значка.
 ---

