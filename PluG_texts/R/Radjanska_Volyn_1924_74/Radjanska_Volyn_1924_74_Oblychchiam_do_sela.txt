Обличчям до села.
(Лист з Москви).
(Огляд). 
На сесії ВЦВК, що закінчилась 16 жовтня, головними питаннями були— 
Сільські питання.
Затверджене, сесією положення про права й обов'язки сельрад і волвиконкомів дає змогу широко втягнути радянську роботу свідомих непартійних селян.
Простір для роботи сельських рад поширює волосні прибутки. Сесія спеціяльно займалась питанням про волосний бюджет, волосні прибутки й втрати. 
Велика доля від сельських податків – на прибуток волости — така постанова сесії. Кожній волості відійде не меньш 40 відсотків місцевої надбавки на сельгосподаток, вібраний по волості. В загальному в волосній бюджет по кожному повіті повинно піти не меньш 50 відс. надбавки, зібраної в повіті. Волость буде одержувати підтримку й з державних коштів на особливо важливі потреби на утримання вчителів, агрономів, лікарів) і в державному бюджеті Р. С. Ф. Р. Р., прийнятому сесією по змозі збільшені витрати
на допомогу сельському господарству й на освіту села. Головним пеклуванаям було—не припустити руйнації селян неврожайних губерень. Сесія ВЦВК‘а ухвалила забезпечити їх: дешевим хлібом, покормом для худоби й насінням для ярового посіву. А, щоб попередити в майбутньому неврожаї — провести боротьбу з посухою шляхом землевлаштувань, переходу на многопілля, нові форми хліборобства, розвитку скотарства, посіву проораних і стійких під час посухи рослин.
Довго міркували на сесії про те, як піднести народню освіту. Держава викраяла, скільки можна, з своїх коштів ни цю справу, і, перш за все на освіту села.
Ухвалено збільшити утримання сельським вчителям, — одкласти кошти —й місцеві, й державні для ремонту шкіл, — збільшити кількість пунктів по боротьбі з неграмотністю в селі. Особлива увага сесії — школі селянської молоді. Тут дано завдання по одній школі селянської молоді в кожному повіті.  На сесії ЦВК‘а радянської спілки затверджується бюджет на 1924 — 25 рік всеї радянської спілки. І з цього бюджета видно, що радянський уряд приділяв багато уваги інтересам селян.
Сельське господарство—у вигляді насіньових позик, позик у вигляді ріжнього роду помочи неврожайним районам, одержить в 1924—1925 році з державної скарбниці—біля 125 мільйонів крб.— вдвоє більш минулого року.
В той же час держава намагається перекласти найбільшу долю податків з села на місто. Подохідним і промисловим податком, що збирається, головним чином, по містах, береться тепер майже стільки-ж, скільки з села —сільгосподатком. Адже ж селянство в загальному тримає в своїх руках до трьох чвертей всього прибутку нашого народнього господарства. Разом з тим, з кожним роком податок бере все меншу долю селянського прибутку. Адже ж селянське господарство з кожним роком поширюється, розвивається скотарство, посів техничних рослин і господарство стає все більш прибутковим. Разом з тим, підвищуються ціни на сільгосподарчі продукти. Таким чином і виходить, що податком бралось від валового прибутку селянського господарства в 1922—28 році —7 1/2 відсотків, в 1923—24 році —вже 3 1/2 відсотків, а в 1924 — 25 році—тільки 3 с невеликим відсотка.
До війни податками брались пересічно 11 карб. з душі, тепер — коло 7 карбованців червоних (які дешевші довійськових). 
І все-ж таки наша країна не бідніє, а потрохи багатіє.
Сесії було докладено, що за час з 1922 року в державній скарбниці запаси золота збільшились. Державні прибуток-витрата ростуть що-року. І тепер, не дивлячись на неврожай, вони збільшились. Адже ж наша промисловість, торгівля, банки тепер дають вже — не збитки, а прибуток. 
В державному бюджеті є ще перевищення витрат над прибутками, але це перевищення (дефицит) покривається тепер виключно внутрішніми
займами й випуском срібла. Паперових грошей для покриття цеї нехватки тепер випускатись не буде. Виходить, як що всі прибутки будуть дійсно зібрані, — сталість наших грошей забезпечена.
А тому нас може не дуже турбувати те, чи дасть нам Англія позику, чи наші буржуазні країни. 
— Можемо зачекати ми ще рік з одержанням закордонної позики, так завірів сесію народній комісар фінансів.
— Загроза усталеному карбованцеві зараз полягає в надмірному підвищенні хлібових цін. 
Про це доповідав сесії народний комісар внутрішньої торгівлі. Ціни на промисловий крам невпинно знижуються з того часу, як заведено усталені гроші. Й зараз ціни на більшість з цього краму, як що рахувати й хліб, майже такі самі, як і до війни.
Ціни ж на хліб сягнули такої височині, коли за таку ціну не можна було продавати його за-кордон. Коли робітникові стала затяжка дорожнеча хліба — коли по неврожайних районах хліб ставав для седян неприступним, доводилось —або викидати зі скарбниці папірці для підвищення заробітньої платні робітникам,— значить — зривати сталого карбованця чи добиватись правдивих цін на хліб.
Державні торговельні органи й кооперація купують зараз хліб тільки за таку правдиву цілу. Така ціна вища за торішню й досить вигідна для селян. Продаючи хліб за таку ціну та й то тільки державі й кооперації, селянство допоможе державі сповна виконати свого плана видатків в цім році.
Не тільки держава, але й партія комуністів—слабує на селянські хвороби.
Вже в друге скликається в Москві при центральному комітетові партії нарада секретарів сільських ячейок комуністів.
Секретар центрального комітету партії тов. Молотов зазначив сільським комуністам всі слабкі місця в сільському житті, що з ним повинні боротися комуністи. 
Не дати куркулю забрати в свої лапи бідняка й середняка, стати на перешкоді йому верховодити й в дрібних і в великих сільських справах, викидати з сел попередніх поміщиків, які вже підносять де-не-де голову в селі й навпаки притягнути до партії й комсомолу бідняків і батраків, втягнути в радянську й партійну роботу селянку, такий наказ дає центральний комітет партії своїм сільським ячейкам. 
— Партія пошле на село робітників, — з робітників, що гарно знають село, чесних і відданих інтересам бідняка й середняка. Але самі бідняки й середняки повинні підтримати сільські ячейки комуністів і комсомольців, помогти їм виправити всі хиби сільського життя.
Бідняки й середняки на селі повинні зараз помогти провести — огляд сільських ячейок.
Цей огляд буде провадитись в Московських газетах "Правда", "Беднота" й "Крестьянская Газета". Селяне повинні написати в ці газети все, що вони знають кепського й доброго про роботу партійної ячейки в свому селі. Таким шляхом удасться налагодити й виправити роботу сільських ячейок. Через сільських комуністів партія загляне у всі темні кутки сільського життя і візьме під обстрілювання всіх ворогів бідняка й середняка. 
О. ПОПОВА