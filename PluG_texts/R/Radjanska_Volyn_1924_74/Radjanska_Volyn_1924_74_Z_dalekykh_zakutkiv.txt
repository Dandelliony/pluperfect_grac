З далеких закутків.
На Базалійщині.
Базалія й до, й після Жовтня глухим, темним закутком була. 
Але за останній час—Базалія зовсім змінилась. У районному осередку— засновується комсомольська ячейка в незаможницької молоді та вчителя. 
Не гаючи часу, комсомолята взялись за освітню справу. Збудували театр, працюють у сельбудинкові. Сельбудинку—американці допомагають.
Кілька молодих селян-базалійців, що працюють тепер на фабриках Північної Америки, про свої села не забувають. Зібравши поміж себе до 400 доларів, вони за частину купили книжок для сельбудинка у Всеукраїнському видавництві. 
А решту грошей — вислали готівкою для школи, щоб вона купила шкільного приладдя та підручників. Тепер Базалійськкй сельбуд уже гарно працює. Є чимала, коли не сказати—велика книгозбірня. Є всі газети та журнали. А з Америки—прибувають три американських робітничих часописи. 
Одного тільки бажали б культурники місцеві щоб видано було наказа лро заборону куріння. 
— Ніяк не можуть дядьки втриматись, щоб газетину не стягнути на цигарки а то з книжки кілька листів потихеньку видерти—бідкаються комсомольці. 
Поруч з освітньою, йде зріст кооперативної праці.
З 1921 року в Базалії працювало споживче товариство. Його обікрали були, правління—не дуже вміло працювати. Базалійське єст-во — дихало весь час на ладан. 
Перевибори правління спочатку цього року—зовсім змінили справу. Кооператив став на ноги. Чим далі—все краще йде праця, й через три чотирі місяці кооператив такий дужий став, що почав будувати власні будинки. Разом зі споживчим жваво працює в Базалії й сельсько-господарське товариство "Случ". Воно устатковало прокатну станцію, орендувало тридцять десятин лісового порубу. Поруб тепер роскорчовується, й товариство гадає завести на ньому плантацію цукрових буряків. 
"Нова доба".
Є в Базалійському районі й комуна "Нова Доба". Комуна —два роки як заснувалась. 
Перші часи життя комуни — просто жахливі були. І люди, й худоба вся хорували на коросту. А селяни — глузували з бідування комунарського. 
Минуло два роки й селяни околишні тепер не глузують, й часто навіть ї міркувати починають, чи не краще в комуні. 
Справді—комунари бадьорі, веселі. Худоба чиста, гарна, коні, як орли. 
А який врожай?
Цього року озимина на селянському полю зародила не більше, як 30-35 пудів з десятини. А комунари зібрали з шости десятин— 613 пудів пшениці.
По 102 пуди дана десятина землі в комуні.
На подвіррю ж комунарському— весело гуркотить парова молотарка, у мент наповнюючи чотирі лантухи добірною, ясною пашнею. 
Чому такий врожай має комуна?
На гарному та угноєному полю сіяли комунари пшеницю. За літо—разів зо три переорювали та переборонували на пар.
Насіння для засіву—виміняли в культурника чистого сорту —"Бонатку Тейську" та червону "Бонатку Подільську". Перед сівбою насіння разів зо три перепустили через триєр, змійку та сортировку — вибрали з насіння весь кукіль, горошок, витрусили зону. 
А коли суріпа вкрила поле після засіву—комунари випололи все зілля до стеблиночки. При такому догляді пшениця мала силу й посуху побороти. 
Сіють кукурузу.
Ще одну новину завели в себе в господарстві комунари. На полю свойому вони дві десятини засіяли кукурузою. А дві десятини кукурузи дали в цьому році більше користи, аніж середній врожай ячміня чи вівса. 
Тільки гарний догляд за землею дає комунарам такий врожай. Земля комунарська не краща не так родюча, як земля в селян. Самі ж селяни ще вторік бачили, як комунари зібрали з девяти десятин цього ж таки, самого поля лише 70 кіп, і намолотили з них —210 пудів суріпи та горотки. 
Коли селяни будуть обробляти свій грунт так, як і комунари то й вони такий великий врожай матимуть. Самогонництву кінець приходить.
А в Базалійщині—теж одну новину можна відзначити. Ще недавно там успішно працювала самогонна промисловість. Але ось підібрався гарний, здатний до праці склад міліціонерів з самогонництвом почалась запекла боротьба. 
За малий час—промисловість зовсім зруйнована. Про це свідчать ціни на її "вироби". Так, раніш пляшка коштувала 15—20 хунтів жита, а тепер її не достати й за 2 рублі. 
Перед владою Базалійською—тепер завдання, остаточно знищити рештки самогонництва, що поховалось у нори. 
Грицько Качан.