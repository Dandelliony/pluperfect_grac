Культурно-освітня праця на селі. Селяни дбають за школу.
У с. Каміннім Броді—школу опорядили. 
Бідувала школа в цьому селі. Будинок старенький, геть розвалюється, та й замалий. Кілька разів збирались селяни нового будинка збудувати, але ж коштів не вистарчало. 
Нарешті, виселили попа з його хати. Хату — гарно опорядкували полагодили, й швидко с. Камінний Брід, (Фасовського району) матиме де вчити селянських дітей. 
Кепська справа лише з хатою-читальнею—немає де ій притулитись. Але-ж селяни мають і ії забеспечити. Г. В. 
У с. Ледянці—теж про школу не забувають.
Школа в селі Ледянці, Антонінського району, стояла на вигоні, мов стара, облуплена сиротина. Не сподобалось таке селянам, і вони, разом з головою сельради та вчителем взялись клопотатись про нову школу. У відділа державного майна виправили будинок, що був напівзруйнований, без вікон, без грубок. 
Будинок — громадськими силами полагодили, і тепер у ньому вже почалась праця школи. Найбільше радіють з школи селяни-поляки, бо в школі, крім українського, є ще й польський вчитель. ДАВИД
При Любарській школі відкрили інтернат для незаможницьких дітей. 
При Любарській районній сьомилітці спочатку шкільного року відчинено інтернат для незаможницьких дітей. 
Спочатку—інтернат був дуже бідний. Не було ліжок, не було столів. 
Школа звернулась до райкомнезаму й комітету взаємодопомоги. А вони — пішли назустріч, і забезпечивши інтернат, чим треба, обіцяли й надалі допомогти. А Любарський державний млин — провів ще й електрику. 
Тепер в інтернаті є одинадцять дітей а дати притулок він може до тридцятка дітей бідарів. 
Фасівському райкомнезаму—варто взяти приклад з Любарського.
В інтернаті при Топорищанській сьомилітці живе до тридцяти незаможницьких дітей, здебільшого, сироти. Діти живуть у голоді, холоді: 
Серед окремих незаможників виникає бажання забеспечити інтернат. Так, напр., незаможник села Лезників. М. К, вніс до райкомнезаму один карб ,і викликає допомогти інтернатові усі кооперативи району, всіх учителів співробітників райвинонкому та сельрад, а також і всіх приватніх крамарів. Райкомнезамові Фасовському в справі забеспечення інтернату варто не відставати од Любаря.
НЕЗАМОЖНИК