Участь незаможнього селянства в святкуванні жовтневих роковин.
7 листопаду б. р. Союз Радянських Соціялістичних Республік святкуватиме сьомі роковини свого існування і всі Радянські Республіки підраховуватимуть свої досягнення в будівництві робітниче-селянського уряду. Ці роковини всі радянські органи повинні святкувати як роковини великих досягнень в згаданому будівництві. Отже організаціям КНС з'окрема слід виявити всі боки с-сєї праці та зробити певний підрахунок всього позитивного та негативного в своїй роботі. Ми пережили важкі години горожанської війни, пережили голодний рік, нині відчуваємо де-які наслідки посухи, але все це приводе до того щоб звернути належну увагу на господарчий фронт, розвиток якого цілком залежить від самодіяльности самих робітників та селян. Отже селянству слід підрахувати все, що ним зроблено в галузі розвитку сільського господарства, а також і в инших галузях роботи на селі. Слід виявити всі хиби у всіх галузях сільського побуту та вивчити їх, щоб в майбутньому, на восьмому році існування робітниче-селянського уряду, знищити всі ці хиби і дати твердий напрямок всій роботі на селі.
З огляду на це ЦКНС запропоновано всім організаціям ЦКНС взяти найжвавішу участь в підготовці до свят сьомих роковин Жовтня, а також і в самому переведенні цих свят. Для цього потрібно улаштовувати в цей час доклади що до міжнароднього та господарчого становища Радреспублік і особливо на теми перебудови сільського господарства та боротьби з посухою, звертаючи увагу головним чином на практичний бік, освітлюючи те, що зроблено Радвладою в справі боротьби з посухою та широко популяризуючи розроблений Наркомземом план боротьби з посухою.