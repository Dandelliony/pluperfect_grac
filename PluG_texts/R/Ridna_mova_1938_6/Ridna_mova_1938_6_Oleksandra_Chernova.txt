Про мовні засоби Михайла Обідного. Здрібнілі слова в нашій поезії

«Молодим помирає той, кого люблять боги», – написав був у своєму листі відомий чеський поет Петро Безруч із приводу смерти Михайла Обідного. Таким щирим словом відгукнувся поет на нашу втрату, і кожний українець приєднається серцем до цих слів співчуття й признання.
В Обідному втратили українці виняткового працьовника-фахівця в архівній галузі, громадську людину й високо культурного поета. Літературна праця Обідного йшла двома напрямками, – творчість оригінальна й перекладна. В галузі перекладної творчости увага Обідного була майже виключно скерована на поезію чеського поета П. Безруча. Ця перекладна творчість не є в Обідного побічне заняття, але один із життьових завдань, і сама по собі може бути темою для розвідки.
Образ оригінальної творчости дає його збірка „Нерозцвілі ранки“. В ній відбито світогляд поета, в якому на чільне місце висувається ідея національно-визвольної боротьби, признанням її першенства й вищости над всіма іншими. Бренять там і мотиви особистого суму за рідним краєм, резигнації від свідомости неминучої смерти на чужині, позбавлені однак тону чорного песимізму. І зрештою - мотиви кохання.
Що в Обідного звертає на себе увагу, так це надзвичайна чутливість і ро- зуміння в пристосуванні мовних засобів до тематики. Тим завжди досягається повноти враження й суцільної гармонічности через погодження змісту й форми. Вибравши тему, Обідний завжди знаходить у мові відповідний тон для її передачі. Тому основною прикметою поезії його є музичність. Вірш Обідного переливається й дзвенить, як чистий потічок за вечерньої тиші. Для досягнення ефекту звучання Обідний часто звертається до своєрідного засобу, а власне він широко користується здрібнілими словами. Засіб дуже небезпечний, бо несе в собі загрозу враження перебільшеної чулости, так би мовити, манірного сантименталізму. Однак в українській мові здрібнілі вирази це щось питоме. 
Найкращі своїм звучанням і настроєвістю поезії його просто пересипані здрібнілими словами, а проте не тратять на силі впливовости. Так, напр., „Галочка... вишиває рушнички, загадкові квіточки. Срібна голочка не гнеться, ніжна ниточка не рветься. Оченятка слізьми бризнуть. Рученятка сер- це стиснуть". В цілому, як доказ вдалого застосування цього мовного засобу до теми-враження ніжности, надхненої чистою, як нерозцвілий ранок, любов'ю. У вірші „Вечір" використання здрібнілого виразу дає поетові змогу витворити такий чудовий оригінальний образ: „Впав на рученьку твою плач душі моєї", або: „Радість муками горить рученьки твоєї". Там же зустрічається двічі „місяченьку" в типовому звороті до милого: „Може, місяченьку, ти шепчеш"... У поезії „Золоті дзвіночки", яка своїм звучанням дає ілюзію дзвону золотих дзвіночків, маємо 9 здрібнілих виразів. Наприклад

Чорні віти білий сон, Сонна тінь — струмочки. Хтось під ясені пішов, Золоті дзвіночки. І так у кожній з п'яти строф. „Не чекають на весну білі голубочки", і знову: рученьки, личенько, вогник, а брови — шнурочки.
Впав на личенько її, Вогник звів шнурочки. Цілу ніченьку мені Золоті дзвіночки.
Вживає поет здрібніло також цілу низку прикметників. У нього Хвильки золотенькі, нагідки жовтенькі. У вірші „За білими горами"... дворичок рясненький, на всячінь багатенький, мати старенька, світ темненький, син рідненький і т. ін. Зразками образів, витриманих у суто народньому дусі якраз завдяки здрібнілим виразам, можна вважати вірші: „ До кватирки нагинаюсь", „Повстанці“, „Плачуть конопельки". У першому класичний образ відгуку природи на трагізм в людському житті, — ведуть до тюрми українців і для тих, що це переживають, у природі відбуваються відповідні зміни: Хмара, блеск, грім.
Огородчик Поламало, цеглою заслало. Упав тинок на барвінок, — М'яти, ні жоржинок. Не розкрило жовтих крильців Сонце в чорнобривців"...
В поезії „Повстанці" постать ота- мана змальовано в стилі народніх казок, де так часто вживається здрібнілих виразів:
„На бережочку, жовтому пісочку Світа туман. На човничку смокче люлечку Старий отаман. Чи то повчки чи сталеві човнички Пів світа – грім.
Червоніють козацькі шлички З далеких сторін. Подібно народнім духом просякнута присвята галицьким матерям:
„Плачуть, плачуть конопельки Надвечірнім сонцем неньки. А вона старенька Поле серце Богу, Вблагує дорогу.
А ось син повертається, і „Усміхається світ темненький, Повертається рідненький Живий здоровенький.
Отже здрібнілі вирази, характерні для української народньої мови, коли вони вміло використані, тобто влучно пристосовані до матеріалу, який обробляється в темі, приносять тільки користь. Надають мові суто народній характер, своєрідне забарвлення, властиве українській мові, й тісно в'яжуть дану творчість з фолкльором. Наочним прикладом вдалого використовування цієї властивости української мови може служити творчість Михайла Обідного. Невелика, на жаль, кількістю, натомість високо квалітативна щодо мови й стилистики.
Прага 

