Замітки до лемківського словника
    
    Коли я в ч. 3 (63) P. М. читав Лемківський словничок пера о. Ів. Буґери, тоді я пригадав собі статтю проф. Ів. Огієнка про „Словацько-українську спільноту в лемківськім говорі половини 18-го ст.“, уміщену в часопису „Sborník matice slovenskej“ XIV, р. 1936. Проф. Огієнко показав тут чехословацько-українську спільноту в сфері фонетики та морфології, що торкається лемківської говірки. Лемківський словничок о. Буґери, хоч і коротенький, показує цю саму чехословацько-українську спільноту в сфері лексики.
Порівнятимемо поодинокі слова та будемо користуватися головними джерелами чехословацької лексикографії, а саме : F.X. Кott : Česko-némecký  slovník, zvlášté gramaticko-fraseologický I-VII (K); F. Bartoš: Dialektický  slovník moravský  (B); P. Tvrdý : Slovenský  frazeologický  slovník (T).
    Багнітки = базки, порівн. bahnitka (K, В); брусьляк = камізелька, пор. bruslek, brusliak, із нім. Brustfleck (К, В, Т); бібки = ягоди на ялівці, пор. bobek (К); вшеліяко = всіляко, пор. všelijak (K, В), všelijako (Т); вжох = сильно вдарив, пор. žuchnonti (К); годи = Новий Рік (?), пор. hody (К, В, Т); гвони = минулого року, пор. vlonі (із фонетичного боку ідентичне слово); гіпснути = зскочити, пор. hopsati; гусьлі = скріпка, пор. husle; боґанчи = черевики, пор. baganče (Рŕіručni slovník jazyka českého, T); брус = точило гострити ножі (ibidem); дійник = скопець на молоко, пор. dojnik (К); діганяти = бігти за ким, пор. doháněti (К, В), doháňat' (Т); жентиця = сироватка, пор. польське żętyca (Karłowicz, Słownik gwar polskich) та чехосл. ž e ženčica (В, T); залинськім = два роки тому, пор. za lonským, до того також тут угорі vloni; кабат = спідниця, пор. kabát; коломаз = мазь смарувати колеса, пор. kolomaz; кошар загорода на вівці, пор. košár (K, В), коšiar (Т); кутач = гачок до печі, пор. kutáč (В, Т); молодуха = молода, що йде до шлюбу, пор. mladucha (K, Т); мишкар = валашник, пор. miškár 
    Г); откаль = звідки, пор. odkial’ (Т); перлик = тяжкий молот, пор. perlik (К, В); прицепок = пор. pripecok (Т); поплета = обмовница, пор. popleta (masc. і fem. — не знаходжу ні в однім словнику, але сам цього слова вживаю, а саме для чоловіка, котрий конфузно говорить); стріґа = чарівниця, пор. striga (Т); шумний = гарний, пор. šumný (Т); ярок — потік, пор. járok (Т).
    Давніше публікував о. Буґера в P. М. (річн. II, 1934, ст. 340-352) найчастіше вживані німецькі слова в лемківськім говорі. Новий його причинок містить також деякі слова німецького походження. Але цікава річ: всі ці слова фонетично й морфологічно теж спільні лексіці чехословацькій. Так напр. райбати (reiben), ч.-сл. rajbovati, рура (die Röhre, das Rohr), ч.-сл. roura; фалечний (falsch), ч.-сл. falešný. Із першої, вище згаданої статті о. Буґери цітую ще слова: фара, плуг, цибуля, фартух, талір, смакувати, шинк, шпунт, лотр, льосовання, шиковний, гандлювати, що так само в цій самій формі спільні чехословацькій лексиці.
    В Лемківськім словничку знаходимо теж деякі слова мадярського походження, напр. баюса (bajusz), сом ар (szomár), топанки (topánka), югас (juhász). Всі ці слова вживаються загально теж у всіх словацьких говорах.
Прага
