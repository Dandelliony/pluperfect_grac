«Рідна Мова» стає журналом і літературним
Проф. Ів. Филипчак, що його листа ми видрукували вище, добре вгадав бажання багатьох наших читачів, що не раз зверталися до нас із проханням містити на сторінках «Рідної Мови» й статті літературного характеру. Як наші читачі запримітили, ми це вже зробили, починаючи з 65-го числа РМ, де вмістили дві статті на літературні теми. Отже, бажання наших читачів збіглося з нашим бажанням, яке ми мали від довшого часу. Це бажання ми вже виконали. В добрий час!
Надалі «Рідна Мова» завжди містити імена своїх сторінках і статті на найрізніші літературні теми: історія літератури, як старшої так і сучасної, критичні огляди творчости окремих письменників, критичні аналізи окремих творів, особливо нових і т. ін. Просимо наших співробітників у своїх писаннях на ці теми бути науковими й цілком об'єктивними, але думки свої висловлювати в ясній, приступній широким колам читачів формі. Кожна критична стаття повинна бути конче будівна, цебто мусить навчати, а не вказувати самі недостачі. Статтей суб'єктивних, що заторкують і самого автора, містити не будемо. Здорова критика будує, а злослива – руйнує. 
«Рідна Мова» особливо охоче міститиме статті з питань психології й філософії літературної творчости та літературної критики. Питанням стилістики, поетики, особливо будови літературного твору „Рідна Мова" завжди радо від- дасть свої сторінки.
Охоче й радо приймемо вияснення авторів, що їхні твори аналізуються в «Рідній Мові», бо віримо, що вони будуть завжди об'єктивно-наукові. Спокійне вияснення мовно-літературних питань спричиниться не один раз до висвітлювання наших правдивих літературних завдань. 

Редакція
