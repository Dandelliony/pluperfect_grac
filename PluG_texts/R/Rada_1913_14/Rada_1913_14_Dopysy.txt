Дописи.
(Од власних кореспондентів).
С. РОЗЛИВА, чигиринського повіту (на Київщині). Про церковну школу. ЇІриговором, складеним на сході 9 сентября іуоз року, Розливська сельска громада постановила одкрить у себе церковну школу, починаючи з 1904|5 шкільного року. З цею метою громада нарізала для шкільної садиби 324 сажні вільної громадської землі, а також поставила з дубового дерева шкільний будинок, критий бляхою, а також збудувала біля школи повітку і викопала погріб. Крім того, —обовьязалась що року видавать на жалування учителеві з громадських коштів по 120 карб, і на сторожа, паливо, освітлення і опоряження школи — певну суму. Зразу-ж, скоро школа почала своє життя, селяне побачили, що навчання в ній провадиться, далеко небездоганно. Терпіли селяне, думали — перемелеться лиха година і в їхній школі блимне світ справжньої науки. Але цеї щасної, сподіваної години так і не дочекались. 
Тому, вироблюючи роскладку мирянських трат в 1912 році, громада постановила не давати на школу ні копійки. З цього приводу почавсь позов між сельською громадою і чигиринським одділом шкільної епархіяльної ради. Мировий посередник, переглянувши цю справу, визнав, що громада мусить платить кошти на сторожа, паливо, освітлення і опорядження школи, а на жалування учителю —ні. В цім році громада обрала уповноважених В. Уманця і Т. Ставьянку і доручила їм клопотатись, щоб школу було зовсім зачинено, бо од неї, мовляв —„не користь громаді, а тільки лихо, зайві трати 
— ПОЛТАВА. Перший губернський фельдшерсько-акушерський зьїзд. Полтавське фельдшерсько-акушерське товариство здобуло дозвіл скликати в інші місяці 1918 року губернський зьїзд фельдш.- акушерського персоналу. Сподіваються, що народу прибуде на зьїзд багато і що зьїзд буде цікавий не тільки для самих його участників, а й для громадянства. В зьїзді можуть брати участь також лікарі і делегати громадських інституцій (земств и инш.). На зьїзді розглядатимуться, між иншим, такі питання: 
1. Умови праці і життя фельдш.- акуш. персонала в кожному повіті, а також на залізницях, при промислових закладах і т. д. 
2. Організація громадської медицини і санітарії в сучасних умовах життя. 
3. Медицина народня і знахарство; збірання матеріалів про народню медицину. 
4. Популяризація наукової медицини, устна і через книжки, журнали та бібліотеки. (Мається на увазі виставка книжок про медицину і природознавство).
 5. Сучасне медицинське шарлатанство, рекламні і патентовані ліки.
 6. 7. Фельдшерсько-акушерські школи; наскільки вони відповідають потребам життя. 
8. Питання організації ф.-а. персонала в місцеві товариства і союз товариств.
 Основи і мета організації. Найширше розроблена програма по пункту першому, —про становище ф.- а. персонала і його працю в губернії. Праця зьїзду тягтиметься не менше трьох днів і засідання його будуть публичні. Будуть упорядковані екскурсії і наукові виклади. Організаційний комітет звертається з запросинами на зьїзд—до всього товариства: в тій же справі звертається до земств і инших установ.
ХОРОЛ (на Полтавщині). Тутешні справи. В селі Новачисі, хорольського повіту, люде почали слабувати на тиф. Щоб попередить людність і навчить як треба боронитись від цієї пошести, земський лікарь д. Полонський написав українською мовою плакатик. Прочитавши цього плакатика з колегами вони найшли його гарним і корисним для діла. Д. Полонський передав його в земську управу, щоб надрукували бо він здасться і для других місць. Але в земстві сказали, що на підставі останньої постанови губернського земського зібрання друкувати плакатика на українській мові не можуть. 

З 11 по 16 августа в Хоролі сельсько-господарське товариство влаштовує кустарно-промислову виставку. Цими днями директор хорольської реальної школи наказав учителям, щоб вони не гуляли по вулицях з панночками, бо вони повинні показувати собою приклад учням, котрим заборонено гуляти де-б то не було з панночками. А 1В января почесний попечитель влаштував вечірку для учнів реальної школи і гімназії. Після вечірки реалистів зачинили в залі, поки гімназистки розійшлись і як гімназистки розійшлись —реалистів випустили. 
В „Раді" сповіщалось, що пьесу „Бурлака" буде поставлено 12 января, але через те що зали на 12 января не дали, виставу довелось перенести на четверг, 10 января. Вистава пройшла середньо. Людей було 280 душ. Чистого прибутку лишилось 60 карб. З цією виставою теж не обійшлось без курйоза: п. справник виставу дозволив, а коли йому понесли для підпису програму, то він перекреслив її і не сказавши ні слова повернув.
