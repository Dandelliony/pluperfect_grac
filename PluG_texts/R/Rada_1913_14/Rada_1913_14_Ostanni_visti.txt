
Останні вісті
(Телеграм П.Т.А. та власні)
Державна Рада.
ПЕТЕРБУРГ, 16. Вчора Державна Рада ухвалила законопроект про дозвіл власникам заповідних, майоратних, денних і подуховних маєтків продавати селянам у частки цих маєтків.
 Слідуюче засідання —23 января. Буде обговорюватись справа про дозвіл женщинам записуватись в адвокатуру. 
--- о рядів „Червоного Хреста”.
ПЕТЕРБУРГ, 16. Головне управління російського „Червоного Хреста“ постановило повернуть частками свої отряди з війни.
Патріаршество.
ПЕТЕРБУРГ, 16. „Нов. Вр.” запевняє, що 21-го февраля буде опубліковано про встановлення в Росії патріаршества. Кандидати на посаду патріарха—митрополіти Володимир і Макарій.
Росія і Монголія.
ПЕТЕРБУРГ, 16. Росія обіцяє Монголії доставити гармати, рушниці і амуніцію, але з умовою, щоб монгольський уряд поліпшив свою армію.
Справа інжен. Алехіна.
ПЕТЕРБУРГ, 10. Берхтольд обіцяв дати повне задоволення з приводу арешта Алехіна і покарати винних в цій справі.
Вибухи.
ЛУГАНСЬК, 16. На патронному заводі стався вибух пороху; ранено двох КАТЕРИНБУРГ, 16. На винному складі стався вибух фільтра. Вбито одного, ранено 15 душ.
Смерть Озоліна.
САРАТІВ, 16. Помер бувший начальник ст. Астапово, Озолін, в якого помер Л. Толстой.
Забастовка.
ПЕТЕРБУРГ, 16. На Путилівському заводі бастує 12,000 робітників,
Всякі звістки.
ПЕТЕРБУРГ, 16. Кассо дозволив далі вчитись в університеті 200 студентам, яких мали увільнити за довге перебування в університеті. 
Уряд має заборонити домашні кінематографічні сеанси, бо це погрожує громадській небезпеці. МОСКВА 16. Городська дума обрала кандидатами в городські голови кн. Львова і Гучнова (брата бувшого депутата). Одного з них буде Височайше затвержено на посаді городського голови. 
ОДЕСА, 16. Холера очевидно припинилась, нових хворих більше немає.
Бувший ректор університету, тепер депутат, Левашов виїздить зовсім з Одеси. 
ХОЛМ, 16. Шириться чутка, що в Седлеці тимчасово буде одкрито губернські інституції майбутньої холмської губернії. 
ПЕТЕРБУРГ, 16. Тімашов лишається на посаді міністра торгу і промисловости. 
Намістник Кавказа вносить в Державну Думу проект про заснування в Тифлісі університету. МОСКВА, 16. Ранком в Третьяковській галереї хворий син іконописцю Балашова, 29 років порізав ножем в трьох місцях відому картину Репіна „Іван Грозний вбиває свого сина”.
До подій в Турції.
КОСТЯНТИНОПОЛЬ, 16. Воєнна ліга постановила скинути младотурецький уряд. 
Вчора туг одбулась нарада консервативної і ліберальної партій. Винесено постанову вперто боротись в сваволею сучасного уряду. 
Новий уряд вручить послам відповідь на ноту держав завтра. 
Почалась приспішна мобілізація єгипетських гарнизонів. Газета „Турджуман” повідомляє, що Енвер-бей виїхав на Чаталджу.
Розрухи в турецькій армії.
ВІДЕНЬ, 16. В армії під Чаталджою великі розрухи. Число ворогів младотурків дуже велике. Між ворогуючими станами що-дня виникають озброєні суперечки. Вже нараховують вбитих і ранених підчас цих суперечок 50 душ.
Перед війною.
КОСТЯНГИНОПОЛЬ, 16. План нової кампанії, як гадають, почнеться з атаки на два фронти—з боку Чаталджі і Галіполі.
Чутки про війну.
ПЕТЕРБУРГ, 16. Сюди повідомляють, що війна на Балканах почнеться в пьятницю, 18 января. ВІДЕНЬ, 16 N. Fr. Pr.“ спростовує чутки про те, що Росія готується до самостійної війни на Балканах. 
Вчора на прийомі імператор Франц-Йосип заявив, що становище дуже важке тепер, але він певен що мир в Європі забезпечений.
 Але разом з тим в австрійських арсеналах кипить робота. Спішно заготовлюється для війська тепла одежа, для артилерії заказано багато саней. 
ЛОНДОН, 16. Делегати балканських держав подали турецьким делегатам ноту, в якій заявляють, що переговори про мир припинено.
Арешти.
ВІДЕНЬ, 16. Більшу частину арештованих ввечері 10 января випущено на волю. Але зате арештовано багато журналистів. Арештовано редактора „Сабаха”, видавця „Алемдара", Ханана-алі, і відповідального редактора Ікдама, Джевада. Вдалось втекти журналістові Нуредінові і багатьом иншим журналістам.
Японія і Китай.
ГИРИН, 16. Закрився зьїзд представників китайської і японської преси в Манчжурії, організований з метою зближення Японії і Китая.
Суфражістки.
ЛОНДОН, 16 Суфражістки на мітінгові постановили роспочати кампанію проти уряду. Скільки суфражісток арештовано за те, що кидали камінням в вікна міністерств.

