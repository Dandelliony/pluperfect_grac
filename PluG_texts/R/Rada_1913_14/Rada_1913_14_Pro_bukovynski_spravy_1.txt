Про буковинські справи. 
Звістки про „українську політику“ на Буковині та про стосунки між місцевими діячами, надруковані недавно в нашій газеті, наводять на дуже сумні думки. Захований десь глибоко антагонизм між буковинцями та галичанами, враз прорвався й виявився в таких яскравих формах, що межують просто вже з одвертою ворожнечею. Галичан там обвинувачують за „колонизаційну систему”, за користливі заходи, ставлять їм на карб їхні „релігійні" (!) ріжниці, взивають згорда „Бойками" та „зайдами"... Одно слово, зьявилось у нас ще одно „засилье",- цим разом галицьке між буковинськими українцями і останніх місцеві „патріоти" закликають До оборони, до того, щоб скинули з себе „галицьке ярмо". Маємо ознаки якогось незрозумілого „сепаратизму" в межах одного народу, —„сепаратизму" тим менш оправданого, що коріниться він не в якихсь поважних причинах, а тільки ,в умовах дрібного місцевого життя та його часто особистих рахунків. 
Буковина наймолодша між українськими землями що живуть національним життям. Коли і на Україні російській і в Галичині вже прокинулись люде до національної свідомости на  Буковині ще „співали" Продани та Ферлеевичі, ще панувала над усим владичня консисторія, ведучи народ до економичної руїни, до здичаві на культурного та румунизації. Навіть воскреситель Буковини, її національний співець, Федькович, зазнав на собі того мертвущого впливу, що хмарою важкою висів над його рідним краєм. Натурально, що коли піднялись і там податки відродження, то буковинцям довелось багато дечого позичатись у своїх земляків з Галичини що пішла далі вперед по шляху національні то | відродження; натурально й те, що галичане, не роблючи ріжниці між провінціями, працювали й для Буковини. Рука галичан дуже позначилася на всіх полях буковинського національного життя. Не кажучи вже про працю політичну та економичну, згадаймо тільки, що історію Буковини опрацював галичанам (д. Смаль-Стоцький, наукове видання творів буковинського „соловейка" Федьковича пустило в світ товариство з Галицької України (Наукове товариство ім. Шевченка у Львові), повний життєпис його належить теж галичанинові (д. Маковеєві). І звичайно, що за таку допомогу місцеві діячі повинні б тільки вдячними бути своїм землякам. А отже ми бачимо инше, ми чуємо скарги на „зайдів„ “та нарікання на „засильє"! За сучасних обставин ніяка провінція в межах однієї національної теріторії не може й не повинна замикатися в своєму кутку і жити тільки власним розумом, на власні сили надіятись, коли не хоче дійти до повного занепаду. Приклад Угорщини, здається, промовляє так виразно, що шукати ще инших доказів, а тим паче пробувати якихсь рисковитих експериментів, дуже і дуже небезпечно. З часів національного відродження українського народу працею діячів його користувалися всі поділені кордонами частини одного народу, і в цьому тільки й була їхня сила. Україна, напр., памьятає й цінить ту братерську послугу, яку вчинила ій Галичина давши під темний час притулок для українського слова. З другого боку, не забуде певне й Галичина тієї допомоги, що мала свого часу з України. Так само й Буковині нема чого відрізнятись з межи українських земель і демонструвати свій буковинський ,,патріотизм “, бо він до добра ніколи не доводив і перше, не доведе й тепер. А лиха напевне наробить стільки, що ледві чи й можна буде направити його навіть не самими власними силами, а й за братерською допомогою. 
