Справа Тарвовськоі.
9 марта дає посвідчення російський консул Сунді. Він росповідає, що до нього приходила Тарновська і прохала поради, -чи неможна б так зробити, щоб вона одружилася з Комаровським, не зважаючи на те, що вона не має шлюбної розлуки з своїм чоловіком. Консул сказав, що нічого тут зробити неможна. Одержавши таку відповідь, Тарновська була дуже незадоволена. Далі дає посвідчення венеціанський поліцейський, Він росповідає про те, що зробила поліція, щоб викрити злочинців. Поміж паперами Комаровського знайдено було телеграму од Тарновської, що закінчувалась словами: carezze senz fine (ласки без краю). В той же час поліцейський конфіскував другу телеграму не підписану, але адресовану на ім'я „Дебюссі". Поліція знала, що це ім'я прибрав собі Прилуков, що негайно втік з Венеції, як тільки довідався, що Комаровського вбито. Ця друга телеграма кінчалася такими же словами, як і перша. Порівнявши ці телеграми, поліція рішила, що Тарновська причастна до цієї справи, а особливо до втікання Прилукова. Після цього було наказано заарештувати її. На останку дає посвідчення начальник віденської поліції—-Штуккерт. Він говорить, що як тільки було вбито Комаровського, то віденська поліція була тої думки, що до вбивства причетна й Тарновська. Ця думка набрала ще більшої певности після того, як стало відомо, що Комаровський застрахував своє життя і страховка мала силу навіть тоді, коли він помре не своєю смертю. Потім Шуккерт росповідає про арешт Тарновської та Прилукова і про те, які посвідчення вони давали на допиті у Відні. Підчас цього посвідчення виникло непорозуміння. Перекладчик посвідченнів Шуккерта неточно перекалав його слова і адвокати почали домагатися иншого перекладника. Суд постановив викликати иншого перекладника і на цьому засідання закрито.


