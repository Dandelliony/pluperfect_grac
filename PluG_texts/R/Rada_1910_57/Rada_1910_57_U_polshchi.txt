У ПОЛЬЩІ.
Мирне завоювання. Польська печать знов в останні часи почала говорить про небезпеку, що загроджуе привислянському крайові од німців. Планомірна, сістематична колонізація німцями польських губерній переконує поляків в тому, що німці хочуть завоювати собі східні країни. Як виявляється німці захопили вже всю західну границю російської Польщі і сусідні західні губернії. З спеціальної мапи, що склав лікар Мацеша, видко, що густа сітка німецьких поселеннів охопила всю пограничну частину од північних повітів сувалкської губ. до південних калішської губ. до Волині і далі. В деяких місцевостях, як напр., в ліпковському повіті, сувалкської губ., німців є 19 відсотків всеї людности, а в деяких волостях Холмщини число їх перевищує 40 відсотків. По відомостях варшавського статистичного комітету німців у Польщі 600.000, або 6 відсотків всієї людяности. В польських городах теж сила німців. В Лодзі, напр., трохи не чверть всього числа (22,6 проц.) людности—німці. Тут вони таку силу взяли, що власти офіціально являлися на німецькі національні свята і говорили промови німецькою мовою. Польський публіціст д. Верцевський зібрав цікаві статистичні данні що до місцевостей, по яких розселяються німці. Він завважає, що вони сістематично селяться по річках, де єсть природні гряниці і оборонні пункти. Все це сістематично і організовано по раніш складеному планові. (Р. О.).