Промова міністра доріг.
Міністр каже, що збитки залізниць залежать не тільки від безхазяйносги їх, а й від того, що залізниці будовано з метою державної оборони, а це викликало й більші видатки на їх збудування. На Заході, за винятком Прусії, залізниці так само не дають прибутків. Але ж міністр визнає хиби залізнодорожнього хазяйства й уживе заходів що до їх знищення. Далі міністр відповідав на докори попередніх промовців і потім переходе до характеристики того, що зроблено відомством за минулий рік. Він зазначав, що роспис виконано не тільки без переросходу, а навіть з залишками. Всі думки бюджетної комісії виконано. Урожай розвезено як найкраще, без залежів, хоча хліба перевезено стільки, як ніколи раніш, при чому не було задержки в перевозі инших річей (вугілля, буряків то що). В 1909 році на 21 залізниці заведено рух без пересадок. Без задержки перевезено на Далекий Схід більш 700.000 переселенців. Провадиться боротьба з безбілетними пасажирами та незаконним користуванням з безплатних білетів. Нарешті з 1 іюля буде знижено пасажирний таріф. Переходючи до роспису, міністр погоджується на зменшення комісії, з огляду на її бажання, звести бездефицітовий бюджет. (Оплески на правих і в центрі).  Кузнецов, не сподіваючись піддержки від думської більшости, всеж таки вважає за свій обов'язок висловитись про становище нижчих залізнодорожніх служащих та робітників, від яких в певній мірі залежало й повстання самої Думи. На підставі одібраних листів та проханнів, промовець ілюструє безпорадне матеріальне становище залізничого пролетаріату і зазначає, що міністерство робить це становище ще гіршим. Наприкінці промовець висловлює гадку, що становище робітників не буде кращим до того часу, поки вони сами не з'організуються й власними силами не досягнуть поліпшення своєї долі. Некрасов, визнаючи, що міністерство стало на шлях поступу, заявляє, що він зверне увагу тільки на негативні боки залізничого хазяйства. З приводу оптимистичних заяв міністра про продуктивну діяльність відомства в минулому році, — промовець каже, що фактичного поліпшення не помітно. Далі промовець свідчить, що де-які станції було закрито по півтора місяці; зазначає шкодливу залежність міністерства від сіндіката „Продуголь". Що до зловживаннів, — то промовець вважає, що вони залежать від матеріяльної скрути служащих. Далі промовець зазначав ще де-які дефекти залізнодорожнього відомства, він висловлюється за призначення сенаторської ревизії. Далі докладується кілька побажаннів бюджетної комісії. Начальник управління залізниць дає пояснення що до можливости виконання всіх побажаннів. Балотировкою Дума приймав всі побажання бюджетної комісії. Далі принято перші 8 параграфів роспису в сумах, вирахованих бюджетною комісією. По параграфу 9-му —„зміцнення й поліпшення казенних залізниць", начальник управління прохає з викрееленних комісією 6.130.440 карб. повернути 190.000 карб. на збудування дрібних станцій на північних та привислянських залізницях. Докладчик згоджується на цю поправку. Дума приймає параграф 9 з поправкою представника міністерства.
