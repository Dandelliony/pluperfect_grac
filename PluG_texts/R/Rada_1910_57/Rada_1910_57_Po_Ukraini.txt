ПО УКРАЇНІ
У КИІВІ.
 Сельсько-господарська виставка і Царський садок. 9 марта в міській думі відбулася нарада, в якій брали участь гласні думи і члени виставочного комітету. Після довгих дебатів нарада постановила, щоб комітет виробив умови, на яких він згожується взяти для сельсько-господарської виставки Царський садок, і повідомив про них думу. Комітет хоче скористуватися для виставки усим Царським садком, маючи на думці, коли це буде потрібно попрохати для неї ще й Маріїнський парк.

В історично-етнографичному гуртку. В помешканні комерційного інститути 12 марта відбудеться чергове зібрання історично-етнографичного гуртка, на якому прочитано буде доклад Е С. Магури на тему: "Виборні малороссійскиъ депутатовъ» в екатерининскую комиссію". Початок о 7 1/2 годин ввечері.
Концерт памяти Шопена. 12 марта в народній авдіторії (Бульварно-Кудрявська, 26) відбудеться концерт, присвячений памяти Шопена.
Арешт підполковн. Дмітрієва. 9 марта з Петербурга до Київа, під вартою двох жандармів, привезли колишнього голову київської прийомочної комісії-підполковн. В. Я. Дмітрієва. Привезли його в цівільній одежі, в яку перебрався він, щоб зручніше було втікти за кордон через Фінляндію.
До ювилею художника М. К. Пімоненка. 9 марта, в день свого ювілею, художник М. К. Пімоненко одержав багато привітаннів: од гуртка художників, од ради петербурзької академії художеств, од ради київських політехніків, од ради і учнів київської художественної школи, од Münchener Künstler-Genossenschaft , од д.д. А. Н. Вяноградського, Хіжнякова, Веклемишова, Констанці, Моравова, Селезнева, Сафонова, Домбровського, Бахтіна і баг. др.

Київський губернатор, довідавшись, що по де-яких місцях на Київщині євреї купують і орендують у селян і поміщиків землю, нагадує поліції про закони, які забороняють євреям робити це і наказує, як найпильніше стежити за тим, щоб закони ці виконувалися.
Екскурсія учнів вищих київських шкіл на чолі з проф. В. М. Переттцом 9 марта вернулася в Київ. Екскурсанти оглянули памятки старовини в Вільні і пробули 10 день в Петербурзі, де обдивилися бібліотеки та музеї.

Труси і арешт. 10 марта, з наказу київського охранного відділу, зроблено було трус в помешканні учнів київської художественної школи-Володимира і Валентина Кухарських (Тимофіївська, 10). Взято на перегляд листування. Володимира Кухарського після трусу арештовано і посажено під арешт в старокиївській часті.

 В лукіянівській тюрмі зараз рахується 1498 вязнів, серед них політичних —30 чол., присуджених до смертної кари —4 чол., каторжан —250.

 Останній день контрактів. Вчора закінчилася в Київі контрактова ярмарка. В останній день на ярмарці перебувало дуже багато людей.

 Київська поліція, на підставі останнього наказа міністра внутрішніх справ, до 10 марта зробила більше, як 1500 постанов про висилку з Київа євреїв.

 Попечитель шкільної округи повідомив ректора київського університету про те, що міністерство народньої освіти звернуло свою увагу на той факт, ніби то по ріжних екзаменаційних комісіях не однаково улаштовуються іспити і через це діпломи цих комісій мають не однакову вартість. З приводу цього попечитель наказує, щоб по всіх екзаменаційних комісіях конче додержували правил 12 іюня 1906 р.

Міністерство народньої просвіти повідомило раду професорів київського університету, що воно згожуеться на те, аби кафедру торговельного права оддано було кандідатові, рекомендованому факультетом.
 
Вечір Кольцова. 14 марта в „аудиторіи по устройству лекцій для служащихъ и рабочихъ юг.-зап.-тел.дор.“ улаштовано буде вокально-музичний вечір, присвячений пам'яті російського поета Кольцова.

 Міністерство доріг вробило наказ про те, щоб по станціях не забороняли селянам продавати усяку живність в той час, коли проїзжають переселенці.

 3 Київщини. Самосуд. "К. В."  повідомляють, що під г. Васильковим, в с. Барахтах 9-го марта селяне виламали двері арештанської, де сиділо два злодії. Люде вхопили злодіїв і заходились бити їх. Обидва померли під киями натовпу.

 Нелегальна література. 4-го марта поліцейський урядник трипільської волости, київського повіту, арештував на параході селян з м —ка Трипілля Бориса Лавриновича, 17 років, та Василя Павлика 20 років, що роздавали пасажирам нелегальну літературу. „К.“ пише, що в їх витрушено 15 прокламацій партії соціялистів-революціонерів. Окрім того в Лавриновича знайшли ще чорну маску. Обидва їхали з Київа.

Староста. Недавно в с. Старих-Безрадичах, київського повіту, скинуто з посади сельського старосту Михайла Барандича. Провинився він тим, що дуже п'янствував і не схаменувсь, коли його за це скілька разів оштрафували і держали під арештом.

Переселення. Як свідчать мирові посередники, впродовж февраля місяця з сквирського повіту переселилось з дозволу начальства на заздалегідь залічені подушні земельні паї —1 сем'я (3 душі) і на куплені і заарендовані землі-13 семей(92 душі),  а також видано 3 проходних і 21 тарифне свідоцтво на 20 чоловіка. З звенигородського повіту виїхало: в томську губ.- 2 сем'ї (11 душ), в тобольську-3 сем'ї (16 душ), в тургайську область—l сем'я (7 душ) і на куплені і заарендовані землі—43 сем'ї (203 душі). Проходних і тарифних свідоцтв за цей же самий час видано на 41 душу.

3 Волині. Дезертир. 7 марта в Житомирі арештували салдата заславського полку Захарія Тоскара, що втік з воєнної служби ще 1904-го року і ховався то там, то там.

3 Поділля. Шевченкове свято в школі. 25 февраля у г. Вінниці, в Народньому домі відбувся вечір, присвячений Тарасові Шевченкові. Вечір упорядкувала церковно-учительська школа. Виставляли комедію Б. Грінченки- "Нахмарило", співали українські пісні, деклямували російські вірші, бо шкільна рада українських віршів читати не дозволила.

3 Чернігівщини. Сельсько-господарські курси. Чернігівське земство впорядковує в марті та в апрілі місяці цього року, в с. Панському, кролевецького повіту, в тамтешньому сельсько-господарському товаристві двохтижневі курси. Завідуватиме курсами предсідатель кролевецької земської управи д. Долинський. За лекторів закликали земських агрономів Гаршина, Губенка, Мікріна й спеціялиста з департаменту хліборобства Іванова.

Смерть А. Техановського. Ніжинці поховали члена тамтешнього суду А. І. Техановського. Небіжчика в Ніжині дуже любили. Сам українець —Техановський добре знав свій народ, і предсідательство його на уголовних сесіях ніжинського суду завжди було зразкове. Мало яка сесія обходилась без того, щоб присяжні засідателі не дякували небіжчика за добре провадіння судового слідства.

3 Полтавщини. Про смертний присуд. Як відомо, київський тимчасовий воєнно-окружний суд у Кременчуці засудив на смерть каторжанина Максименка за те, що він ограбив і вбив залізнодорожнього сторожа Халявку під станцією „Глобино". Максименко сам признався, що вбив Халявку Через це, як пише „Полт. Г.“, суд. постановив просити командира війська,
щоб зменшив йому кару. Максименко, як почув цей присуд, то попросив, щоб суд не клопотався про меншу кару йому.

 З Катеринославщини. На каторгу. „Рѣчь" сповіщав, що воєнний суд 7-го марта засудив у Катеринославі на довічню каторгу Приходька, що зробив напад на монополію.

На могилі Караваєва. 7 марта на могилу вбитого депутата Караваєва, в Катеринославі зійшлося сила людей. Це були роковини його смерти. Одправили панахиду. Промов не було ніяких, бо цього, як сповіщають „Од. Н.“, не дозволила адміністрація.

 Шевченкозе свято. В Новомосковську під кінець минулого місяця февраля відбувся Шевченківський вечір.

 Спектакль на селі. В с. Воскресенці, олександрівського повіту, виставляли на масниці комедію Карпенка-Карого —"Сто тисяч"  та жарт „Царицині черевичка". Селян, охочих побачити спектакль, було так багато, що всі не могли вміститись. Ціна за вход була така: од 25 коп. до 1 карбованця.

3 Херсонщини. Повісився арештант. 8-го марта, в Херсоні повісився в каторжній тюрмі арештант Семенов. „Од, Н.“ додають, що воєнний суд був засудив Семенова на смерть, а потім помилував.

На залізній дерозі. Цими днями між станціями Подгородною та Ольвіополем хтось поздіймав рельси і через це розбилося 5 вагонів товарного поїзду. Нікому з людей нічого не сталося. Думають, що це зробив один, рощитаний за крадіж робітник. Його арештували.

Штраф на газету. Одеський градоначальник оштрафував на 300 карб., з заміною арештом на два місяці, редактора-видавця газети "Наше Слово", помішника присяжного повіренного В. Л. Лівшіца за статю під заголовком „Развалъ", надруковану в ч. 63 газети 7-го марта.

