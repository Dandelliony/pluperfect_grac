
Економичне життя України. 
Крізіс у кам'яновугільній промисловости.
„Пани бються, а у хлопів чуби тріщать —ця приказка як найкраще справдилась на робітниках, що працюють у кам'яновугільних підприємствах Дінецького басейну. „Пани" посварились, то б то уряд перестав давати „Продуголю" казенні приставки й замовлення. В результаті ті підприємства, що належать до „Продуголя“, переважно в Мокієвськім районі, мусіли зменшити продукцію або зовсім припинити її. Розуміється, що при цьому рощитано не сотні, а тисячі робітників-шахтярів. Розміри безробіття в Донецькім басейні мож а уявити собі з таких прикладів. Найбагатше Катеринівське товариство ще 3 осени рощитало половину своїх робітників, а це 20 лютого знов рощитало 1000 робітників, сказавши їм, що робота для них знайдеться не раніше тої осени. На рудниках Російсько-Дінецького товариства зосталось не більше 1/5 всього числа постійних робітників. Великий Григорівський рудник, де колись працювало до 4 тис. робітників, тепер зовсім закрито, зоставлено тільки менше сотні робітників для догляду за шахтами і т. и. Петербурзько-Дінецьке товариство рощитало 170 робітників і припинило добування вугілля на 3 місяці. Закрився також рудник інженера Олексаидрова й К °, причім рощитано 470 робітників. Але це ще не кінець. Що-дня надходять усе нові звістки про закриття нових підприємств і про рощот нових сотень робітників. Одним словом, крізіс небувалий і нечуваний. Промисловці ще, напевне, так-сяк перебудуть цей скрутний для них час. Можливо, що уряд помириться з „Продуголем", і тоді промисловці сторицею повернуть з казни свої теперішні втрати. Але хто подбає про робітників і поможе їм перебути тяжкі часи—невідомо. Де-які підприємства видають робітникам залізнодорожні білети додому, але це ж ніскільки питання не розв'язує й становища робітників не полекшує. Чи диво ж після того, що в Дінецькім басейні останніми часами все частіше трапляються всякі грабіжі й насильства! На грунті безробіття й голоду розвиваються ще й не такі з'явища.

