Дописи Прихильників рідної мови.
Журнали Ваші — „Рідну Мову“ та „Нашу Культуру“ читаю пильно, і з них багато скористав. Як би було добре, коли б усі верстви нашого народу стали передплатниками цих журналів! Для народу, що не мав власної держави, а поділений на чотири частині, а тому не має змоги нормально роз иватися, Ваші журнали дуже цінні, бо об’єднують цілу нашу масу під одну соборну культуру й під одну літературну мову. Усім співробітникам журналів бажаю доброго поводження, та щоб скоро здійснилися ті бажання, що їх проповідують Ваші журнали. Рочестер, 13. XII. 1936. Роман Гладуненко.
„Наша Культура“ й „Рідна Мова“, як для канадійського громадянства, надто поважні. У нас можуть читати тільки якнайлегшу літературу. Навіть тутешня наша інтелігенція не може легко з ними справитись. „Нашу Культуру“ можна б масово поширити, коли б вона — поруч строго наукових статтей — давала хоч половину легкого читання, чи доступних літературних, історичних чи подібних начерків. Підійти до канадійського українця з поважним змістом годі. 16. III. 1936. Вінніпег. Батько.
Подяка. Я, як передплатник „Рідної Мови“, дуже вдоволений з цього місячника. Без „PM“ я не міг би звати себе українцем. „PM“ — це мій необхідний друг, що щомісяця приходить відвідати мене й переконатися чи я вже краще говорю по-українському. На мою думку, кожний українець чи українка повинні негайно стати передплатником .Рідної Мови“, і таким чином буде ширитись одна українська літературна мова. Шановному п. Редакторові бажаю доброго здоров'я та довгого віку за таку корисну для українського народу працю „Рідній Мові“ посилаю двох нових передплатників. 17. XII. 1936. Франція. Юл. Ізьо.
