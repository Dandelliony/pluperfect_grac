Наші говори.
Сердечно просимо наших Читачів подавати нам більше діялектичного матеріялу зо своїх місцевостей. На словах просимо конче подавати наголос (акцент). Записуйте фонетично, як чуєте. Як треба записувати, див. про це РМ 1934 р. ст. 151, 249 і 287.
Стара пісня.
По садочку походжаю 
Та й сам со́бі розважаю, 
Та й сам собі розважаю, 
Що далеко милу маю.
Чи до неї лист писати, 
Чи коником відвіда́ти? 
Як я буду лист писати, 
Будуть мене люди знати, 
Не так люди як сусіди, 
Висмію́ть нас раз навсігди.
Ти, кони́ку, ступай вразно. 
Ти міся́цю, світи ясно. 
Як приїдем під ворота, 
Вийшла мила як сирота. 
Взя́ла ко́ня за вуздечку, 
А мило́го за ручечку. 
Дала коню вівса - сіна, 
А милому меду – ви́на. 
Сама сіла та й дума́є, 
Карі очі протирає. 
Чом ти си́диш, чом дума́єш,
Карі очі протираєш.
Чи тобі жаль меду – ви́на,
Чи тобі жаль вівса - сіна, 
Чи тобі жаль горіло́ньки, 
Чи білої постело́ньки.
Не жаль мені меду - вина, 
Не жаль мені вівса - сіна. 
Тільки жаль ми того світа, 
Що йдуть марне мо́ї літа.
Цю пісню співають у селі Рекленець Жовківського повіту. Денис Щербицький.
Загадки.
1.	Біжут два псе, позадерали носе (Сани).
2.	Стоїт те́чка, на течці капле́чка, а в каплечці те́сєчка (Мак).
3.	Без обручів, без нна, повна бочка вина (Єйце́).
4.	За лісом за пра́лісом золоте те́лі ре́че (Дзвін).
5.	Два бракі кікают. а два здоганєют (Віз).
6.	Чотири бракі в оден корч стрілєют (Дійки у корови).
7.	Без рук без ніх лізе на оборіх (Динє).
8.	Червона ружє́на на поли лежєла, сім рік трава не роде́ла (Ватра).
9.	Кинь с поду — не розібjесi, кинь на воду — росплинесі (Папір).
10.	Беж чого сьвіт не може бути? (Без імjе́).
11.	У лісі сі роде́ла. на дриві́тни сі робе́ла, а в руках плаче (Скрепка).
12.	Ні сани ні віс, а їде бес коліс (Чове́н).
13.  У лісі рубают, а на село трискє́ падут (Дзвін).
14.	Сидит пані у ґанку в червонім катанку, а хто її рушит, той плакати мусит (Цибулі).
15.	Ходит пані по майдані, куди гляне — трава вjане (Коса).
16.  Неве́димий дух струтив з голове капелюх (Вітер).
17. Маленьке-кревеньке ціле поле перебіжет (Серп).
13.	Не їст, не пje, а ходит та бje (Годе́нник).
19.	Виса висит, хода ходит, виса впа́де, хода вхопет (Свині).
20.	ІІІувароза донька шуваром ішла, ріков поспішєла і сто сорочок на собі маха (Гуска).
21.	У лісі рубано, у фабриці роблено, по селі ішло, баба́ми трісло́ (Ceгo).
22.	Штери те́кі, два пате́кі, семе помахайло (Корова).
Записано в серпні 1932 р. в селі Москалівка біля Косова від малого хлопця Миколи Кабина. Хоч і малописьменний, Миколка проте часом любить закидати на мову книжкову. І О-ко.
Як селяни пишуть по-вкраїнському. Як зразок, як часом тепер пишуть наші селяни, подаю уривки з листа парубка з Луцька. „Шановнії пане ридакторе, поздурувляю вас з новим роком прошу вас барзо будьте ласка повідоміт міньі... Я е хлопиць бідниї нимаю Звітки Жити Скінчив, 7 Кляси польської повшехної школи а по українску я вже навчивсь тоді писати і читати коли я вже сам зрозумів... Я е сам україниць і люблю читати українски книжки і другим Опувідати... Пирипрушаю вас шановнії пане ридакторе ни гньіваїтесь тому що я так зле на писав бо нас не вчили по українску... Барзо дякуїм вам вільможнуму пану ридактору за ваш часопис науково популярниї місячник Рідна Мова Це е Справедлива вкраїнска щира мова“. Цікаво, що селянин усе пише „вкраїнський“: „землю вкраїнского народу, волю вкраїнскої диржави“. Ще приклади: „По дешеві ціні, в польскі школі“. Вимова о як у дуже часта: мулитовники, буротися, зарубить, пучаткова і т. п.; так само е вимовляв як и: диржава, ридакторе. дишеви, Шивченка, хлопиць, дякуїм і т. п. І. О.
Слова з Болехівщини. Або й є — ага! правда! добре, що нагадав, напевно! Абой є прийди завтра! Або: чи дійсно: Абой є поїхали? Будь здоров віддати — попрощатися. Видів — мабуть, здається: Видів, щос гідний ґазда. Дедва — сміття. Зав’єв — зімлів. Мутівець — стояча, мутна вода. Копура — знищення, загибіль: Пішло збіже в конуру. Палючка — гарячка, звичайно у множині палючки: Такі го палючки взєли. Розпазушений — розхристаний, відкрита пазуха. Стриговець — багно, мочар, де можна застрягнути. Чухлюватися — сковзатися, соватися (напр. по дошці). Стеливом шин — гафтує. Чиринкуватися — перевертатися, гратися: Хмари чиринкуються, Коти чиринкуються. Патуром бере — відступами, час від часу: Біль бере ні патуром. Записала Олександра Дучимінська.
Цікаві слова з Вороніжчини. Користаюсь нагодою та подаю Вам кілька інформацій щодо мови на Вороніжчині. Досі мені не доводилося ніде зустрічати вказівок на ті місце і слова, що їх там уживають. Це такі слова: 1) Сейдень — (седень) — замісць: сьогодні (іноді і дуже зрідка — цейдень); 2) доймено — замісць напевно; 3) к в и н ь — замісць кінь; 4) квишка — кицька. Арк. Ж и в о т к о.
Назви місцевостей, а) Жовківщина. Арта́сів, Батятичі, Бе́сіди, Блищи́води, Бояне́ць, Борові, Бу́тини, Бриȁще, Хитре́йки, Чисти́ня, Ви́нники, Ви́хопні, Вілька Куни́нська, Во́лиця, Во́ля Висо́цька, Воля Жовтяне́цька, Вечірки, Вязо́ва, Вуднів (уряд. Уднів), Ги́равець, Гребе́нці, Гу-ти́сько, Гли́нсько, Дере́вня (ур. Деревна), Добруси́н, Дальнич, Доро́шів (інколи Дорогошів), Двірці, Фійна, Желдець (часто Желець), Жо́вква (дехто хоче Жовква́), Жовтянці (ур. Жовтанці), Зало́зи, Забрід, За́мочок, Збанів, Здешів, Знертів, Зіболки, Коло́дно, Колоденце, Коше ів, Кре́хів, Ку́лява, Казумин, Кули́ків, Кунич, Купичво́ля (інколи Купичвіль). Ли́пина, Любелля (ур. теж 2 ,л“), Ма́чишин, Майдан, Мерзичі, Могиляни, Медведже, Мокро́тин, Мо́сти (Великі), Надичі, Нагірці, Нове Село, Новий Став, Печихво́сти, Пили, Поляни, Прова́ла, Передри́міхи, Перемивки (ур Переми́волки), Пристань, Ре́клинець, Руда́, Сернівка, Скварява, Смереків, Сопоши́н, Стремінь, Сули́мів, Товмач, Тури́нка (інколи Турянка. а деякі хотять Ту́ринка).
б) Назви піль у Купичволі. Помірки, Вовків Кут, Коров’яче, Гребельки́, Добри́лівці, Попівщина, Вели́ке, Вили, Горбата Нивка, Жджари, Потребки, Пога́риська, Сме́рдих, Попова, Половичі (урядово вже Павловичі), Слободовщина, Перехрестна, Да́лина, Колісце, Придаток, Теребіж, Ми́хнівка, Пріснисько. Зібрав Іван Маївський Купичволя.
Словничок слів із пов. Добромильського, село Тростянець. В часі мого побуту на Підкарпатті зимовою порою 1936 р, зібрав я деякі слова з оповідання 65 літнього старенького чоловіка, пильнуючи якнайкраще прислуховуватися до його наголосів.
Ба — так. 
Би́в — був. 
Би́ла — була, 
били — були, 
брато́у — брати, браття
верг — кинув, 
ве́рже — кине, 
взьо́в — взяв, 
відже́ну — відведу, відведу коня.
вми́рат — вмирає, людина вмирає.
Вся́ди — всюди, скрізь.
гев — сюди, напр.: йди гев (йди сюди).
ген — там (не дуже далеко),
гля́дат — шукає.
гля́дати — шукати (а де в якому значенні й дивитися).
ґазда — господар, 
ґа́здуват — господарити. 
да́ват — давати, або щось дає. 
днеська — сьогодні, 
дівча — дівчина.
за ріко́в — за рікою.
з нев — з нею, напр.: пішов з нев. 
заси́хат — схне, сохне, засохне, 
затала́бав — затоптав.
затямив — запам’ятав.
йди мов — йди й скажи.
кри́ват — кульгає.
ка́ди — куди, напр.: кади йдеш? 
ласні — властиво.
ле́кче — легке, легесеньке, 
мовила — казала, говорила, 
ни́кого — нікого, напр.: ни́кого не видів.
ни́хто — ніхто, напр.: ни́хто не бив.
нич, ніч — нічого.
пові́дат — розказує, оповідає, 
скік — утік.
со́чив — багато говорив, 
спочи́ват — спочиває, 
сєв - сів.
сідат — сідає.
сціп — змерз.
с. ічний — гарний.
ціпав — тер.
ціпала — терла, напр.: ціпала лен, або щось інше в значенні терти.
чем же — чому.
чі́є — чий.
юж — вже.
Гр. Домашовець.
