Новий рік у с. Чухелях.
  Прикордонне село Чухелі, на Базалійщині. Середа, 31 грудня. В селі тихо, бо вже пізно. Гаснуть вогні й лише в хаті Р. Франчук ясне світло та співи. 
    Заходимо до хати. Там за столом сидять голова сельради Примуд. Члени М. Ф. та Г. Б., та співробітник ДПУ гр. Краснов. У хаті чадно пахне самогоном, усі п'яні. То справляється новий рік. 
  Краснов гукає:
- Чухельські хами! Как ви смєлі без разрешенія заходіть?! Почему ви не постучалі?! 
  Ми мовчимо й виходимо. 
  Примуд вибігає, стає навколішки хоче цілувати руки й просить: 
- братіки, голубчики, не кажіть нікому, не давайте до стінгазети „Оса", бо закусають. Я пропаду, застрилюсь. 
  За Примудом летить Краснов 
-іді сюда, у нас водка, у нас жінки. Іді, не бойся, здесь Краснов п'є та гуляє. Не хочеш?! Не нада! 
  Де ж твої, Примуде, обіцянки, знищувати самогон, боронити незаможницькі
інтереси. Уже ж бо голову три рази бачили в такому стані.
   Тепер усе село знає. Усе село сміється, хоч і кориться. Яке після цього може бути довірря й пошана? Не потрібно нам такого начальства. Геть сміття.
                                                        Підписались чотири комсомольці.
