Що можна зробити,- те зробити необхідно.
  Усім, хто працює й живе на Волині, є відомим, що в нас із року в рік пропадає значна кількість засівів озимини, через випрівання, вимочок та вимерзання. При чому в значній мірі через нашу власну провину: часто-густо ці небажані явища можуть бути усунені за допомогою найпростіших заходів, які не потребують або майже не потребують ніяких грошових витрат, а лише трохи самодіяльности й колективности. 
 Через порівнюючо вохкий та м'ягкий клімат нашої губерні, умови грунту та відсутність стоку для води, —по багатьох місцях в-осени, в-зімку, на-весні, а иноді навіть і в-літку можна спостерігати на полях майже що не цілі озера. 
  Найбіліш досадним е те, що ці «озера» можна висушити перекопанням невеличкого рівчака; а між тим, ці озера так і стоять цілу осінь та весну; а в наслідок цього засіви під ними вимокають. Замерзаючи ж на зиму, ці озера сприяють вимерзанню засівів, що лежать під ними й вигниванню під час відлиги.
 У нас немає та й не може бути точної статистики (обліку) кількости пропадаючої, таким шляхом, озимини, а часом і ярини, але по приблизному порахунку вона повинна складати сотні і сотні десятин. 
  Необхідно лише загострити це питання перед зацікавленим селянством нашої губерні, викликати його самодіяльність. Можливість мягкої та вохкої зими в цьому році ставить перед нами цю небезпеку у весь ії зріст, і ми рахуємо необхідним звернути на неї увагу наших робітників на селі та селянського активу взагалі. Безумовно, значні заходи до боротьби з цим явищем є можливими лише в-літку. 
  Але й зараз, завдяки мягкости зими, дещо, в разі необхідности, можна буде зробити тепер же негайно, й таким шляхом врятувати не одну сотню десятин озимини. 
  Справа є надзвичайно ясною, зрозумілою для селянства. Треба лише виявити в цьому питанні самодіяльність, ініціятиву (почин).
   I що є найважливішим, —це не дати цьому починові завмерти, й літом, коли умови для такого роду «меліорації» є найбільш сприятливими, конче перевести її в життя. 
  А поки ж зробити те, що є можливим в умовах зими, й усе-таки подбати прокопати хоч би тимчасові рівчаки й воду спустити. 
  Справа корисна, справа зрозуміла, справа проста, і її треба перевести в життя.
