У царстві Мусоліні.
Придушення опозиційної преси. – Призначення нових виборів.
  Сьогодні, після тижня примусової мовчанки, вийшли опозиційні газети, в тому числі й соціалістичний „Аванті". У газетах нема жодної статті, що-до питань, хвилюючих країну. Цензура пильно вичистила всі статті й інформацію, що торкається внутрішнього становища в Італії. У газетах ці статті виголосовано довгими білими шпальтами. Друкується тільки дрібна хроніка та статті невеликого значіння. 
* * 
   20 січня відновлюються роботи італійського парламенту, який повинен прийняти урядовий законопроект про нову систему виборів по округах. Після цього парламент буде роспущено й призначено нові вибори. 
* * * 
Газети повідомляють, що згідно з розпорядженням уряду, по всій країні пішла хвиля арештів та трусів серед  діячів опозиційних партій. Так, у Генуї вчинено 100 й в Неаполі 600 трусів. По деяких містах Італії оголошено частинну мобілізацію фашиської  міліції.
