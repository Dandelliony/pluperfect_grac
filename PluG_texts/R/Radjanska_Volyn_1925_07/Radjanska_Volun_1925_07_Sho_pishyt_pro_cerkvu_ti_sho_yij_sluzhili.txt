Що пишуть про церкву ті, що їй служили.
  „Я, дяк Петрашівської парафії на Словечанщині, Михайло Євгенів Скобельський  зрікаюсь надалі служити церкві й вважаю релігійний культ не за що инше, як спосіб для визиску людства. Прошу оголосити це через газету".
                                                 М. Скобельський. 2 січна 25 року.

„Я, член релігійної общини і двадцятки села Лелепів, Красилівського району, Шутюк  А. 0. , за час свойого перебування членом двадцятки общини переконався, що релігія дійсно є дурман для робочого й селянина. Темного бідолаху селянина, що живе далеко од міста, в глухих закутках обдирають до останньої нитки й висмоктують соки попи та їхні прислужники.
   Коли б справді був рай та пекло то вони, розумніші за нас, боялися б жити таким обманом та воровством, а то не бояться ні бога, ні чорта і в каламутній водиці рибку ловлять. Но не довго це буде, бо вода, себ то наш розум, усе яснішає та просвітлюється більш та більш, дякуючи радвладі. 
  Раджу усім одурманеним релігією скинути з себе ярмо релігійних обов” - язків, стати свідомими громадянами радреспубліки й читати газету "Безбожник". 
                                       Г-н с. Пилипів Антон Шутюк. 2 січня 1925 р.
