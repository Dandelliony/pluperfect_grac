Міністр Залеський — опікуном москвофілів.
(Од власного львівського кореспондента) Львів, 13 января.
Пишучи про повий австрійський кабінет (див. „Рада", № 297 в 1910 р.), я вже вгадував, що новий польський міністр для Галичини, Вацлав Залеський, бувши чиновником у презідії галицького намісництва, відносився з особливою прихильністю до москвофільства. Отсі свої москвофільські симпатії п. Залеський вспів уже виявити й на становищі міністра, як про це сповіщає в „Прикарпатской Руси" москвофільський парламентський посол Курилович. 

Як відомо з моєї статті в №6 цьогорічної „Ради", міністерство рільництва, розділяючи державні запомоги на плекання худоби між галицькі сельсько-господарські товариства, обминуло москвофільське товариство „Рольничій союзь”, заложене москвофілами під впливом польських консерваторів тільки на те, щоб було кому дати державну підмогу, і всю суму, призначену для українського народу, признало українському товариству „Сельський Господар". 

Тепер цю справу поясняє пос. Курилович в „Пр. Руси", де між иншим читаємо: „Референт справи в міністерстві рільництва, тодішній директор департамента (теперішній міністр) Залеський пропонував, щоб з „руської" субсідії в сумі 133 333 корон призначити „Рольничому союзу” 33.333 корон, а „Сельському Господареві” 100.000 корон. Але панове Бобжинський, намісник Галичини, і Білінський, міністр фінансів, рішучо, спротивилися тому, так і остався „Рольничій Союз" без субсідії. Я подав міністрові рільництва запитання з протестом проти несправедливого знехтування прав русскаго (!) селянства, а також зробив відповідне представлення міністрові Залеському, як бувшому референтові справи. Мені не треба було багато переконувати П. Залеського про те нечуване знехтування прав бідних русских (!) селян. П. Залеський признав моє обурення зовсім оправданим і заявив, що призначення всеї „руської" субсідії на 1911 р. „Сельському Господареві” зовсім не має значіння для розділу субсідії — в дальших роках, та що він доложить всіх заходів, щоб „Рольничій Союз" дістав в иншій формі відповідну підмогу на 1911 р. з міністерства рільництва". 

Як бачимо новий польський міністр для Галичини дуже взяв собі до серця інтереси галицьких „русскихь". Розуміється, що йому шкодить урвати часть підмоги українському товариству і так коштом українського товариства показати себе справедливим для москвофілів. Але чому він не скаже, що поляки дістали за багато і повинні часть відступити українському народові?! 

Так само пок. гр. Потоцький переводив „справедливо" вибори, помагаючи москвофілам здобувати сеймові мандати в округах, в яких, коди-б не насильства адміністрації, повиходили б були українські опозиційні кандидати. Як бачимо, дух гр. Потоцького, який хотів піднести москвофілів до становища єдиних заступників нашого народу, живе далі в його ученикові, помішникові і дорадникові Залєському. 
А москвофіли все кричать про страшні „гоневія" 
М. Лозйнськйв.