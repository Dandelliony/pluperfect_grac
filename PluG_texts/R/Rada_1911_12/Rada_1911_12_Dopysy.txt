ДОПИСИ.
(ОЬ власн . кореспондентів).

С. ЧАПЛІ, НОВОМОСКОВСЬКОГО повіту (на Катеринославщині). Спектаклі. Як вже сповіщалось на сторінках „Ради", з різдвяних свят 1908 р. кожного свята, як от: Різдво, Водохреща, масниця, Великдень, гурток аматорів виключно з тутешніх селян улаштовує в церковно-парафіяльній школі українські спектаклі. І на різдвяні свята 1910 р. цей же таки гурток готувався виставити пьесу „Батраки", але на цей раз аматорам не пощастило. Новомосковський епархіяльний відділ шкільної ради заборонив робити вистави в церковно парафіяльній школі, а такого місця в Чаплях немає. Через це призначена вистава не відбулась. Кому приходилось бувати в Чаплях, в свята, коли відбувались вистави й цими різдвяними святами, той міг бачити наслідки заборони відділу шкільної ради.Селянські парубки блукали по селу п'яні, вигукували сороміцькі лайки; тоді, як ці самі хлопці, як були вистави, сиділи спокійнісінько в школі і з великим захопленням слухали гру своїх же товаришів і сами по скінченню вистави на вулиці співали гарних українських пісень, які чули на виставі. Нам здається, що шановні отці негарне діло творять, роблючи подібні заборони. Такі вистави хоч трохи б впливали на сельську молодь і хоч трохи розганяли б темряву. Не забороняти, а ще слід би підтримувати таке гарне діло.
