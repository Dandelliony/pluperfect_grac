Оріть на зябь!
Поки умови погоди сприяють — треба поспішать і з оранкою на зябь. 
Так само й тут втрата часу тягне за собою зменшення врожаю. Осіння оранка під ярину підвищує врожай в порівнянні з врожаєм по одній тільки весняній оранці.
Всякому господарю відомо, як весною важко бував зробити ранішній посів ярових — гороху, вівса, ячміня, ярової пшениці, а тим часом у нас, на Волині ранні посіви завжди вдаються краще. Особливо ясно підтвердилось це в цьому році, коли тільки самі ранні посіви цих культур дали кращі врожаї. 
Це трапляється від того, що в березні та квітні у нас випадає не багато дощів, а великі вітри, що в цей час висушують грунт і посіяна рослина кепсько розвивається. Крім того, якщо грунт не підготований до посіва з осени тобто якщо він незораний, то він менш втягує в себе вохкість, котра під час весняної орани ще й дуже парує. 
Коли ж до того травень буде сухим, з невеликими дощами, то ранні ярові дадуть кепський врожай. Їм вже не допоможуть теплі та рясні дощі червня та липня. 
На з'ораному на зябь полі ріжний бур'ян починає сходити з осени, а морози вбивають ніжні паростки цих трав. Таким чином оранка на зябь допомогає грунтові більше набрати вохкости дає можливість господареві весною своєчасно виконати посів, знищує бур'яни і допомогає набуванню в грунті страви для рослин, бо в переоранній з осени землі встигають до весни перегнити заорані стерна та бур'ян.
Треба тільки не спізнитись з оранкою.
На чарторийській досвідній станції за чотирі роки пересічно виходили з десятини такі врожаї вівса по ріжним оранкам. Оранка на 3 верш, в серпні — 105 пудів, в вересні — 94, в жовтні 86, весною 77. З цеї таблиці видно, як вигодно орати на зябь раніш; жовтнева оранка підвищила врожай на 9 ну дів з десятини, вереснева на 17 и серпнева навіть на 28 пуд. 
Ще більше зростав врожай, як що в липні було зроблено лущіння, а потім поле оралося на зябь. За даними тої ж чарторийської станції врожай вівса після лущення та оранки вийшов такий: лущіння в липні та оранка в вересні — 111 пудів, лущіння в липні та оранка в жовтні — 94 п. 
Агроном А. В.