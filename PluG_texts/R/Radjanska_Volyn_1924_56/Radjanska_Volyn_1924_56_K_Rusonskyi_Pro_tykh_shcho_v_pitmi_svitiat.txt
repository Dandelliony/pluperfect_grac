МАЛИЙ ФЕЙЛЕТОН.
Про тих, що в пітьмі світят.
Без них було тихо.
— Газети били у всі дзвони, газети кричали з кожної сторінки: 
— Пилить дописи! — Дописи надсилайте!! Чи вам позакладало? Д —о— писи!!!
Спершу один, потім другий, третій. Несміливо, майже пошепки, оглядаючись на всі боки, а далі сміливіше, густіше (диви—друкують!), да як сипнули — держись! 
Листи на пошту, як снопи в барабан. Аж гуде! В редакції всі столи засипано. Густо пішов селькор.
Розворушились! 
На селах — рух, в районах — невдоволення, в округових центрах нижуть плечима. Навчили мужика писати, а він, бач, тепер що виробляє? До начальства без всякої пошани. Ти вчора взяв дві пляшки в знак бдагодарности а він сьогодня вже пише про тебе, що ти ніби хабарник!
— Ось, пропечатали: жандармом був, у гетьмана служив, у нього землі 15 десятин... А тобі яке діло? А мою землю ти міряв? Бодай тобі руки покорчило за твої писання!.. Нема тобі спокою навіть у власній хаті. На три аршина під землею бачить! І хто їх, отих селькорів, придумав? Чиста зараза... Прокурори пишуть, слідчі викликають, ревізія, контроль, перевірка, чистка... Пропав спокій!... 
Селькор завівся — ходи по струні! 
Як і ними боротись?
Перша паніка пройшла, почали думати, яв від цеї напасти боронитись. Згодом знайшлось багато ріжноманітних засобів. 
1. Засоби громадські. 
Окликаються загальні збори й на порядок денний ставиться питання: „О несознателтьності некоторих грамадян".
— Громадяне! Де котрі люде, під названнєм селькори, дозволяють собі писати проти власті. От хоч би й мене взяти: коли це було, щоб я вдову й дівчину скривдив? Можеш, кажу дати три пуди жита — видам посвідку. Не можу три пуди (це вона каже), не маю состоянія. А два даси? Важко й два дати (це вона каже), може на пуд стягнусь,.. От і вся кривда! А що я за тою дівкою на горіще лазив, так це вже чиста селькорівеька брехня! Причім тут горіще, коли діло було в клуні? Одним словом, прошу винести поріцанів всім селькорам — сучасним й майбутнім... 
Особисті заходи. Заскочити селькора, коли пізно вертається до дому — й потрясти, як грушу. Наслідки: один рік примусового ув'язнення в Допрі. (Тому хто трясти буде). 
Засоби адміністративні. Начальник райміліції скликав всіх міліціонерів і дав наказ: 
— Тут у нас появився селькор. Підписується в газеті "Сорока". Знай ти мені сороку в 3 мига! 
Через три дні: 
— Шукайте крім "сороки" ще й "Ворону", бо їх вже два. 
Через тиждень: 
— Шукайте Кобчика, Галку, Шило, Око й Макагона, бо їх вже вісім! Хоч одного мені спіймайте! Я йому покажу, як про мене писати!.. Собаку з Житоміру випишу, а знайду!.. (Собаки „Ліди" Губрозшук не дає. Начрайміліції гавкає самотужки)
Засоби судово-слідчі
вживаються тоді, коли селькор живе далеко від району. Написав про голову райкомнезаму? Ніхто тобі писати не забороняв, з'явись лише, як свідок, до району (20 верстов) — треба перевести слідство. З'являється седькор. 
— Сідайте, будь ласка! Як призвище, им'я, по батькові? Скільки років? Під судом були? Ні? Ну, то ще будете! Приходьте в середу. 
З середи на пятницю, з пятниці на понеділок, з понеділка на четвер, з четверга на суботу... Ти в мене попоходиш, чортів сину!.. Знатимеш, як в друге писати!. 
Є ще багато инших засобів: коли селькор член комнезаму, його виключають з організації, коли учитель — переводять в друе село, коли член кооперативу — пишуть доноса, що він прокрався, робить фальшиві червінці, втік з Червоної армії, розкидав ночами бомби з отруйними газами... 
Порада селькорові. 
Коли хочете бути зразковим селькором, то надсилайте щотижня в редакцію рапорт (копія в райвиконком) такого вмісту: "Сповіщаю, що в дорученому мені районі все кругом благополучно. Влада на своїх місцях. Куби на своїх місцях. Куби на своїх... (Це можна викреслити). Населення дуже задоволене й кричить без жадної втоми "ура"
К. Русонський