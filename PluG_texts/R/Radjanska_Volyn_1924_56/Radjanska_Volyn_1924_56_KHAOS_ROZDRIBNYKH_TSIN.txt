ХАОС РОЗДРІБНИХ ЦІН.
Зібрані нами відомості про рух роздрібних цін (через губстатбюро, тов. біржу та через органи держ. торгівлі) не відзначаються особливою точністю, не є повні, І зовсім нічого не говорять про ціни в самому селі. Це є відомості про базарні ціни. Що-ж до цін на речі широкого вжитку, встановлені низовою кооперацією, то їх в нас немає. Але ж і ці неточні та неповні відомості багато де-чого нам промовляють.
Аршин перкалю коштує в Житомірі, в роздрібному продажу губторгу (на 15 вересня) ЗО коп. В той же час він в приватній крамниці в Житомірі коштує 42 коп. (на 40 відс. вище), 45 коп. в Овручі (на 50 відс. вище), 50 коп. в Заславі, Полонному, Барашах (на 66 відс. вище, ніж в Житомірі). В Житомірі селянин, коли привозить на продаж пуд жита, то за його ціну отримує в губторзі 3 аршини перкалю, в Коростені на приватнім ринкові за ціну пуда жита — 2 арш. перкалю, а в Полонному лише 1,4 арш. Від Полонного до Шепетівки всього 25 верстов залізницею: аршин перкалю на приватнім ринкові в Полонному на 20 відс. вище за базарну ціну перкалю в Шепетівці. 
Сукно громадянське (на 15 серпня) в губторзі продається по 2 карб. 80 коп. за аршин. Губстатбюро зазначає такий рух цін на громадянське сукно по губерні: 4 карбованці в Олевську, 5 карб, в Шепетівці, 7 карб. 50 к. — в Звягелі і в Чуднові і до 9 карб, в Полонному. В Полонному ціна аршину сукна більш, аніж втрічі вища за ціну губторгу. Романівський та Чуднівський райони межують один з одним, в Романові аршин сукна 5 карб. 50 коп., на 40 відс. нижче, ніж в Чуднові. 
Прикладів таких диких стрибань цін на один і той же крам можна й на підставі неповних матеріялів навести силу силенну. Наведемо ще 3—4 приклади для ілюстрації хаосу наших базарних цін: сокіра в Звяглі коштує 1 карб. 25 коп., в Славуті — 3 карб, (на 15 серпня), махорка в Янушполі — 50 коп., в Коростені--80 коп., хліб житній в Романові — 3 к., а в Чуднові — 6 коп. і т. ин. і т. инше. 
Чи скачуть ціни в роздрібній торгівлі до-гори, чи знижуються: загальна тенденція за час, з 15 серпня по 15 вересня так ніби-то на зниження, але ж... є, хочай не численні випадки збільшення приватніх, роздрібних цін. Житомірські крамарі підняли на 15 відс. ціни на підсоняшну олію, заславські — на підошву й т. д. Навіть при значнім виявленні загальної тенденції на зниження цін приватні крамарі якось спромагаються, використовуючи слушний момент, сбільшувати ціни на де-який крам для своєї надмірної користи. 
Висновки:
Жадного врегулювання цін на приватньому ринкові досі не помічається. Силкування кооперації вплинути на ціни приватнього ринку — в більшості марні і приватній ринок торгує по районах на 60—70 відс. дорожче ніж роздрібні ціни кооперації в Житомірі. 60—70 відсоткова надбавка в районі є нормальним з'явищем, а трапляється надбавка навіть в 150— 200 відс. Злісно спекулятивний характер приватньої торгівлі найгостріш визначається в тому, що в двох сумежних районах з однаковим центром постачання крамом, приватньо риночні ціни не рідко відріжняються на 40 — 50 відс. Справжнє розтулення господарчих ножиць для селянина, що купує потрібний йому крам у районного крамаря в 2 2 з половиною рази ширше, аніж росходження цін на сіль-госп. крам та оптових цін на вироби промисловости в загально-державному маштабі. По нашій Волинській губерні помічається ще й таке явище, що чим більш в районі розвинуто сільське господарство, тим його промислову ціни вище при одночасно більш нижчих цінах на сільсько-господарські продукти: в Заславі, Полонному, Базалії — ми на 15 вересня маємо найнижчі ціни на жито та найвищі — на перкаль. Поруч з лімітними (граничними) цінами на жито, пшеницю, які, в інтересах загально - народнього господарства, встановлені для державних організацій, що заготовлюють збіжжя, поруч з боротьбою за підвищення виробничности праці боротьба за врегулювання приватньо - роздрібних цін набірає особливого значіння. Селянин охоче продасть хліб за лімітну ціну, якщо зможе одержати потрібний для нього крам. За ціну, близьку до кооперативної, якщо експлоататорський хижацький гніт приватнього роздрібника перестав би тяжити над ним з такою страшною силою. Надзвичайну вагу для поліпшення побуту робітників має також врегулювання роздрібних цін. Професійні, незаможницькі кооперативні організації повинні негайно прийти на допомогу губкомвнуторгу своїми спостереженнями, пропозиціями, організаційним досвідом. А кроків губкомвнуторга, його конкретних вказівок в напрямку боротьби з хаосом приватньо-риночних цін чекають з нетерплячкою всі трудящі Волині.