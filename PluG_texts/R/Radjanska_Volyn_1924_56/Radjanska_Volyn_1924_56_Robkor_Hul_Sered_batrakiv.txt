Серед батраків.
Взялись за ліквідування неписьменності. 
В м. Н.-Чарторія профкомітет спілки „ Всеробітземліс" при агротехнікумі роспочав культ-освітню працю серед батраків. В першу чергу профкомітет поставав перед собою завданая в найкоротший термін ліквідувати неписьменність. 
Одержали дозвіл від завідуючого трудшколи - заняття провадити в школі вечорами, коли батраки звільняють ся від своєї буденої праці. Розшукали коштів — купили олівців та зшитків, букварі одержали від губ відділу, купили лямпи, виділяли для проведення занять відповідних товаришів, та роспочали працю. 
З великим бажанням та захопленістю займаються наші школяри. З початку дівчата соромилися своїх вчителів—„скубентів", а зараз вже цілком сер'йозно відносяться до справи, та й успіхи показують гарні. Самі вже просять, якомога частіш збірати їх для проведення занять. Є надія, що в недалекому часі на всі сто відсотків буде ліквідована неписьменність серед батраків м. Н.-Чарторії. 
Пігунович.
Праця налагоджується. 
Праця по організації наймитів по Красилівському районові роспочалася в перших числах травня місяця. За весь час складено понад 180 трудумов та охоплено більш як 300 наймітив. Зразу до райсекретаріяту відносились з недовіррям, але коли побачили в ньому захисника інтересів наймитів, що почали сами ходити до райсекретаріяту та прохати щоб скласти трудумову. Правда в деяких галузях робота стоїть, ще не досить задовольняюча, але ще все випростується. Тепер в районі приступлено до організації сількомів. Звернуть треба увагу на матеріальне становище уповноважених. Справа бо в тим відношенню ще мало задовольняюча. Красилов. Робкор Б. Гуль.