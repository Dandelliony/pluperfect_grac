                                  За кордоном. Забастовка в Парижі.
 На Північному вакзалі в Парижі скрізь військо. Опівночі забастовщики прийшли на вакзал. Побачивши військо, вони пішли назад. Міністр-презідент Бріан не спав цілу ніч і був у міністерстві. Всі шляхи, пам'ятники, громадські будинки стереже військо. За поліцією доглядає сам префект Лепін. Ввечері Північний вакзал зачинено. З 260 поїздів прийшло тільки 14 і закордон три: до Брюселя, Германії і до Лондону. Коло вакзалу вартують автомобілі і за велику плату везуть тих, кому куди треба негайно їхати. Сподіваються, що забастують трамваї. Уряд хоче на час забастовки оддати дорогу під догляд військові, але газети вважають, що це небезпешно та і трудно оддати під суд 27.000 забастовщиків. Хоч і ходить скілька поїздів, та ними бояться їздити. Промова Бріана про необхідність з'єднання всіх республіканських партій зробила велике вражіння. Забастовщики вимагають підбільшення плати, обов'язкового дня спочинку в тиждень та иншого. Центральний комітет забастовщиків видав відозву до всіх робітників з закликом про запомогу рухові. Телеграми на Північному вакзалі не доходять. Всі телеграфні дроти порізано. Деякі поїзди стоять на полі. В багатьох місцях колія попсована. Скрізь стоїть шпалерами військо. Сподіваються, що буде оповіщено військовий стан на дорогах.
