                 Про похорон Л. М. Мацієвича.
На труну Л. М. покладено було серед инших, два вінки з дуже характерними написами. Перший од великого князя Олександра Михайловича з написом: „Моєму вірному помощнику". Другий од петербурзьких земляків-українців з написом: „І скільки вас в борні розбилось об граніти, І скілько вас сконало серед мук, Але і смерть була безсила вас спинити І вбить ваш вільний дух. На другому боці: „Українцю-громадянинові Левкові Мацієвичу петербурзькі земляки”. Серед корабельних інженерів в Петербурзі виникла думка заснувать через підписку окремий страховий фонд імени корабельного інженера капитана Мацієвича. Фонд цей буде витрачатися на матеріальне забезпечення семей всіх особ, що одержали звання пілота і що можуть постраждать при польотах.
