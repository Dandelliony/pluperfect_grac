Вражіння з подорожі.
Полтава — рідне мені місто, але після майже десятирічної відсутности, я одвик від неї. Дивує брак життя на вулицях. О десятій годині я переїздю з вакзала через все місто аж сливе на другий кінець його і скрізь пітьма, глухо. Віконниці вже позамикані і тілько де, не-де проманячить прохожий або порушить тишу цюкотіння „хурки". Вранці йду оглядати місто. „Я узнаю знакомыя мьста". Все так само, ніби я й не виїздив з Полтави. Багацько садків і багацько пороху, що хмарами носиться по вулицях. Ось, так званий, Олександрійський, чи Кадетський парк. В ньому як що й прибавилось від часів мого постійного перебування в Полтаві, то це хіба „обязательное постановленіе» а місцевої міської управи. Цікавий документ, сам по собі, так і по тому, що дає пізнати вдачу місцевих мешканців. Виявляється, що останні любять лазити на дерева, продиратися через штахети (замісць того, щоб ходити через ворота), гойдатися на ланцюгах, що на огорожі круг пам'ятника полтавської баталії і т. инше. Всі ці „невинні" забавки міська управа гостро забороняє, але мешканці, очевидячки, мало потурають обов'язковим постановам. Хлопчаки найбезпечніше лазили по кущах глоду, а в паркові любісінько розгулювали не то що собаки, з якими управа забороняє обивателям „пребываніе" в паркові, а навіть простісінькі свині. З парку я пішов до знаменитого пригорка за собором. Поруч з тим пригорком стояла колись оселя батька української нової літератури Ів. Котляревського і на ньому в свій час хотіли поставити пам'ятника останньому. З пригорка відкривається краєвид, по красоті якому мало є подібних на мальовничій Україні, але сам пригарок наче „лобне місце" голий. Немає навіть тих убогих деревин, що колись хоч трохи його скрашали. Проте, місце, очевидно, часто відвідують; докази тому кидаються в вічі: вся альтанка, що стоїть на пригорку, покрита безглуздими обивательськими написами, а місце навколо неї загижено до останньої можливоети. Колись, пам'ятаю, місцеві українські діячі підіймали питання про те аби засадити пригорок деревами і назвати його, на честь Котляревського, „Івановим Гаєм", та, як видко, діло дальше розмов не пішло, а шкода —при належній праці і культурности міг би бути утворений легко другий пам'ятник ім. творця „Наталки Полтавки“. Під пригорком притулилася школа ім. Ів. Котляревського. Школу збудовано в українському стілі, але стілю того „як кіт наплакав". На місці бувшої оселі Ів. Котляревського стоїть як і стояла ординарна обивательська будівля. Від пригорка до будинку Полтавської губ. Управи дві три — хвилини ходи. Окраса сучасної Полтави, земський будинок, досить відомий щоб про нього щось писати. Зауважити хіба, що в цьому будинкові міститься тепер цікавий музей п. Скаржинської, музеї цей і той, що зібрало само губернське земство (міститься в городському будинкові ім. Гоголя) при належитому поповненню, з часом будуть давати наглядну вичерпуючу історію культури Полтавщини і взагалі лівобічної України, від перших, досяжних дослідам, часів життя аж до наших днів. З музеїв перехожу до пам'ятників Ів. Котляревського. Гарне вражіння справляє пам'ятник, що стоїть в місті. Пам'ятника „заброніровано" штахетами так, що ви оглядаєте його за декілька кроків. Мійська управа добре зробила поставивши штахети, бо знаходились культурні люде, що вишкрябували свої призвіща на міді барельєфів і дешевим коштом змагались пережити своє безславне міщанське життя. Перед пам'ятником простенькі квітники і сторож дід. Пам'ятник стоїть в кінці бульвара, що називається призвіщем поета. Бульвар ще молодий, але коли дубки розвинуться в могутні дуби бульвар ім. Котляревського буде одною з ліпших окрас міста. На скілько приємно вражає вигляд і оточення пам'ятника, що стоїть в місті, на стілько обурює ваше чуття становище і оточення пам'ятника на місці вічного упокою поета. Що правда, надгробок, зроблений з мармуру димового коліру, має ще вигляд, але вся могила заросла бурьяном. Бурьян буяє ніби десь на смітнику; штахети, надгробок вкриті пилом-грязюкою, а навкруги —„мерзость запустьнія». Як відомо, поета поховано в кінці старого кладовища, при дорозі з Полтави на Кобеляки. Могила при дорозі... Згадуються поетичні описання таких могил в піснях та в думах. На такі могили, часто безвісних людей, подорожні клали вінки, на хрести чіпляли хустки і взагалі всякими засобами виявляли пошану, а тут, на могилі батька українського письменства, — бруд, бурьян і навколо сморід від посліду людського. Якою гіркою іронією згучить напис на надгробку: Будеш батьку панувати Поки живуть люде; Поки сонце з неба сяє Тебе не забудуть! Дивом дивуєшся як можуть допустити і міська управа, і місцеві земляки стілько недбайливости до могили поета. На наш погляд міська управа мусить або зовсім закрити переход через старе кладовище, що якраз йде повз могилу Котляревського, або направити його в иншим напрямку, а місцеві земляки могли-б, коли не в складчину, то хоч улаштовуючи раз на рік виставу і приохочуючи до того заїзжі українські трупи збірати на рік сотню — другу карбованців аби тримати могилу автора невмирущої „Наталки-Полтавки" в відповідному становищі. Від пам'ятника в місті до могили — всього чверть години їзди, але ріжниця між ними—величезна. Так далі не повинно бути! До речі, недалеко від Котляревського поховано те-ж визначного українця, але українця, що працював над збагаченням великоруської культури, я кажу про Гнедіча, відомого перекладача на російську мову Іліади. Колись над могилою Гнедіча був надгробок, подібний до того, який стояв раніш і над могилою Котляревського. Тепер — немає найменших слідів від надгробку і могили всі навколо позападали, або через них попротоптані стежечки. Іду на, так звану, „шведську могилу». Тут скупчені пам'ятники полтавської баталії: братська могила російських воїнів, Сампсонієвська церква, військовий історичний музей і пам'ятник шведським воякам. Перші три пам'ятники, що мають прославляти полтавську „вікторію", доглядають, очевидно, дуже пильно. Гарно виконано малювання д. Соколовим в церкві, хоч не самостійне, бо наслідує малювання київського Володимирського собору. Музей, що має ілюструвати часи баталії і саму баталію, досить одноманітний. Коли що і повно представлено, то це тілько особу Петра І. Що до українського елементу, який приймав участь в баталії, як відомо, з обох таборів, то він представлений на вдивовижу слабо. Є де-які речі, які з самого музею можуть бути поміщені в музей недоладностів. От хоч би напис, що поясняє № 226: „Фальконеть —родь пушки, употреблялась гетманами посль пира". Пам'ятник шведським воїнам, що не що давно поставлено його заходами шведського уряду, стоїть побіч першої групи пам'ятників, за двохкласовою школою. Пам'ятник—простий високий гранітовий постамент із чотирьох кінцевим рівним хрестом вгорі. Короткий напис на російській і шведській мовах поясняє кому поставлено пам'ятника. Видко, що нема кому доглядати його. Свої далеко, а переможці байдужі. Мимоволі напрохується порівняння з тим як (по газетним звісткам) пильнують і дбають японці про пам'ятники, кладовища російських вояків, що залишились в Порт-Артурі та по манжурських бойовиськах. Оглядівши все більш-менш цікаве в місті, — ввечері іду в міський театр. Грає труппа д. Гайдамаки і йдуть вистави: „Нахмарило" Б. Грінченка і оперета „Майська ніч" д. Гайдамаки (по Гоголю). Ну, коли оперета, значить має бути музика, співи. Цікаво подвійно: подивитися незнанну труппу і послухати музику д. Гайдамаки. Театр справляв як знадвору так і в середині, як найкраще вражіння. Зразу почуваєш, що ти в театрі українського міста. В фойє гарні бюсти, портрети фотографичні, тушью і олійними фарбами: Котляревського, Квітки-Основ'яненка, Шевченка, Гетьмана Богдана Хмельницького, артистів: Кропивницького, Садовського, Саксаганського, Карпенка-Карого. Люде, що тримають управу театром, очевидячки, не хотять, щоб він був безбатченком і зазначують певні традіції. Аж ось звилася занавіска. Артисти труппи д. Гайдамаки грають де-які не зле, де-які навіть добре. Тут не місце розбірати гру артистів, але не можу не зазначити скандального успіху д. Манька, який ввесь час не грав, а „забавляв" не вибагливу частину глядачів. В великій шані в трупні „танцори и танцорки", про виступи яких в пьєсах сповіщається на афіші окремо. І в цій виставі виступало щось аж з п'ять пар тих танцюристів і танцювали ж вони... матінко!!! Та що мені найбільше сподобалось, це музика д. Гайдамаки. Правда, я її вже давненько чув, але всі її чомусь видавали за музику д. Лисенка, виявляється ж що це музика д. Гайдамаки, бо инакше останній, коли він не зазіхнув на славу Гоголя, не став би зазіхати і на славу М. В. Лисенка, і зазначив би чия музика. Пропоную д. Гайдамаці покласти кінець путанині і судовим порядком закріпити свою славу композітора.
                                                                                                          П. П.
