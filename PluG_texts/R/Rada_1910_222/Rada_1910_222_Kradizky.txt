                                             Милійонні крадіжки.
ПЕТЕРБУРГ. „П. Н.“ телеграфують, що ревизією сенатора Гліщинського викрито величезні зловживання на сібірській залізниці. Вкрадено більше, ніж на двадцять милійонів. Матеріал для роскриття цих крадіжок знайдено в архиві управління сібірської залізниці, який заінтересовані особи хотіли спалити. Виявилось, що сібірська дорога неправильно таксірувала клажі і цим наробила казні милійонної шкоди. Служащі, злигавшись з гуртом мошенників, підробляли документи і присвоювали цілі вагони чужого добра. Ревизією сібірського інтендантства теж викрито силу зловживань. Замішані в них навіть генерали. Єсть чутки, що результати ревизії сенатора Гліщинського будуть ще грандіозніші результатів инших ревизій.
