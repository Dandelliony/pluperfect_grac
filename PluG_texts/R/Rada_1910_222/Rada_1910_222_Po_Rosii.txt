              ПО РОСІІ.
 -„Самоуправління" хуторян.  Міністерство внутрішніх справ роз'яснило, що хуторяне, які живуть недалеко один од одного, можуть бути з'єднані з наказу адміністрації в сельські громади.
                                                                                                             (Св.).             --Протест. Погрози Бурцева викрити імена двох літераторів-провокаторів викликали протест з боку газети „Столич. Молва". Вона пише: „ні Бурцеву, ні Белову, ні „Рус. Слову", ні взагалі кому-небудь не слідувало кидати страшне обвинувачення цілій корпорації письменницькій в неясній формі. Як що серед письменників справді є два негідники, — обовязок кожної чесної людини кинути їм в обличчя обвинувачення, щоб корпорація могла викинути їх з свого гурта. Але попережати події, сіяти в цілій корпорації зерно страшного підозріння, —не слід; це знущання, за яке ми, московські журналісти мусимо вимагать од Бурцева і од „Рус. Слова" негайно оповістить хто такі ці провокатори. Не можна жить і працювать в такій атмосфері, де кожен в другому бачить зрадника. Газета вдається до товариства
діячів преси, щоб вони потвердили її думку.
 - На хуторі. „Г. М." переказує, що повітове місто Лаішев на Камі переходить на хутор, і заводить хуторське господарство. В місті тім немає ні торгу, ні промисловости. Живуть там одні заможненькі властники земельні. Після закону 9-го ноября вони потроху виселяються і округляють свою земельку. Як що так буде і далі, то швидко в місті зостануться самі тілько казенні інстітуції. 
 - Про догляд поліції. В „О. В." передруковано з 185 ч. „Гол. С.“ „одкритого листа" редактора цієї газети до омського поліцмейстера Вутлера. „Я, — пише він, — упевнився, що живу під негласним доглядом сискної поліції, яку доручено вам для користі держави, а не для приватних цілів. Над чиновником, який служить на державній службі, ви свавільно роспорядилися встановити таємний догляд. Одно з двох —або ви втеряли здібність відповідать за свої вчинки, або справді маєте відповідне припоручення. Запевняю вас, що зо всіма своїми вчинками я не криюся і тілько вам могла прийти в голову дика думка слідкувати. Це раз. Друге: як що ви, сищики, такі нерозумні, як і той, кому доручено за мною стежити, то в справах державного характеру з такими нишпорками далеко не підеш. Вважаю за свій обовязок передати цей незвичайний факт на суд людський, а суть його довести до відомости начальства. Редактор". 
- Документ. Челябинська газета „Гол. Пр.“ має цікавий документ. Це свідоцтво Запрудовського одділу руського народу, яким союз вимагав од землеустройчої комісії дати одділові союзу участок землі в каїнському повіті на річці Бузовій. З цим „офіціяльним" документом представники одділу союзу і явилися в челябінський переселенський пункт. Розуміється, на пункті заявили представникові одділу, що „документ" нічого не вартий.
- „Начальники”. В ташкентському воєнно-окружному суді розглядали оце справу двох начальників; начальника памірського гурту підполковника Арсеньєва і його помішника під'осаула Качуріна. Першого обвинувачували в тому, що, будучи повітовим начальником, він примушував жителів продавать йому одному масло і шкури. Качуріна ж обвинувачували в тому, що він, виконуючи обов'язки пристава, вимагав у жителів грошей і брав їх собі. Свідки потвердили виновність Арсеньєва. Суд, як переказує „Турк. Курьерь", признав підполковника Арсеньєва винним і присудив позбавити його прав і посадити на два роки і шість місяців в арештанські роти. Під‘осаула Качуріна виправдано. 
- Пропали гроші. Вятський манастирь багато років посилав своїх ченців збірати гроші на „бідний" манастирь. Довго збірали ченці, назбірали 80 тисяч і оце хтось недавно вкрав ті гроші. Хто вкрав гроші — невідомо  Злодіїв в тій околиці немає. Коли спитали настоятеля манастиря, —він одповів, що це Боже попущення. А коли так, то нічого, мовляв, не вдієш. І шукать власне нічого, бо проти Бога не підеш". Покійний губернатор Камишанський взявся був шукати, та всі заходи нічого не дали. „Божа воля", — сказала братія манастиря і заспокоїлася.      (Речь).
