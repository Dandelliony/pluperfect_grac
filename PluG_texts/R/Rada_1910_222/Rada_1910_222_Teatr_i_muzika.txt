                                                     Театр і музика.
  - Український театр. Завтра ввечері в театрі М. К. Садовського уперше йде музикальна мелодрама „Суламіф" в укр. перекладі артиста Ф. В. Левицького. В мелодрамі шість дій. Головну ролю Суламіфі грає д-ка Петляш. Молоді вояки Абисалама і Абінадава—д. Бутовський і Золденко, Моноах —д. Мироненко, Абіагаїль - д-ка Діброва, Цінора —д-ка Дніпрова. Для п'єси намальовано нові декорації, заготовлено нове вбрання та бутафорію. Ставить п'єсу Ф. В. Левицький.
  = Концерт Адама Дідура. Сьогодня, 1 октября, в цирку Нірро Рallacе відбудеться концерт відомого баса Адама Дідура. В концерті візьмуть також участь співачка Бернардська (драматичне сопрано) й віртуоз на арфі Андреев. Білети продаються в касі цирку.
 - Труппа Дарського грає тепер у г. Старому Осколі, курської губернії. 
  -Труппа А. Авєдікова дає вистави в с. Жеребці, на Катеринославщині. Мови „артисти" не знають. На сцену виходять у чому прийдеться. На афішах так пишуть: „придставлено будеть „Повернувся из Сибиру“ драма в 5 дійств. соч. Манько", а всім відомо, що це п'єса Л. Яновської. І такі бувають „русско-малор.” артисти. 
 -Труппа Ф. Рудікова. 26 сентября в літньому театрі саду „Ливадія" в Курську закінчились вистави „русско-малорусской” труппи Ф. Н. Рудікова п'єсою „Зайдиголова". За ввесь час гри з 10 серпня труппа ставила такі п'єси: „Хатня революція", “Зальоти соцького Мусія", „Кум мірошник", „З під вінця в труну", „Вечорниці”, „Сватання на Гончарівці” , „Свадьба Терпелихи”, „Панна Штукарка”, „Вихрест", „Марусина тайна” , „Гаркуша", „Циганка Аза“, „Сорочинський ярмарок", „Нещасне кохання", „Каторжна", „Жидівка вихрестка", „Дячиха”, „ Безталанна”, „Така її доля”, „За Немань іду", „Тарас Бульба", „Сватання на вечорницях", „Катерина мужичка", „Богоотступниця", „Мати наймичка", „Назар Стодоля", „Невольник", „Помста жидівки", „Дай серцеві волю, заведе у неволю", „Запорожзький клад" (двічі), „По ревизії" (двічі), „Пан Штукаревич" (двічі), „Вій" (двічі), „Наталка Полтавка" (двічі), „Лимерівна", „Царицині черевички" (двічі), „Ой не ходи Грицю" (двічі), „Дорогою ціною” (двічі), „Запорожець за Дунаєм" (двічі), „Майська ніч" (двічі), „Бувальщина” (двічі), „Пошились у дурні" (двічі), „Хмара" (двічі), і дві русских п'єси: „Тайни гарема" й „Суламифь". Через холодну погоду тільки останніми часами мало народу ходило, а то мало не що дня були повні збори.
 Грали порядно. Назвиська п‘ес друковались якоюсь крученою мовою. В дівертісменті співали московських пісень в українському вбранні. 
 28 сентября труппа почала грати в зімньому клубі „Комерційного зібрання".
                                                                                                                               М. С. 
  -Труппа Л. Сабініна дає вистави у Саратові. Зімній сезон роспочала вона „Марусею Богуславкою" і зібрала повнісенький театр глядачів, але останні вистави труппі доводилось грати трохи не в порожньому театрі. Досі пройшли такі пьєси: „Маруся Богуславка", „Жага", „Нахмарило”, „Майська ніч", „Ой, не ходи, Грицю", „За Рідний Край" — Гр. Ге і Л. Сабініна", „Богоотступниця", „Суламіф" пер. Л. Теплинського, „Юрко Довбиш", „На Хуторі —Л. Сабініна і „За голод і холод" Карпанського. Готуються: „Суєта" та „Гріх і Кара". В труппі грають: ар-ки Лучинська, Гриценко, Сабініна, Юльченко- Здановська, Ольгіна, Карпинська, Ошкаренко, Кострамитіна, Веселовська, Полтавцева, Масютіна, Дубровська, Чичорська; ар-ти: Сабінін, Замичковський, Любімов, Сагайдачний, Масютін, Горський, Соколовський, Недоля, Іванченко, Дорошенко, Петровський, Єременко, Страхов, Андрієнко, Веселовський, Моторний. Режисер труппи Л. Сабінін. Діріжор Васильєв.
