У КИІВІ.

В українському клубі сьогодая одбудеться чергова музично-вокальна вечірка при участи д-к: Жубр, Дніпрової, Логовінської, Яковлевої; д-їв: Карлашова, Коваленка, Лісіцького С., Сухаренка і Чорнушенка. Початок в 8½ г. вечора.

Спростовання. Загальні збори членів українського клубу одбудуться не сьогодні, як у нас повідомлялося вчора, а в першій половині октября.

3‘їзд по ремісничій промисловості. Міністр торгу й промисловости, по згоді з міністром внутрішніх справ, дозволив товариству для допомоги російській промисловості і торговлі скликать в Петербурзі між 15 і 31 января 1911 року всеросійський з'їзд по ремісничій промисловості. Од Київа на цей з'їзд має бути вибрано не більше 3 представників. Організаційний комітет з'їзду звернувся до городського голови з проханням скликать загальне зібрання ремісників для виборів представників на цей з'їзд.

Століття берлинського університету. З0 сентября почнуться ювилейні свята з приводу століття берлинського університету. Київський університет посилав на це свято свого делегата-проф. Ю. А. Кулаковського, який має прочитати там привітання-адресу од київського університету латинською мовою.

До виборів в городську думу. П. губернаторові А. Ф. Гірсу городський голова 22 сентября подав виправлені списки виборців в городську думу. Скарги на неправильне внесення в списки можна подавати до 29 сентября, після чого, розібравши скарги, п. губернатор затвердить ці списки.

Засідання гор. думи. Завтра, 27 сентября, одбудеться чергове засідання городської думи. На розгляд думи внесено 137 питань, в яких 73 не розглянутих на попередніх засіданнях. Коли ж ці справи не буде розглянуто на цьому засіданні, то їх розгляне присутствіе городської управи в порядку статі 89 гор. пол.

Київські с.г. курси. Вчора почалося вчення на київських с.-господарських курсах. В цьому шкільному році подано на курси більше 250 прохань. Як було це й торік, половина прохань од селян і козаків, які скінчили 2-х класові, низчі с.-г, школи і ин. Прохання й далі приймаються. Канцелярія курсів—Крещатик, № 25, кв. 88.

Конфіскація газети "Огни“. З наказу п. губернатора конфісковано вчорашній номер газети „Огни“. Чини поліції конфіскували вранці всі номера газети в редакції, а потім цілий день одбірали цю газету у рознощиків.

Залізниця Вакзал— Гавань. В департаменті залізничих справ постановлено будувати залізницю Вакзал — Гавань, але проект її, поданий І. Н. Дьяковим, незатвержено. Має ще подати свої проекти начальник південно-західних залізниць. Тоді буде призначено нове засідання комісії, на яке запросять і І. Н. Дьякова. На цьому засіданні і буде ухвалено один з проектів.

Холєра на Київщині. В санітарне бюро при київській губер. земській управі за 23, 24 і 25 сентября надійшли від у часткових лікарів такі відомости про холєру на Київщині: в київському повіті заслаб 1, померло 2, в черкаськ. пов.: зас. 12, пом. 4; в каневськ. пов, засл. 17, пом. 10; у васильк. пов. засл. 16, пом. 7; в уманськ. пов.: засл. 18, пом. 8; в липовецьк. пов. засл. 6; в сквирськ. пов, засл. 1; в звенігородськ. пов. засл. 2 і пом. 1. Всього засл. 71, пом. 27. З початку холєрної пошести на Київщині засл. 6.299, пом. 2.502.


3 Київщини. Душогубство. В с. Матюшах, Васильківського повіту, селяне Охрім Вабенко та Іван Патлань зарізали свого селянина Миколу Грушецького і хотіли поховати його під лісом верст за 7 од села, але їх догнали і заарештували.

Депутація г. Бердичева. Бердичівська дума постановила послати городського голову Савіцького та гласного Доманського депутатами до Петербургу, щоб вони там поклопотались: 1) про виплат городові 2767 р. 2 к. за „расквартированіе" в 1908 р. Селенгінського полку; 2) про будівлю казенних казарм для Вологодського полку; 3) про право євреїв купувати нерухоме майно в г. Бердичеві; 4) про викуп города; 5) про одкриття в г. Бердичеві одділу державного банку; 6) про одкриття в Бердичеві казенної мужської гімназії; 7) про увільнення города од содержування сискного одділу; 8) про затверження уставу бердич. городськ. кредітового товариства.

Грабіжники. В м. Трипіллі увечері, 14 сентября, три грабіжники вскочили в хату єврея Яекеля Ходорковського і домагались грошей. А як побачили, що ніхто не йде з місця, сами заходились нишпорити по всіх схованках: знайшли 140 карб, і зникли. Незабаром Ходорковський повідомив про грабіж поліцію, але після грабіжників і слід прохолов. (Власн. кор.).

3 Волині. До арешту вчителя в Житомірі. Призвіще заарештованого в Житомирі вчителя —Вахер, Вілем Іоганович. Він учителював у комерційній школі д-ки Ремезової. Його обвинувачують у державному злочинстві.

105 винуватців і 1 свідок. В житомирському з'їзді мирових суддів в октябрі будуть розглядати справу 105 селяне двох сел краснопільської волости, які не слухались наказів поліції. Судитимуть їх по 29 ст.; за свідка викликають тільки одного станового пристава.

3 Полтавщини. Пирятинське земство. Пирятинеьке земське зібрання асігнувало 32.000 карб. на заведення в 1911 р. телефонів.

Маленький арештант. „П. Г. В.“ пишуть: В с. Движимовці, хорольського повіту, жінка селянина, Людмила Кротенко, 33 років, має 5 душ дітей, з них синові Миколаєві 4 роки. Кротенкова чогось не злюбила цього сина; вона відокремила його од семьї і заперла в маленькому брудному хлівцеві; давала їсти раз на сутки та й то недоїдки. З приводу цього було слідство, на якому свідки і чоловік Кротенкової казали, що вона вже три роки держить хлопця в хлівчикові. Пристав з понятими та врядником обдивились хлівчик. Він був дуже брудний. Хлопчик спав на дерев'яному стільчикові. В хлівчикові сморід і темно, бо тільки одно маленьке віконечко.

Сумна подія. В селі Луговиках, лохвицького повіту, цими днями трапилася сумна подія: робітник пані Савицької, молодий ще хлопець, вернувшись з поля, затопив залізну пічку і ліг спати. Коли вартовий прийшов світом розбудити його, то він був без пам'яти. Послали за фершалом, той приїхав, але хлопець був вже мертвий. (Власн. кор.).

3 Харьківщини. Справа лікаря Боткіна. Справу лікаря Боткіна, що вбив свого товариша Острякіна, будуть розглядати 10 декабря при участі присяжних засідателів. Буде 87 свідків та 10 лікарів-експертів, між якими професор псіхіатр Ковалевський. Обороняють: прис. пов. Карабчевський, Бобков та Басов. Між свідками чимало професорів та лікарів.

3 Катеринославщини». Судові справи. „Речи“ телеграфують: В Луганську виїздна сесія судової палати розглядала справу помішника пристава Боровикова. Боровиков з стражниками стріляв в казарму на станції Іловайській, щоб зловити експропріяторів. Йому казали, що в казармі не експропріатори, а мулярі, але він все таки стріляв і тяжко поранив муляра Володимирова. Боровикова виправдали.

З Херсонщини. „Живий товар". „Нов. Зар.“ пише: В Одесі селянин В. Ш —в заявив поліції, що його дочка Івга зникла. Дівчину знайшли у Гольдфарбів, у яких вона була наче б то за наймичку. Батько забрав її до себе, але вона знов втікла. За цим разом поліція викрила в кватирі Гольдфарбів дім роспусти, але ж Івги не знайшли, бо Гольдфарби переховували її в Янкеля Харіна. Гольдфарби продавали Івгу мужчинам по 10 та 20 карб. Гроші ці брали Гольдфарби собі, а дівчині давали копійки.