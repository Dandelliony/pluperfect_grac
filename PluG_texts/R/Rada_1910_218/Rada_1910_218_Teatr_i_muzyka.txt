Театр і музика.

Театр „Соловцовъ".

„ Концертъ “ Бара. Дотепна, весела комедія фарсового характеру. Маестро не має одбою од коханок і поклонниць, і на цьому грунті сила всяких пригод. Пьєсу чудесно показує постановка Н. Соколовського і талант актьорів, В цьому спектаклі актьорського таланту багато. У кого він більший, ясніший, (п, п. Мурський, Юренєва), у кого блідніший (п. Чаруська), але в цілому — нічого неприємного. Панує ж над усим свіжий юмор ар-та Кузнецова. Його д-р Юра вище того, що видумав автор. Молодо, весело і дотепно в деталях. Моментами те саме було і в грі п. Мурського (маестро, гра в шахмати), а взагалі трохи тяжко для фарса. „Искры пожара" Ге—груба і мелодраматична пьєска. В ній сильно, з темпераментом грає роль нач. станції п. Рудницький. Litera.

Сімфоничні концерти. Програма п'яти сімфоничних концертів, що мають відбутись цеї зіми в городськім театрі під орудою Оскара Фріда, вже вияснилась. Буде виконано: VIII і IX сімфонії Бетховена, І сімфонія Брамса, Фантастична — Берліоза, „Патетична" — Чайковського, „Тамара “—Балакірева, „Мазепа"—Ліста, „Тіль Ейленшпігель" —Ріх. Штрауса, „Siegfried-Idyll“ і увертюра до „Мейстерзінгерів" —Р. Вагнера, увертюра „Евріанта" — Вебера то що. Програми перших трьох концертів укладено з творів ріжних композиторів, програму четвертого концерту присвячено виключно творам Чайковського, й програму п'ятого — творам Бетховена. Абонементні білети на всю серію концертів продаються в книгарні Ідзіковського.

Концерт Адама Дідура. У найближчу п'ятницю, 1 октября, в цирку Нірро-РаІасе відбудеться концерт баса Адама Дідура. У концерті, опріч Дідура, беруть участь співачка Бернадська й артист Андреєв. Білети продаються в касі цирку. До речі зазначимо, що Дідур з походження галицький русин, се б то наш земляк. Одначе, щаслива артистична карьера відвернула Дідура від його рідної національности й він тепер вже не числить себе українцем.

Артиста П. І. Цесевича запрошено до Міланського театру „La Scala" на кілька гостинних виступів („гастролів") у партії Мефістофеля в опері „Мефістофель" Бойто.

Труппа д. Ярошенка грає до 28 сеятября в Білсстоці, а далі переїздить у Ломжу. В репертуарі пьєси М. Кропивницького, М. Старицького, І. Карпенка-Карого. З нових пьєс йдуть: „Батраки", „Руїни", „За голод і холод". Йде в трупні і російська пьєса —„Сиротка Хися“.

Труппа А. Суходольського виставляв в Кишиньові такі пьєси: „Хмара", „Панна Штукарка", „Бувальщина", „Степовий гість", „Батраки", „Кума Марта".