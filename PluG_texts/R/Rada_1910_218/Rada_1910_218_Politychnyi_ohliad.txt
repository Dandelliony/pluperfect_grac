Політичний огляд.

Телеграф приніс багато звісток про революційні події в Португалії. Поки що ці звістки, як і завше буває в таких несподіваних і великих подіях, здебільшого самі протилежні і вивести з них зараз щось певне для пояснення суті самих подій досить трудно, але грізний факт справжньої революції зо всіма її крівавими атрібутами яскраво повстав у нас перед очима, і заслонив собою всі видатні політичні події останнього часу. В Португалії з давніх давен, як і в її сусідки Еспанії, йшла уперта боротьба між двома головними партіями — республіканською і клерикальною; на стороні першої стояла вся інтелігенція, що належить до ліберальних професій, всі видатні наукові сили і добре організована робітнича маса, та за останні роки, особливо з часів турецького перевороту, почали теж щепитись з португальському війську і флоті симпатії до республіканців, але головною, матеріяльною силою республіканців була завше пролетарськоробітнича маса, страшенно пригнічена з економичного боку на гірнопромислових і фабричних підприємствах, як в околицях самого Лісабону, так і в провінціях. Більша частина цих підприємств і маетностів під самим Лісабоном, де властиво й назріло і вибухло зерно революції, належить самому королю, багатим манастирям та лісабонській аристократії, головній підвалині клерикалізму. Тут страшенно гнітили робітників, тут в них виросло незадоволення, а потім і обурення проти гнобителів-клерика» лів, тут в них і почався свідомий рух на користь республіканського ладу. З під Лісабону дух революції рознісся по инших великих містах, а потім і закутках Португалії. З міст і сел цей рух попав у військові казарми і там почав коренитись серед нижчих військових мас. Португальська поступова інтелігенція, пригнічена і вимучена довгою владою і пануванням політики клерикалів, стала ідеологом республіканського руху в народніх масах та в війську. Так, по всіх верствах португальської суспільности наростав дух незадоволення сучасним ладом, а з ним і бажання нових урядових форм і змін. Вже останні вибори до парламенту яскраво показали, що країна має більше пошани до республіканців, ніж до клерикалів. Це помітив і король Мануель і вже за скілька днів до вибуху революції він видав де-які ліберальні декрети, наприклад, про амністю за всякі газетні справи і т. инш. Але вже пізно було. Та і роялісти — клерикали не хотіли поступитись своїми позиціями і стояли твердо на своєму. За останні дні від їх руки помер один з видатніших республіканських діячів, недавно обраний за депутата, професор Бомбарда. Як раз, саме в ці дні робітники мали застрайкувати. Вбивство Бомбарда було тільки искрою повстання. І кров полилась. До пролетарських мас помалу прилучились з‘агітовані полки і з цього часу почалась справжня братерня війна. З одного боку республиканці, з другого — прихильники короля і фанатична клерикальна маса. Так склались події, на яких виникла революція. Тепер, коли війна ще не закінчилась і братерський бій йде з перемінним щастям, трудно сказати щось певне про наслідки по встання. Але, у всякому разі, це яскраво підкреслює історичну правду, що й в двадцятому вікові Європі не минути таких крівавих революцій, як французька в вісімнадцятому. Хто може поручитися, що слідом за Португалією не виникне щось схоже в Еспанії? А там ті ж самі елементи політичної боротьби. Звичайно, все буде залежати од успіху португальської революції і од того, яку позицію візьмуть для себе в цій справі європейські держави, властиво одна Англія, яка зацікавлена в наслідках революції і з боку економичного і з боку династичного (португальські королі близькі родичі англійського царського дому). Сучасна Європа, властиво держави, що роблять світову політику, розбилась на два політичних ворожих етани, в одному з них верховодить Германія, в другому Англія. Кругом цих держав гуртуються всі инші великі держави і ті, що не мають власної сили на самостійну міжнародню політику. І як це ни смішно, а вся суть справи лежить в економичному антагонизмові Англії і Германії. Рано, чи пізно, ці держави збіжаться на чомусь, вибухне війна і поведе це до зміни багатьох сучасних політичних умов. Такі причини заставляють цих двох ворогів гуртувати круг себе прихильників. Германія тепер має двох вірних спільників, бо непевна до останнього часу позиція Італії до Германії і Австро-Угорщини вияви лась після подорожі Еренталя до Риму. Коли до цих трьох держав —1 справді приєднається Турція, що підписала таки цими днями воєнну конвенцію з Руминіею, то це буде початком кінця історичної ролі Росії на Балканах. В спілці з своїми прихильниками Германія матиме силу почати війну проти Англії, вдаривши її по слабих місцях — Єгиптові та Індії. Крім того, що до Росії, то через румино-турецьку конвенцію, сфера впливу аветро-германеької політики шириться до Чорного моря, Дарданелів і далеко в глибину Азії. Само собою, що в таких умовах ніколи не виникне балканська федерація славяяських держав, ніколи не посміє воювати Греція з Турціею і вічно терпітиме лихо нещасна Македонія від турецьких бувувірста. Єдиний мінус германського гуртку держав це те, що для їх великих політичних заходів і мрій немає грошових засобів. І приходиться звертатись за ними до Франції. Так було цими днями з Турціею, так було і з австро-угорським урядом. Та опеклись. Французи не захотіли давати грошей проти самих себе і своїх спільників. І щоб поправити угорські справи та залатати видатки на анексію Боснії і Герцеговини, прийшлось австрійському наслідникові їздити на поклін до Ротшильда. І той йому поборгував в компанії з берлинськими банкірами 500.000.000 корон. Цими днями подався в одставку російський міністр закордонних справ, п. Ізвольський. На політичному сгесіо Ізвольського, яко російського міністра закордонних справ, не будемо спинятись. Коли й були в нього які конституційні симпатії, на що особливо нападає в своїх „некрологах" російська реакційна преса, то вони блідли на загальному політичному фоні кабінету міністрів. Що ж до діяльности його за чотирі з половиною роки в міністерстві закордонних справ, то вона була дуже ріжнобарвна і скоріше нещаслива. Взявши відразу певний курс зовнішньої політики після японської війни, побратавшись з Англією і зміцнивши дружбу з Францією та викликавши симпатії Італії (Раконіджі), Ізвольський наробив багато помилок в Персії і особливо підчас анексії Австрією Боснії і Герцеговини. З цього часу Росія на Балканах втратила свій вплив. І, бувши досить видатною постаттю серед сучасних дипломатів, Ізвольський все-таки без всякої слави залишив свою міністерську посаду.