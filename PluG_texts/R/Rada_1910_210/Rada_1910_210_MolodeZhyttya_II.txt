Молоде життя ІІ.
Що року по великих культурних огнищах, як метелики на світ, злітається студентська молодь до світочів знання і науки. З вузької сухої казенної школи летить вона в широкий, вільний храм науки. Тут перед молодью велика широка нива, багато широких шляхів. Од неї залежить гарним зерном, родючим засіяти ту ниву — од неї залежить і терном покрити її, од неї залежить вибрати любий шлях: свідомої, продуманої праці на користь „окривжених, занедбаних", а з ними і цілої людаости; чи „гнилою колодою валятися" байдужим серед байдужих людей. Урочисте, важне це становище молоді. Багато, серйозно треба подумати перше, ніж вибрати той чи инший шлях; серйозно продумати ті „прокляті" питання, які завше встають перед живою, незачеретвілою молодю. Їх сила тих питань: тут і питання моралі, релігії, правди — истини, економичні відносини,—тут і для нашої молоді — питання національні, питання „хто ми?, чиї сини? яких батьків?питання про щастя свого народу. Хто живий —не може не ставити собі цих питань. Цього вимагає молодість, цього вимагає само життя. Молода душа мусить переболіти ними, перемучитись. Питання ці, наче молоде вино, туманять голову, горять в груді і доти не дають заспокоїтися, поки не набереться досить відповідних знаннів, досвіду. Ночі просижуе тоді юнак над книжкою, чуйним вухом ловить слова професора і скрізь шукає він відповіді на болючі питання. Так було завше. А чи й тепер так? Чи боліє, хоріє наша молодь на ці питання, чи хвилюють вони її душу, чи просижує вона над ними ночі, чи оддав всі молоді сили щоб розрішить „прокляте" питання: Де правда — истина, у кого вона — чи в писаннях авторів з „Кіевлянина", чи у великого багато милійоного народу? Болюче, гостре це питання і так би хотілося дати на нього позитивну відповідь. Але поговориш з землячками „малоросами", послухаєш як ті що стоять на чолі земляцтв українських у Петербурзі запевняють, що "Рада"

третій рік видається у Полтаві ; як досвідчений член „студентського наукового т-ва в Петербурзі запевняв, що все зло для нашого селянина од жидів і сумно стає, пропадає та рожева надія. І замісць утішної відповіді, приходиться довго казати про сучасне лихе становище, про підупад, „реакцію" і т. и. Правда, ті „землячки" — одиниці серед кращого студентства. Але все таки наша молодь якось наче втеряла чуття, наче срібні струни її душі підміняв хтось мідними і не дріжать, не дзвенять вони ніжним згуком, не ловлять подихів повітря. Життя рідного народу проходить по них і не зачіпає їх, „прокляті" питання тільки зверху торкаються їх. Ненормальне це становище і рішучих, гострих ліків треба. Таких, щоб гарячка вдарила в голову, пройняла все тіло і направила працю на потрібний шлях. Та ліків цілючих з боку нема і надіятися на них нічого. Вони в самій молоді, в її самодіяльяости, в її душі. Це повинна пам'ятати наша молодь і братися до праці. Кожен — коваль свого власного щастя, а наша молодь ще — коваль щастя свого народу, рідної науки, літератури. Але в цій праці молодь не повинна бути самітна. Старші віком товариші повинні допомогти молодшим почути „віщий глагол", допомогти — стати на справжній шлях, вказати де і як найти відповіді на „прокляті" питання, повести за собою прикладом і натхненням. Тепер вже почалося вчення. Слушний час настав. Нехай же ті, що вступили в храм науки, заслабнуть на „прокляті" питання, а заслабнувши дослідять добре де правда. Старші ж з тої молоді нехай допоможуть їм найти свій справжній шлях, нехай дадуть рідну книжку, газету, відповідну пораду, вказівку; нехай пильно стежать, щоб не схибили оті молоді, недосвідчені. Допомогти треба вміючи, легенькою, дружньою рукою і негайно, поки ще вагається молодь, поки ще не пішла вона шляхом байдужости, поки ще не захопив її сухий академизм. Що року багато молоді марно пропадає для науки і рідної ниви, нехай же цей рік буде кращим од минулих. Годі вже звертати все на реакцію, треба прикласти рук до праці і тоді тілько храм науки буде справжнім храмом, а не майстернею чиновників. Valle.