Державна Дума.
(Засідання 23 января).
За предсідателя — Родзянко Дума переходить до обміркування негайних запитанні» про зловживання під час виборів у четверту Думу. Першим обмірковують запитання кадетів. Родичев, що мав говорити по цьому запитанню — спізнився. Більшістю голосів приймають постанову, щоб визнати це запитання не негайним, а строчним. Комісія мав подати доклад до 29 января. Такий же строк призначають і для запитання прогресистів. Переходять до запитання соц.-демократів. Чхеїдзе, піддержуючи негайність,
заявляє, що урядова діяльність під час виборів скидається иа глум над законом Уряд виявив, що ідея законносте йому органично одворотна. Законність і влада в Росії — цілком протилежні одно-одному. Беззаконня — це тепер державний спорт, при якому хапаються один перед одним всі урядові агенти, починаючи од міністра і закінчуючи стражником. (Оплески зліва). До такого цінізма міг дійти тільки такий уряд, який розірвав звязки з живими елементами країни і звязав свою долю | із піддонками громадянства. (Оплески лівих). Оратор радить визнати запитання негайним. Пурішкевич. Особи, що вносять запитання, домагаються ревизії. Але ми І добре знаємо ціну російських ревизій. Людина, яка зробить злочинство, завжди при ревизії лишається чистою, як  ягня (Вигуки зліва: „як от —Курлов“). Російська ревизія скидається на вошовий овечий кожушок; як повернеш його до сонця — воші розбіжаться Перевернеш на другий бік, глянеш —а вони вже знову там. Після ревизій крадуть у двічі більше першого. Запитання повинні припинити кумовство й зменшити число урядових лоботрясів, але внесені законопроекти не серйозні. Треба одкидати негайність тастрочність цих запитаннів. Родичев:. Обмеження волі виборів визнають скрізь за беззаконне й неморальне. По актові 3-го іюня вибори робили вперше в третю Думу. Тоді час був військовий, але що робилося 1907 року в запалі боротьби, те 1912 року робилося спокійно. Для октябристів змінився настрій і урядову піддержку одняли од нього. їх поділили на козлищ і овець; одних піддержують, других —ні. При виборах забували закон і совість. У російського уряду дві політики: одна офіціальна —з гарними словами, друга інтимна —з поганими ділами. Практика виборів показала, що коли напишеш циркуляр, І який радить беззаконня, то треба йо| го повернути, а потім запевняти, що і його не було. (Оплески лівих). Не таємниця — що по Росії подорожувало і двоє великих виборців: Шаховський та Гурлянд. Треба було провести Замисловського — вирішили сполучити два повіти. Приїхав Гурлянд, подивився— і дві душі по руській курії викреслили. Подивишся —і Замисловського вибрали (сміх зліва). Такий депутат — це представник Гурлянда, а не Росії. (Оплески лівих, сміх). Не таємниця також, що ці депутати (показує вправо) призначені по згоді губернаторів та архиреїв. Теперішній міністр казав одному із чернігівських депутатів: проти вас я нічого не маю, але архирей записав вас у список, через те і я проти вас. (Сміх лівих). Коли в четвертій Думі заявляють, що Росія встане, як один, то чи не можна спитати вас: яка Росія послала вас? — Кажуть: „заставимо жінок і дітей наших"— це тілько свідчить про бажання мати позичку за жінок і дітей. При таких виборах гине все: й закон і совість і право. Виборчий закон треба змінити. Не гайтеся!—бо ніхто не знає, коли надійде страшний час суда історії.(Сміх зправа) 1870 року слуги Бонапарта теж сміялися, коли їм нагадували про війну з Прусією. (Оплески лівих). Негайність запитання одкинута. Обмірковують запитання трудовиків. Негайність запитання теж одкинута. Робить нечергову заяву депутат київської губ. священик Мітроцький: од духовенства я заявляю, що єднання духовенства для проведення в Думу патріотично-церковних кандидатів — це не злочинство, а совісне додержування гражданського обовьязку. Докори на адресу церковної влади —не справедливі. Утисків ніяких не було, бо не було порізнення в поглядах вищого та низчого духовенства. Мова може бути не про утиски, а тільки про єднання. В кінці промови — гомін лівих. Домагається слова для нечергової заяви Корейський. Йому одмовляють. Опозіція протестує проти порушення наказа. Засідання закривають.
