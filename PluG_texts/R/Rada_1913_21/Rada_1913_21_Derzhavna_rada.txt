
Державна Рада.
Засідання 23 января
Предсідатель — Акимов. В урядовій ложі — міністр юстіції й обер-прокурор найсв. синода. Між публікою—багато женщин. Обмірковують доклад комісії законодавчих міркувань по законопроектові про допущення женщин в число присяжних і приватних повірених. Суперечки одбуваються дуже жваво. Докладчик Шебеко наводить всі доводи неприхильників проекти й робить з цього приводу свої уваги. Вони зазначали, що в російських судах і без того багато адвокатів. На думку д. Шебеко в провінції дуже мало особ із вищою юридичною освітою. Тут женщини-юристи мали-б змогу приносити велику користь і мати гарний вплив на інститут оборони взагалі. Далі докладчик не згожується з тим, ніби законопроект пропускає женщин на державні посади, повстає проти того, ніби адвокатура не відповідає природі женщин. Шебеко не визнає за серйозні аргументи супротивників, ніби женщини можуть на суддів впливати своїми чарами. На думку Шебеко законопроект має на меті елементарні основи справедливости, зовсім не маючи політичного характера. Врешті докладчик прохає прийняти думський проект без зміни. Міністр юстиції Щегловітов заявляє, що законопроекта не можна прийняти вже з техничного боку. По закону присяжні повіренні після 10 років практики мають право бути за членів окружного суда, — цього надати женщинам не можна, проте в законопроекті про це не зазначено. Треба було вияснити питання, чи чоловік женщини адвоката має право дозволяти й не дозволяти їй цю діяльність. Далі миністр доводить, що адвокатура женщинам —не по силі, що ця женська адвокатура суперечить правосвідомосте, що вона не користна для правосудія.
Після перерви промовляє Коні,
Зауважаючи миністрові, він нагадує, що нерозробленність законопроекта можна надолужити припостатейному обміркуванні. Далі Коні казав уряд боїться за соромливість женщин-адвокатів, але чого-ж він не оборонив чистопольських учительок, од яких вимагали свідоцтва фізичної невинности! — Таганцев доводить, що жіночий розум придатний до юридичної діяльносте і що всі уваги, які робили супротивники проекта, —це старі забобони. Грім зазначає, що якось ніяково навіть доводити, що двічи по два — чотирі. Емансіпація женщин —не капріз, а природне бажання вийти із тяжкого становища. Суперечки одкладені до другого дня.

