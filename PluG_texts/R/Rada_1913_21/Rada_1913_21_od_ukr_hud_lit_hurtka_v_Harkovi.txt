Од українського художньо-архітектурного гуртка в Харькові
{Конкурс на проект-ескиз надгробка М. Лисенкові)
Український художньо-архітектур ний відділ „Харьковскаго литературнохудожественнаго кружка", бажаючи вшанувати памьять небіжчіка Миколи Виталієвича Лисенка — славетного українського композітора та музики, зробив постанову ужити всіх можливих заходів, щоб допомогти прихильникам талану небіжчика, які збіраються становити йому надгробок і щоб забезпечити відповідну художність вирішив оголосити конкурс, видатки по улаштованню якого відділ бере на себе. Таким чином український художньо архітектурний відділ оголошує конкурс на проект—ескиз надгробка на могилі М. В. Лисенка на Байковому ккадовищі у місті Київі. Надгробок має бути в українському стилю. Стиль цей відділ вважає цілком відповідним на згадку про людину, котра свій талан і все життя віддала до послуг рідної штуки. Умови конкурсу таз : 1) В залежности од місця надгробка склеп повинен мати вхід із східного боку, має бути вирахований на одну труну (склепу ще не збудовано). 2) Памьятник мусить бути в українському стилі, простий і без химерних оздоблень. Бажані матеріяли — каміння і метали. Спосіб виконання проекті —на волю д.д. конкурентів. Памьятник з цоколем, фундаментом, склепом та всими працями повинен обійтися 5.000 карб. Як форма, так і вибір матеріалів повинні забезпечити міцність памьятника. 3) Треба доставити ескізний проект: план, три фасади і розріз в ’/16 натуральної величини (бажано, щоб подавали перспективний зразок). Проект можна подати у вигляді гипсової моделі в тому ж масштабі. До проекта треба додавати обрахунки.
4) Проекти або моделі треба подавати в помешкання харьківського літературно-художнього гуртка, Польський дім, вулиця Гоголя, № 4, до 3 годин дня, 31 марта 1913 року. Почтові посилки адресувати по тій же адресі на імя секретаря жюрі М. А. Беркоса. Іногородні на протязі 4-х днів повинні доставить почтову квитанцію, яка посвідчить, що проект послано не пізніше умовленого строку. Проектів, що надійдуть через 7 днів після строку, розглядати не будуть 5) В конкурсі можуть брати участь як ті особи, що живуть в Росії, так і зза кордону. 6) За кращі проекти буде видано три премії: І —100 карб., II —75 карб. III —50 карб. Крім того одділ лишає за собою право купить любий з доставлених і непремированих проектів по ціні третьої премії —50 карб. 7) Премировані проекти переходять у власність українського художньо-архитектурного одділу харьківського літературно-художнього гуртка. 8) Непремировані проекти авторі повинні забрати до 1 мая 1913 року; після цього строку не взяті проекти лишаються власністю укр. худ.-арх. одділа. 9) До і після присудження премій проекти будуть виставлені в помешканні харьківського літературно-художнього гуртка. 10) Українському художньо-архитектурному одділові належить право друкувати знимки з усіх конкурсних проектів. 11) Комісію суддів складають: з боку семьї та старих товаришів М. В. Лисенка уповномочено дві особи, а з боку українського художньо-архитектурного одділу художники: С. І. Васильківський, М. А. Беркос, Н. М. Уваров, інженер А. М. Варяніцин, діректор київського городського музею М. Ф. Біляшевський та арх.-худ. В. В. Величко. План могили М. Лисенка та умови конкурсу можна добути в секретаря укр. відділу А. М. Варяницина (Харьків, ул. Гоголя, № 4).

