Три негайних справи.
Три незвичайно важні для нашого національного життя питання підняті були одно за одним в останніх №№ „Ради". Голос поодиноких осіб, як імпульс національного життя, вимага од нас трьох організацій: 1) товариство діячів української сцени, 2) діячів української література і 3) національної самоосвіти. І ці вимоги часу, виникаючи з внутрішнього визрівання національного організму, не е примхи і вигадки окремих осіб. Грунт їх лежить в глибині інстинктовних змагань нього організма до національної самоохорони, до збереження цілости свого національного обличчя, своїх національних духовних скарбів. Вони є перший панцирь його духовних сил, інтелектуального життя,за котрим буде могутньо і вільно розвиватись творча діяльність всього народу. Ці організації є аргієргард нашого культурно-національного поступу. І я певний, що на всій території України, не знайдеться одної свідомої людини, котра б поставилась негативно до заснування їх. Це так. Багато сил свідомого українського громадянства роскидано по селах і містах. Одиноко працюють вони на користь рідної України, часом обезсилюють в своїй самотносте і зневірюються в своїй діяльносте. 1 часто-густо під впливом адміністративних перешкод і цілком кидають таку працю. Картина ж раптом змінюється коли уявимо собі, що десь там, в центрі національного життя є товариства, котрі зберуть до себе розвіяних, розрізнених одиниць. І ці поодинокі особи обернуться в живе і діюче. В них увільється віра в свою зьєднанність з цілим, розуміння свідомої і діяльної частини національного організме. І по всій нашій землі заблимають лихтарі національного самопізнання. І коли ми мовчимо на підняті питання, то не тому, що ми глухі і малосвідомі, що ми байдужі до пекучих національних питань. О, ні! Є причини, котрі лежать в псіхології маси і котрі, при одірваности окремих працьовників, обхоплюють і тягнуть їх не туди, куди прагне їх душа та їх переконання. А скільки ідейних щирих прадьовників згинули в нерівній боротьбі з умовинами життя і тільки тому, що були одинокі і не мали підмоги од товариського гурту. Час настав. Заговорило життя. Зьявляються конечні національні потреби. Од громадянства вимагають не тільки слів, спочуття, але і діла. Негайного діла. Треба роспочати справу там, в центрі, в головному пульсі нашого культурно-національного життя. Треба негайно заснувати такі товариства. А ми... ми, одиниці, увійдемо найдіяльнішими членами цих товариств Ми ледве зможемо більш дати справі. Але і це мале дасть свої наслідки. Велике дерево виростає з маленького зернятка! Ми це розуміємо і ждемо того зернятка. Всі сили покладемо, щоб зросло велике гилясте дерево, щоб під його тінню найшли б спокій і відпочинок щирі сини України! Я. Чепіга.
