По земствах
 Земські капітали. За другу половину 1912 року у канівське казначейство, в депозіти земської управи, надійшли такі суми грошей: на натуральну дорожну повинність 9.634 карб 51 коп., на оборотний капітал сельсько-господарських складів машин — 20.440 карб. 48 коп., на земський збор —204.844 карб. 42 коп. та в капітал по поліпшенню пожарних справ у села —2.355 карб. 61 коп.
Нові школи. В осени 1913 року зіньківська повітова земська управа ухвалила одкрить 22 комплекти нових народніх шкіл.
Каса дрібного кредіту. Харківська губернська земська каса дрібного кредіту в 1912 році мала чистого прибутку 54 тисячі карб., загальний прибуток був 197.605 карб. Загальний оборот каси був 23 милійони карб. Видано позик кредітовим товариствам 3.934.000 карб. Прийнято під заклад зерна 1.084.790 пуд., видано під нього позик 647,684 карб. Баланс каси на 1-ше января 1913 р. більш 3 милійонів карб. Каса за позичені на рік гроші брала 6—7 проц.

