Серед незаможників.
Газета до діла № 
Це в нашому селі, Христовці, Антонінського району, коїться, що під самим польським кордоном. Селянство — прагне освіти. Заклало хату-читальню, придбало де-скільки книжок, газету виписують. Але ж біда ж яка — коли не прийдете, навіть у святий день, завжди застанете юрбу незаможників, а керовника хатою-читальнею —не побачите. Ото і йдуть газети „до діла № такий то", себ-то, підшиваються. А книжки — всі в порядку, під замком у шафі. Але ж що вже до хати-читальні. У самому комнезамі ще краще. Є там такі „незаможники", як плантатор буряків при Клембівській цукроварні, Каминський, або , Томашенко — найперший багатій на все село. Усім їм свій притулок наш комнезам дає. За чим лише район дивиться?  Парфінків І.
Комнезам ворушиться. Краще пішли тепер справи в Дідківськім сількомнезамі, Чуднівського району. Незаможники—почали гарно зібрання одвідувати, цікавляться та підтримують кооперацію.
На зборах своїх незаможники, після того, як селькор росповів їм про значіння газети, зібрали поміж себе гроші й вирішили виписати „Радянську Волинь". Дуже допомагають виправляти ріжні сільські грішки дописи про наше село, що в газеті друкуються. Декому вони не подобаються. Так одного разу секретар сельради складав було протокола та резолюцію, щоб запитати газету, хто дописи пише. Але ж дописи — своє діло роблять. Задорожний .Приспане сепо. Спить село Бабичи, Дубищанської сельради, Чуднівського району. Незаможники — сидять по своїх хатах, а на сход—мало хто з них з'являється. Далеко од справи радянського будівництва стоять незаможники. Газета—мало коли в цьому селі буває. Мало коли її бачать, бо з села, здається, ніхто її не передплачує. Чому лише сельрада Дубищанська про це не потурбується? Кепсько і з школою. Ходять до неї діти, поки морози не стануть. А стануть— так і вченню кінець. Чому знов таки сельрада не зацікавиться цим? 3.