Скарги села.
Що на це райкомнезам скаже? - У селі Волосівці, Любарського району, організація незаможницька по паганому шляху йде. А винні цьому наші голови. Попередній голова комнезаму такий байдужий був до своїх обов'язків, що при ньому куркулі та піп захопили в оренду землю, що віддавалась з фонду. Змінили голову. Од нового незаможники сподівались кращої праці, гадали—свіжа активна людина. Але ж активним він лише з самого початку був. А далі... Райвиконком та лісництва віддають землю до оренди. Біднота Волосівська дуже без землі бідує. На сходах говорилось не раз про те, щоб взятись до оренди. Але ж, дякуючи нашому активному новому голові, стара історія трапилась. Знову найкращих 18 десятин в оренді в попа та куркульні, а решту — позабирали приватні особи. Варто було б, щоб райкомнезам більш уважно придивлявся до голів сельських, та таких добирав, щоб вони справді вміли бідняцькі інтереси боронити. Несмачний.