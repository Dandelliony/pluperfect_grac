Культнарада при Г.Р.П.С.
План культпраці. На останній культнараді при ГРПС розглянуто перспективного плана культпраці на майбутній квартал. В доповіді зазначалась потреба переходу на планову культурно-освітню працю, притягнувши до неї широку спілкову масу. Необхідно також поширити профпропаганду й бібліотечну працю. Згідно планові накреслено: переведення культнарад в Коростенському окрпрофбюрі за участю культвідділа ГРПС для ознайомлення з влаштуванням культпраці по окрузі, вислухання (раз у раз) доповідів культкомів найбільш значних підприємств в Житомірі й Житокрузі, а також клубів— К. Маркса та Робітос. Переобрати незабаром правління клубів та передати керування клубної працею обраним правлінням. Скомплектувати бібліотеки спілок книжками, зрозумілими для масового читача. Що-до лікнепу добитись закріплення за культвідділом ГРПС та Окрпрофбюрами усталеної кількости шкіл та книжок за рахунок політосвіти. Вжити заходів до ліквідування неписьменности серед всіх членів спілок від 18 до 35 років. Це все закінчити до 1 травня 1925 р., а для цього зробити облік всіх неписьменних та як скоріш напрямити їх до ліквідпунктів. Що до профпропаганди — організувати виробниче виховання робітничої молоді; стежити —за правильною постановкою їхнього навчання в процесі виробництва. Щодо профпечати взяти участь в бюрі робкорів та організувати комісію істпрофу. Перспективну працю ухвалено нарадою. 