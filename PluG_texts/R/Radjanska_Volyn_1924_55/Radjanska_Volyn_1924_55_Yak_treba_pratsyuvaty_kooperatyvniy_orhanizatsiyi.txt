Як треба працювати кооперативній організації на селі.
(Основні кооперативні методи).

II. Переходячи до методів роботи кооперативної організації у виробоичій галузі необхідно одмітити що в ньому ми бачимо, як частинне кооперування окремих процесів виробництва, яке веде с.-г. товариства, так і повне кооперування всього виробництва яке ведуть колгоспи (артілі та комуни). Ми не будемо зараз зупинятись на методах роботи колгоспів, поскільки це є вищі форми кооперативного об'єднання й вимагають методів зовсім инших, ніж т-ва й які ще не досить добре вивчені, яв теоретично, так і на практиці. Що до методів роботи у виробничій галузі товариств, то в першу чергу виникає питання про відшукання коштів для переведення цієї роботи. Тут твердо треба пам'ятати правило, що кошти які підуть на цю роботу повинні бути знайдені чи внутри самого т-ва, чи шляхом займу алеж в цьому разі термін уплати по ньому повинен точно відповідати можливості виручити підприємством чи господарством, ці кошти. Поскільки ж по більшості це вимагає довготермінових кредитів а таких в роспорядженні банків зараз не має, то найкраще притягати для цього власні кошти членів товариства через складення капіталів для цього шляхом внесення кожним членом т-ва невеличких коштів в формі вкладку спеціяльного призначення. Так ми бачимо приклади, коли майже кожне т-во з бажання своїх членів бралося за влаштування млина, проводячи цю роботу на кошти, які вони одержували у банках ї також само, ми були свідками,коли ці т-ва гинули в той момент, коли приходив термін уплати по цим кредитам. Таким чином т-во може організувати для задоволення потреб своїх пайщиків млини, шкіряні заводи, маслодільні заводи кузні, ремонтні майстерні для с.-г. машин, прокатні станціі, зерноочистні та покривні пункти алеж в експльоатації цих підприємств повинні бути докладені такі положення. Не треба організувати ніякого підприємства, коли це не викликано потребами пайщиків. Кошти, на ці підприємства повинні бути зібрані від членів, які зацікавлені в цьому підприємстві. В користуванні цим під приємством членам повинна бути дана найбільша знижка та першочерговість. Поруч з цим треба одмітити, і що такі підприємства як маслодільні заводи, млини та инш. допоможуть т-ву вигідно та організованно перевести збут продуктів господарств своїх членів. Торкаючись де-яких деталів, хочеться зазначити недоцільність існування наприклад, прокатних станцій в тих формах, в яких вони існували при земстві в старий час, коли вони були загружені дрібним інвентарем, як плуг, борона та инш. Ми гадаємо, що на прокатній станції повинні бути лише такі с.-г. машини, які не можуть бути рентабельними в одному дрібному господарстві з невеликою площею землі, наприклад сівалка, молотарка, соломорізка та ин. Що-ж до дрібного реманенту, то його при розсрочках може придбати кожне господарство, й буде більше обережно використуватн цей інвентар. Практика земства доводить нас, що плужки на прокатних станціях зовсім знищувались на протязі одного року, тоді як в окремих господарствах вони служили 3—5 та більш років. Ще більше доцільною формою кооперування процесу користування с.-г. машинами є організації внутрі т-ва .груп членів машинових гуртків чи товариства, а т-во візьме на себе постачання цих гуртків с.-г. реманентом. Другою формою таких гурткових об'єднань є гуртки чи товариства по спільній обробці землі, тут може бути кооперирована не тільки праця членів по обробці землі, а також і користування інвентарем та инш. моменти праці членів товариства. Також як можливі форми організації праці членів можна одмітити організацію лісових гуртків, гуртків по перевозках грузів для заводів чи що. Нарешті в справі оренди та експлоатації товариствами земельних площей треба рішуче відмовитись від практикующогося зараз в багатьох товариствах капіталістичного засобу господарювання, коли т-во бере в оренду якесь господарство й веде його самостійно, наймаючи робочу силу та инш. Практика останніх днів з орендою бурякових плантацій довела недоцільність та втратніть такого господарювання. Хай це буде бурякова плантація, чи насіньове господарство, чи хмільниця чи лук, товариство повинно провадити експлоатацію їх, чи росподіляючи цю площу поміж членами т-ва, які й повинні получити всі прибутки від цього, лишивши т-ву лише певну комісійну нагороду, чи ще краще організовуючи на цих землях та господарствах гуртки чи колективи з членів т-ва. При такому господарюванні т-во буде забезпечено від збитків і в той-же час тісно звяжеться в роботі зі своїми членами-пайщиками. При кінці хотілось-би довести ще в галузі агрономичннх заходів про недоцільність організації зразкових полів чи господарств, з'окрема при т-вах, яві так старано садовило в старий час земства Ми запевнені, що якби добре не повело товариство чи инша організація таке господарство (а в більшості іх ведуть надзвичайно кепсько) воно не зможе запевнити селянина в раціональності тих агрозаходів, які там введені, поскільки селянин завжди буде казати, що це роблять ті, хто мав вільні кошти, досвіду, у кого господарство велике, а мені в мойому дрібному господарстві без кредитів та без агрономичного знання це не вдасться. Охоче буде роздивлятись, дивуватись, але сам в свойому господарстві цього не зробить. Т-во має в цій галузі краще допомогти кредитами, агрономичним обслуговуванням та инш. засобами якомусь колективному (гуртковому) чи окремому господарству зі своїх членів-пащиків, обов'язавши його за це ввести ту чи иншу культуру, змінити відповідно сівозміну, провести кращі засоби обробки землі чи що. І той господарчий ефект, який буде в цьому разі, звичайно в справі агро-пропагавди зробить значно більше ніж найкращі зразкові господарства. Закінчуючи цю спробу намітити головні методи роботи кооперативній організації на селі, треба одмітити, що звичайно ми не могли охопити всього, бо для цього потрібувалось би не дві газетних статті, а дуже велика книга й сила роботи. Тому ми намітили на наш погляд лише ті моменти, які зараз яскраво стали перед кооперативними робітниками на селі Й вимагають правильного вирішення. Артеменко