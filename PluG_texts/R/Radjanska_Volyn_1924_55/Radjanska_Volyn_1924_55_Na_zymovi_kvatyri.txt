На зимові кватирі.
Таборний період закінчився. Дивізія перейшла у касарні. Три місяці на Сирці частини провели в натужній, енергійній, повсякденній військовій, політичній учебі. Які ж досягнення, успіхи? Не по всіх галузях роботи однакові, але ж значні. Дивізія виходила в табор з молодняком, сирим, ще необробленим, прийшла же в касарні з бойцем, який вже може володіти рушницею й кулеметом, має уявлення про хемичні гази й може відповідати напитання: „що таке Червона армія, чиї інтереси вона захищає, чим відріжняється від буржуазних армій" і т. и. В справі як військового, так і політичного навчання передовим повсюди був комсомолець. Він був першим помічником молодому комскладові, допомагаючи йому в учебі молодого поповнення, він був також першим помічником й політкеровнику в його праці по політичному вихованню поповненця. Гасло, яке оголосила партійна організація ще в перші дні приходу комсомолії до дивізії —„комсомолець, будь передовим воякою“ —це гасло комсомолія виконала. Спитайте командира любої частини нашої дивізії й він вам скаже: „Так, комсомольці-червоноармійці гарні. Діло знають". Приймала дивізія участь во Всеукраїнській олімпіяді й показала, що часи, витрачені на учебу й роботу по фізичному розвитку, не пропали дарма. Дивізія взяла перші призи по п'ятибіррю. Партійна організація в своїй роботі в таборі ставила мету радинізації червоноармійського складу й тому відкритих партзібраннів було 75 відс., а закритих —25 відс. В наслідок такого курсу ми маємо велику тяганину до партії й комсомолу позапартійної червоноармійської маси. В инших полках, напр. в 135 за один тільки місяць подано 50 заяв до комсомолу і в партію, в середньому в частинах за той же час 8 —9 заяв. Звичайно, значний відсоток цих товаришів відсіється на решета партбюро та ДІІК, але ж певне те, що тяганина є, певне те, що партія та комсомол більш менш популяризовані серед червоноармійців й мають значний авторитет. В основному ж треба підкреслити, що парторганізація в своїй роботі менш усього мала на увазі втягувати в партію ті чи инші елементи позапартійної червоноармійської маси, а більш ставила задання оброблення цієї
маси в революційному, радянському дусі. Й треба сказати, що в цьому відношенню вона має успіхи. Червоноармієць з кожним днем стає свідомим громадянином, суспілником, бойцем армії. Він вже читає газети, цікавиться тими чи иншими подіями, як по всьому світові, так і по Спілці, він вже пише в газету. І якщо иноді його що небудь хвилює, так це тяжке матеріяльне становище родин вдома, відсутність належної уваги й допомоги його родині з боку сельради, райвиконкому та инших радянських установ. На цю тему чимало писалося, не менш говорилось, але ж, між иншим, ще є випадки недостатньої уваги до червоноармійських родин з боку тих, хто цю увагу повинен приділяти в першу чергу. З боку матеріального становища є поліпшення, правда, не по всіх частинах однакове. Це залежить від того, наскільки велика допомога шефа, а також особливо наскільки працездатна госпчастина полку, що шляхом ріжних комбінацій (продажу одного харчу, куплею другого, переміною) домагається того, що харч поліпшується. Взагалі треба підкреслити, що не по всіх частинах в справі поліпшення харчу зроблено все те, що можна було зробити. І тому на партійних зібраннях, які відбулися в цьому тижневі, було заслухано доповідь начгосп части й були дані вказівки, щодо постанови цієї роботи на належну височінь. Так, що в недалекому майбутньому можна чекати гарних наслідків. Зараз, з переїздом до зимових касарень, йде енергійна робота по влаштуванню ленінських кутків, по організації ріжних гуртків позашкільної праці, по зміцненню зв'язку з шефом і т. и. Йде широка підготовка до зустрічі осіннього поповнення. Партія, комсомол на своїх зібраннях ставлять доповіді про роботу серед червоноармійців, вишукуючи кращих методів до того, щоб провести цю роботу як слід. І та енергія І та енергія, зацікавленість, з якою йде ця робота, дає надію, що як командно-політичний склад, так і парторганізація з нею справляться. Військордив Ю.Яковенко