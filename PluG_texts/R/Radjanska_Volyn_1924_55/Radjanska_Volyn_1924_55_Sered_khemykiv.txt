СЕРЕД ХЕМИКІВ.
Цими днями в Київі закінчив свою працю 3-й районовий з'їзд хемиків. Хемпідприємства нашої губерні були на цьому з'їзді репрезентовані досить широко. Питання, що обмірковувалися там, дуже близько торкались умов праці, життя й потреб наших волинських хемиків. Отже дуже цікаво буде хоч би коротенько освітлити працю всього з'їзду. На оповістці денній стояли відчитні доповіді ЦК спілки, райкому фарфортреста і фармоб'єднання, обмірковані також були питання дальніших задань в галузі праці серед хемиків. Цікаво підкреслити факт зростання спілки, зростання спілкової організації за минулий рік. До моменту другого з’їзду хемиків райком об'єднував 1513 членів, зараз—2242. Ці цифри промовлюють про те, що хемпромисловість поволі розвивається, втягуючи до себе все більші кадри робітників. За останні місяці матеріальні умови праці значно поліпшали: сплачування стали регулярнішими (майже безза пізнень), форми сплачування змінилися від сплачувань натурою (мануфактурою сіллюі т. и.) на грошову плату . Трест за останній рік значно зміцнів. В 21—22 році виробництво було розраховано на суму в 1700000 карбованців, в 23—24 році сума ця збільшилась втрічі. Виконання виробничих задань відбулося успішно. За перший квартал 24 року виробничий програм виконано на 91,2 відсотка, за 2-й квартал —99 відсотків. Пересічно програм виконаний на 97 відсотків. Деякі заводи, наприклад Токаревка, Довбиші, Романів дають тепер норму вище довоєнної. Велику працю пророблено у справі відстановлення й ремонту заводів. На Волині зараз роботу скеровано на концентрацію хемпромисловости у трьох основних пунктах: Токарівні, Баранівці й Славуті. Концентрація перепроваджується з таким розрахунком, щоб заводи мали змогу використати всю масу робітвиків-хемиків, які маються на Волині. Основним заданням в цій галузі є технично удосконалити, додатково  обладнувати заводи перевести їх щонайширше й що найповніше на механізовану юрацю. На обміркованні з'їзду стояло важливе питання (власне на першому пленумі новообраного правління райкому), питання про новий колективний договір. При попереднім обміркованні договору всі зійшлися на тому, що необхідно перейти на звичайну необмежену здільщину. На дальніше підвищення зарплати вирішено поки що не йти. Тут з'їзд сказав своє тверде слово — зростання зарплати може йти лише рівнобіжно зростанню продукційности праці й техничному вдосконалюванню виробничих процесів. Питання про реорганізацію волинського підрайкому в губвідділ спілки залишено відкритим до Всеукраїнського з'їзду хемиків (відбудеться він в листопаді). Піднято поки що тільки питання про поширення функцій підрайкому. До новообраного правління райкому від волинських хемиків введено 8 членів і 2 кандидати віднайбільших наших хемзаводів (робітники від станка). На Всеукраїнський міжспілковий з'їзд делеговано робітника з Баранівського заводу.Н.