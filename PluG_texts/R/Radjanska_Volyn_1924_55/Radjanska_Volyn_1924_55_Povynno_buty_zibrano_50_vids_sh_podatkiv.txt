На 1-ше листопаду повинно бути зібрано 50 відс. с.-г. податків.
Завдання на 15-е вересня (20 відс. всього податку) Волинь виконала більш-менш акуратно, але ближче придивлюючись до того, ЯК був виконаний перший внесок податку, необхідно зазначити такі моменти. Перше термінове завдання виконала губернія в цілому, але низка районів до 15-го вересня свого завдання не виконала. Не виконала термінового завдання до 15 вересня і вся Житомірська округа, яка дала на 15 вересня тільки 73 відс. завдання, і губернія «виїхала» за рахунок инших округ. Перший висновок, який необхідно зробити з вивчення досвіду першотермінових внесків с.-г. податку —це необхідність напруженої боротьби з відставанням окремих районів та округ. В самому районі повинно бути звернути особливу увагу на рівномірну участь у внесенні с.-г. податку всіх сел. А що це не було пророблено в потрібній мірі, видно хоча й би з такої справки: в Черняхівському районі, який виконує податки більш-менш задовольняюче, знайшлось село Слінищі, яке ДО 1-ГО ЖОВТНЯ, з 9.848 карбованців внесло 198 карб., себ-то виконало 2 відс. податку в той час, коли инші села того ж району (Бабичевська, Кручинець, Івановічі та инш.) виконали на той же термін від 35 до 45 відс. всього с.-г. податку. По друге, після поверхового підрахунку податкових робітників до 20 відс. третєкатегорників (себ-то тих, хто виплачує податок на ставки всіх трьох категорій, хто був обов'язаний вносити податок в першу чергу) цілком не внесли належний з них перший внесок. Одні з селян вносили 40 —50 відс.податку, навіть до 100 відс., а 20 відс. найзаможніших, найсильніщих хазяїв чогось то вичікує, Нарушає всі терміни й декрети Радвлади. За цю категорію несправних платників треба негайно взятися зо всією завзятістю, якої потрібує податкова праця взагалі. Якщо райони будуть гнатися тільки за загальною цифрою надходжень і вчасно не придлять потрібної уваги на відсталі села й третєкатегорників, що ухилились від першого внесення податку, то всі їхні сьогодняшні «успіхи» в справі збірання податку будуть збудовані на піску. На 1-ше листопада наша губерня повинна зібрати 3 з половиною мільйона карбованців —на 15 вересня—вона зібрала 1,300,000 карбованців (всі цифри для простоти округляються), за 45 день нам треба зібрати, таким чином, ще 2 мілійони 200 тис. карб. — в середньому по 50 тисяч в день. Між тим остання сьомиднівка виявляє по де-яких округах зменшення надходжень. Сьомиднівка з 15 квітня до 22 вересня по Шепетівці дала 106 тисяч, а з 22 вересня по 1-е жовтня Шепетівка зібрала всього 95 тисяч. Коли взяти на увагу, що за минуле півмісяця вся губерня зібрала всього 628 тисяч карб, (а повинна була зібрати на разі рівномірного надходження податку —750 тис. карб.), таке зниження надходжень по Шепетівці за останню сьомиднівку не може не викликати небезпеки щодо майбутнього темпу праці. Є рація боятись того, щоби з 2-м надходженням с.-г. податку не трапилась вдруге історія та ж сама, що із 1-м надходженням, коли в першу половину праця провадилась мляво, а потім увесь податковий апарат гарячковою працею надолужував прогаяне в першу половину термину. Ми серйозно попереджуємо місця, щоб запобігали повторенню таких помилок. А для того, щоб повірити, оскільки мають рацію наші побоювання, знов ми наведемо де-кільки даних з надходжень по Черняхівському районові: За 22 вересЯ —по Черняхівському районові надійшло 2197 карб., за 23 вересня 3513 крб., за 24 вересня —2893 крб. З цього числа надходить все менш та менш, доки не доходить до 1215 крб. за 28 вересня, чи навіть до 1170 крб. за 29 число. Хай кожний район, де таке трапляється, негайно вживає заходів, щоб уникнути «гарячки» перед 1 листопаду, бо така гарячка - це є смерть для всякої планової праці.
Згідно з планом — на 1 жовтня повинно було надійти 31 відс. податку: Житомірська округа зібрала всього лише 25 відс., Шепет. всього— 27 відс. Плана вже не виконано цілковито. Хоч порушення плану не дуже великі, але, коли наші округові й районові тов. поставляться до цього порушення плану легковажно, не нададуть йому потрібного значіння, то над 50-відсотковим завданням нависне грізна небезпека. Повторюємо: по місцях є ознаки того, що темп праці в справі збирання сільгосподатку починає слабшати. Передбачається щось подібне до «перепочинку». Треба негайно скасувати такі настрої, де вже вони є. Здійснення планового завдання потрібує нового напруження сил, нових завзятих зусиль з боку кожного, хто собі ясно усвідомлює ролю сільгосподатку у всьому господарчому житті нашого Союзу.