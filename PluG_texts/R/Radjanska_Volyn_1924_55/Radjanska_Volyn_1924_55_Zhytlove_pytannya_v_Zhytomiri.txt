Житлове питання в Житомірі.
Як стоїть це питання в нашому місті? З доповіді т. Любецьвого на пленумі міськради можна вивести, що з 4688 домів денаціоналізовано 2396; віддано в оренду 918, залишено в фонді місцгоспа 24; закріплено за житловими трійками 812; підлягають знесенню 60 домів і бувласницьких же будинків налічується всього лише 133. Ніби то все гаравд: всі дома мають юридичних осіб, є, значить, в кого вимагати й ремонт, й податки, й додержування умов санітарії и таке инше. Але, коли ми повернемось до цифр, в якому розмірі поновлюються ті колосальні сплюндровання, які трапилися у наслідок десятилітнього періоду війни та розрухи, в якій же мірі провадиться ремонт наших домів, то цифри ці дають дуже нерадісну картину. В орендованих домах зроблено ремонта 20 відс, в кооперативних—l6 відс., в безвласницьних 17 відс., а пересічно 16 —l7 відс. Таким чином тільки 17 відс. відремонтовано, а 83 відс. будинків розвалюються по старому та, руйнуючись приходять в такий стан, що про ремонт балакати не доводиться, а треба думати про знесення їх. Значить, коли в цьому році підлягають знесенню 60 домів, то в наступному році кількість ця значно збільшиться. Правда т. Любецький в своїй доповіді зазначив, що вигідніше збудувати новий дім, аніж одремонтувати старий, але навряд чи воно так. При теперішньому нашому економичному становищі про нове будівництво в більших розмірах говорити не доводиться. Головне завдання полягає саме в підтриманні та зберіганні їх від дальшого роспаду
А треба ж правду сказати, що в цьому році щодо ремонту де що робилось, де-які установи зробили або певніш роблять досить великий ремонт, орендарі теж завдяки натисканню значно підтягнулись, але все ж таки, в порівнянні з тим, що треба — це крапля в морі. Якщо ми зараз до кінця сезона спостерігаємо певне ожвавлення в будівництві, то пояснюється це тим, що у нас надто пізно роспочали ремонт, чимала праця, як скажемо, ремонт театру, губвиконкому, фінвідділу, військових касарень, — почалась лише 4 вересня. Треба значить, вжити надзвичайних заходів для збереження наших будинків. Одним з цих заходів є зміцнення житлкоопів. Ця справа, поки що, перебував у нас у первісному стані. Організовано в кооперативи житлтовариств номинально 115, а фактично їх тільки 74. Кількість дуже незначна. Для цього потрібна активна самодіяльність робітничих мас, фінансова підтримка з боку місцгоспу, „Українбанку" та державного банку. Потрібна низка пільг та заохочувань житлкоопом і повна допомога при виконуванні ремонтних з'обовязань. Необхідно також класти центр тягарю по ремонтуванню домів на плечі нетрудового елементу, який встиг заброніруватись в упорядкованих домах. Потрібно вибити його з цих позицій, надаючи йому певне право орендувати і упорядковувати напівзруйновані дома..Потрібно притягти все радянське суспільство, всю увагу працюючих до розвязання житлового питання. Скорочення житлової площі перш за все відіб'ється на інтересах працюючих, В. Л