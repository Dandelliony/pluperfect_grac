З житта низової кооперації.
Правлінню слід зрозуміти. Недалеко від Житоміра в містечку Левкові є споживче товариство. Завоювавши собі з перших днів свого існування 300 пайщиків-селян — кооператив почав розростатися. Жвавий крамовий його обіг спричинився до закриття де-яких з приватніх крамниць. Вибір краму добрий. Обіг що місяця дістає 20.000. В околиці містечка, що густо заселено селянством відкрита товариством крамниця. Т-во орендує млини, де працюють 5 робітників по за всякою трудовою нормою. Робітникам крамниць доводиться працювати по 12-16 годин на добу. Правління, однак, не зважає на зауваження на це місцевого профосередку. Правління до того ще бере якусь запоруку (залог) за чесну службу. Таким чином, гарні сторони роботи правління переплетаються з паганими. Треба йому зазначити, що завдання кооперації — поставити людину в такі умови, де б цілковито не відчувалося визискування, в якій би формі чи розмірі воно не виявилося. Правлінню це слід зрозуміти й зробити відповідні висновки. Коопкор А. Ф.