Ревизія петербурзького інтендантства. Вже з перших кроків діяльности ревизії петербурзького інтендантства виявилася картина така ж сама, яку дала ревизія московського інтендантства. Такі ж способи крадіжки, ті ж „відсотки“ всім чинам інтендантства відповідно їх службі. За перевод на кращі або більш „хлѣбныя" місця, чини, од яких залежав перевод, брали з своїх сослуживців од 300 до 10.000 карбованців. Тут також дуже часто практикували обмін місцями. При чому ті, що уступали свої місця, брали великі гроші. Жили інтенданти в Петербурзі дружною сем'єю. Так, наприклад, всі смотрителі складів платили вахтерам що-місячне „жалування". На Новий рік смотрителі крім жалування видавали вахтерам ще й нагороди. Нагороди ці залежали од того, який був рік, чи „гарний", чи ні. Як добре було бути вахтером, видно з такого факта. В Селіщенськ, новгородської губернії, послали в продовольчий склад тимчасово смотрителя, чиновника окружного управління д. В. Видно, що цей тимчасовик не вмів користуватися своїм становищем, бо вахтер, користуючись усім, працював „на свій страх" і нажив багато грошей. Коли настав строк д. В. вертатися в Петербург, то вахтер Г. просив В. клопотатися, щоб його лишили назавше там смотрителем. За це він обіцяв виплачувать смотрителеві по 5000 карбованців в рік (вахтер одержує менше 1000 карб. в рік). З данних петербурзької ревивії надто ясно виступає відношення до хабарництва вищих чиновників. Ревизія має розслідувати ролю бувшого головного інтенданта генерала Ростовського, який дивився крізь пальці на зловживання в інтендантстві. Перші крокі ревизії будуть направлені для розслідування 1-го Ізмайловського продовольчого магазину. На чолі його біля 30 літ був полковник Л., що вступив на службу в склад старцем і вийшов в 1906 році з милійонним майном та чином генерал-майора. Полковник Л. в 1905 році був головою комісії, яка приймала од підрядчика Варгуніна 100 тисяч пудів сала, купленого для потреб Манчжурської армії. Сало приняли в Петербурзі. Коли сало прибуло в Харбін, то виявилося, що все воно гниле. Замісць того, щоб попасти на лаву підсудних, він тільки вийшов в одставку з призначенням ген.-майором. Ревизія виявила і д. Г. з його карнавкою, що стояла у нього на столі в кабінеті і в яку підрядчики повинні були опускать не менше 25 карбованців „за розмову". 
(Рѣчь).
