Театр і музика.
„Невольник“. В бенефіс артиста Вільшанського поставили „Невольннка" — стару драму М. Л. Кропивницького. Зшита білими нитками по Шевченкові, п'єса має багато хиб і недоладностів з художнього боку; за те рука такого знавця сцени, як д. Кропивницький, зробила „Невольника” з сценичного боку одною з кращих п'єс між всіма старими. Іце її наближає до поеми. Хоч треба сказати, що глядач, який звик до новіших постановок в українському театрі, почуває себе вже якось ніяково, коли йому доводиться бачити незграбности старої нашої драми; смак цього глядача вимагав якось новіших, більш природних форм і побудовання, як самої зав'язки п’єси, так і виконання її артистами. В українських же артистів чогось повелось так, як тільки стара, чисто-історична, чи побутово-історична драма — неодмінно треба її вести в мелодраматичному тоні. Це дуже характерна риса і в артистів труппи д. Садовського. Її не можуть позбутись і такі досвідчені артисти, як д-ка Ліницька, д. Мар’яненко, д. Вільшаноький. Як взяли декламаційно-мелодраматичний тон зпочатку, так і вели його до кінця, хоч і не раз, очевидно, мимоволі, збивались на далеко кращай простий „земний” тон, що вже придбали на виконанню пізніших п’єс. 
Через це я вважаю, що хоч і було поділено ролі режісьором дотепно і п'єса виконувалась в гарному ансамблі, але од тону першої, другої і п’ятої дії надто вже повівало добрим старим провінціалізмом. Всі недоладности третьої і четвертої дії зглажувала прекрасна, не шаржована гра д. Левицького і арт. Березовського. 
Хорові співи поставлено, як звичайно в труппі Садовського — гарно. Театр був повний. На долю бенефіціанта припали овації. Були квітки і коштовні подарунки. А. Вечерницький. 
Вистави в українському таатрі припинились до неділі, 28 марта.
Карл Рейнеке (†) В Лєйпцігу помер на 86 році свого життя найстаріший німецький музикант-теоретик Карл Рейнеке. Покійний був дуже довгий час професором у Лєйпцігській консерваторії й випустив цілий ряд видатних музикантів і композіторів. Між иншим, лекціями Рейнеке один час користувався наш український композітор М. В. Лисенко.
Едвард Колони (†). У Парижі помер один з найвидатніших сучасних діріжорів Едвард Колони. Народився Колонн у 1838 р. в Бордо. Вчився він у паризькій консерваторії, яку скінчив у Жирара, Сове (скрипка) й Амбруаза Тома (композіція). У 1874 р. покійний заснував знамениті тепер Concerts du Chatelet, якими діріґував до самої смерти. Своїми концертами Колонн, між иншим, дуже спопуляризував Гектора Берліоза, творів якого до Колонна у Франції майже не признавали. Колонн також перший діріґував оперою Сен- Санса „Самсон і Даліла“. Покійний об'їздив у своїх артистичних турне всі центри Старого й Нового світу; був він також скілька разів і в Росії.
Гастролі Гай і Белінчіоні. На 5 і б тижнях великого поста, як у нас уже повідомлялось, у городськім театрі відбудуться гастрольні спектаклі при участі відомих артисток: Марії Гай і Джемми Белінчіоні. Першу київська публіка памятає по позаторішнім гастролям, друга ж у Київі менш відома, а зате за кордоном вона давно вже здобула собі славу „оперної Дузе“ своєю надзвичайно правдивою грою. Д-ка Гай виступить тричі в опері „Кармем", а д-ка Белінчіоні виступить двічі в „Травіаті" й двічі в опері Пучині —„Тоска". Остання опера кілька років уже не виставлялась у Київі. Білети на всі гастрольні спектаклі продаватимуться в касі театру з 10 годин вранці, цеї неділі.