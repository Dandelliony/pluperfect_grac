Інтендантський обрахунок.
Докладчик бюджетної комісії в справі обрахунку інтендантського управління Звегінцев каже, що тепер все об'єднано в руках воєнного міністра, який і єсть єдиний докладчик Цареві по всіх справах, що торкаються воєнного відомства, а также одповідальною особою за стан всієї справи. Кажучи про обрахунок інтендантського відомства, Звегінцев підкреслює, що тепер, коли сенаторська ревизія викрила такі зловживання, то можна вірити, що реформа відомства буде не тільки на словах. Докладчик комісії державної оборони Хвощинський поясняє, що видатки по обрахункові головного інтендантства складають 71 відсоток бюджету воєнного відомства. Докладчнк в довгій промові доводить, що господарська справа в інтендантствах ведеться дуже зле. Часто оддаються без торгів підряди на заготовку матеріалів для війська. Це не раз бувало, коли брались за підряди всякі політичні організації; їм відомство робило всякі поблажки, а з боку цих організацій не було ніяких гарантій, що вони доведуть підряд до кінця, як слід. Таке становище справи може дуже пошкодить державній обороні. Докладчик каже, що всі підряди необхідно треба здавати з торгів, а одповідати за всі непорядки повинні по суду.