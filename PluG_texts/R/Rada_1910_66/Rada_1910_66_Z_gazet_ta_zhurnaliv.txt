З газет та журналів.
„Діло“ в статі „Похід Савенка на Галичину" дивується „широкій етиці російської чорносотенної натури. Вчора лаяв Савенко навіть російську конституцію, доводячи, що всю революцію викликали жиди і загалом „инородцы", — нині нарікає на перед-революційний режім і благословить революцію, яка дала змогу проявлятися громадським силам. Вчора виставляв українство як інтрігу ворогів російської держави і кликав на нього поліцію, нині представляє його рухом ідейним і чисто громадським, значить витвореним внутрішніми силами українського громадянства на ідейних основах. Вчора тішився з приводу міністерського указу проти українських товариств, віщуючи, що наслідком цеї поліцейської міри „пісенька українців відспівана", — нині вияснює, що з ідеями дуже трудно боротися мірами поліцейських заборон. Очевидно, все те відповідно до того, який „товар" має попит. Коли треба накликати на українство переслідування властей, тоді говориться про „політичні інтріги"; коли ж треба приєднати членів новому товариству, галасується про потрєбу ідейної боротьби громадянства з українством. Тільки не треба думати, що та „ідейна боротьба" справді ідейна. Коли Савенко пише, що від 1905 р. з українством почали боротися „організовані сили національно настроєної суспільности", боротися „історичними, етнографичними, філологичними й иншими доказами єдности російського народу", то це тільки гарна фраза, бо в дійсности вся та „ідейна боротьба" зводилася до тих „инших доказів", до „доказів" в роді донощицької записки „клуба русскихъ» націоналистовъ» про шкодливість і небезпеку українства для держави та про потреби урядових репресій, записки, якої наслідком був власне міністерський указ проти українських товариств. Але трудно, укази російського правительства все таки не мають ще безпосередньої сили в Галичині, — і тому треба шукати инших способів боротьби з українським національним рухом у Галичині. Одним з таких способів є власне, піддержування русофільського руху у Галичині, для чого власне закладається в Київі відділ петербур зького „Гадицько-русскаго общества". 
Кажучи, що український національний рух прийшов до Росії з Галичини, Савенко не має поняття про історію українського національного відродження, бо в дійсності цілих три перших четвертини XIX віку аж до видання указу 1876 року перед в українському національному відродженню вела російська Україна. 
Картини життя галицьких москвофілів, намальовані Савенком, як каже „Діло", теж розминаються з дійсністю, бо на останніх сеймових виборах „угнетені росіяне" виступають як правительственні кандидати під протекторатом намісника гр. Потоцького. Статути „російських" товариств правительетво затверджує без перешкоди. „Російські" газети виходять також без перешкоди. Ані проти них нема указу 1876 р., ані проти „російських" товариств нема сьогорічного указу Сголипіна. Тай ніхто не ходить по „російських" домах та не відбірае від „російських" родичів дітей для „мазепинських" шкіл, тільки вони собі вільно ходять до шкіл польських та німецьких, а навіть у українські школи польська Краєва Рада Шкільна насилає русофільських учителів, щоб мати добровільних шпіонів українства. А гр. Бобринський чи-ж не переїхав через Галичину серед тріумфальних овацій, устроєних „росіянами" всюди, де тільки вони мають якусь силу?! І чи можливо було б прим. російським українцям так приймати когось з українських діячів з Галичини?! Правда, одно справді прикре: тих „росіян", яких ловлено на військовім шпіонстві в користь Росії, австрійсько-польські власти справді трактують як державних злочинців, але це мабуть вже такий поганий звичай завівся в усіх державах.
Але Савенко знає, що його читачі йому повірять і тому не гидується ніякими засобами. З приводу заклику С—ка до державної Русі —не забувати про Росію заграничну „Діло" робить таку характеристику настрою „Заграничной Россіи": О ні, „ Загранична Росія" знає, що є ще в Державний Росії Бобринські і Савенки, які про неї не забудуть. І орган тої „Заграничної Росії", Прикарпатська Русь, з радістю і вдячністю витає заснування „Галицько-русскаго общества" в Київі і статю Савенка як „весьма одрадное явленіе“, як доказ, що зближення між „росіянами“ Київа і Львова, ознаймоване фактом участи галицьких „росіян" при заложенню київського клубу „русскихь націоналистовъ", буде щораз більше зростати і видасть пожадані овочі. 
А ті овочі, з огляду на те, що фінанси русофільських товариств у Галичині сильно надірвані русофільськими діячами, справді пожадані. А при тім галицьким „росіянам належиться „Schmerzgeld“ за ту „кривду", яку заподіяла їм „космополітична" петербурзька Академія Наук своєю запискою в обороні прав української мови. Отже похід на Галичину, до якого взиває Савенко київських „русскихъ націоналистовъ", для галицьких „росіян" як-раз на руку. 
Треба ж нам нашою працею задля розширення і зміцнення української національної свідомости між нашим народом подбати, щоб той похід не приніс нашому народові ніякої шкоди, щоб усілякі Савенки переконалися, що не тільки способами поліційних заборон, але також грішьми, і тою деморалізацією, яку вони ширять в несвідомих або безідейних кругах, боротися успішно з ідейним рухом неможливо.