Кооперативний з'ізд в Харькові.
В Харькові йде кооперативний з'їзд. На з'їзді сила людей. Біля 200 душ представників кредитових та позичково-ощадних товариств, які істнують в Харьківщині. Приїхали також інспектори дрібного кредіту. Єсть на з'їзді і представники міністерства фінансів. 
Кооператинна справа на Харьківщині вже досить розвинена, розвивається все більше і здобуває собі прихильників серед людности. 
На 1-е января 1910 року кредитові товариства Харьківщини мали 44,000 членів, сума боргу цих товариств доходить до 2,760 тисяч карбованців. На з'їзді читано цілу низку докладів. Після докладів винесено такі постанови: 1) зробити дослідження на місцях кредитових товариств, щоб встановити, наскільки кредитові товариства впливають на економичне життя людности; 2) завести добре організовану сітку товариств дрібного кредіту в Харьківщині; 3) Необхідно встановити контроль з боку інспекції над товариствами; 4) признати своєчасним відкриття і побільшення кредіту в державному банкові; 5) клопотатись про те, щоб сходи мали право самі рішать питання про вкладки сирітські, церковні і инші; 6) користування короткострочним кредитом встановить в формі кредиту на біжучий рахунок; 7) земства, в особі своїх агрономів, правленій кас дрібного кредиту та спеціальних інструкторів, повинні допомагать кредитовим інституціям в справі організації посередницьких операцій; 8) земські каси дрібного кредиту повинні давать борг виключно кооперативним інституціям, перехолючи після того на довгострочний борг; 9) кредитові товариства можуть бути корисні земствам, даючи повідомлення їм про становище сельського економичного життя; 10) визнати бажаним встановлення дорадчого органу з представників інспекції; 11) необхідно в кожному повіті встановить каси дрібного кредиту і понизити в губернській касі відсотки по короткострочних позичках. Вислухали цікавий доклад професора Анциферова про заснування союза кредитових та позичково-ощадних товариств. На думку докладчика треба зараз же взятися до розроблювання проекта союзу. На заснування союзу слідує зараз же просити в уряду видати ЗО тисяч карбованців, дати право брати кредит в державних банках, та видать в довгосрочну позику 100 тисяч карбованців. Доклад професора Анциферова викликав жваві дебати. З'їзд протягнеться ще скілька день.