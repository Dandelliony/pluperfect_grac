Переслідування сектантів. Журнал „Баптистъ" зібрав багато відомостей, які свідчать, що в час гучних промов уряду про волю віру, місцева адміністрація робить утиски що до сектантів. Так, в Алупці дозволено общину євангельських христіян, але ген. Думбадзе, вважаючи, що перебування в повіті евангелистів шкодливе, вислав їх 22 душі з Алупки. Ще торік вислано з Ялти раду ялтинської общини, швидко після того, як губернське присутствіє затвердило цю общину. Четверо сектантів посажено в тюрму, де їх допитували спочатку духовні, а потім жандарі. Сектанти запевняли, що нічого протизаконного вони не роблять, але все таки всю общину вислали. Ті ж самі утиски і в Одесі. Царицинська поліція забороняв зібрання баптистів, проповіді і т. и. Борисоглібська адміністрація (тамбовської губ.), незважаючи на наказ міністра внутрішніх справ, не пускає православних на молитвенні зібрання баптистів, або тих, кого вона вважає за православних. Волинське губернське управління більше як чотирі роки вже не хоче виключити з православія сектантів і затвердити їхньої общини. Треба додати ще про переслідуваннях в селі Олександровському бакинської губернії, про катування їх в курській губернії і Закаспійсь ому краї. На порушення закону сектанти можуть скаржиться. Соболівська община, київської губернії, подала скаргу в сенат, але пройшло вже більше року, а відповіді немає. Одно слово, адміністрація не зважає на закон, а центральна вдасть або не хоче або не може припинити цю діяльність. Одначе всі ці хитрі вигадки та переслідування не тільки не помагають, а ще більше шкодять. Недавно, наприклад, в Москві одлучили од церкви і прокляли „братців-трезвенників", Тим часом, як сповіщає „У. Р.“, слухачів в „братців" стало ще більше. Чим більше утисків буде з боку власти, тим більше зростатимуть прихильники „братців". Багато духовних Петербургу вважав одлучення дуже спішним і бояться, що петербурзький митрополіт Антоній мусить одлучить петербурзького „братця" — Івана Чурікова. (Рѣчь).