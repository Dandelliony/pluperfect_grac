ПО УКРАІНІ 
У КИІВІ.
Випущено з тюрми. Вчора випущено з лук'янівської тюрми присяжного адвоката М. А. Муромцева, що відбував кару, по приговору суду, за редактування тижневика „Южная недѣля".
Прилучення Соломянки до Київа. В Київі одержано приватні звістки про те, що міністерство внутрішніх справ ставиться прихильно до прилучення Соломянки до Київа. Зараз вже робляться відповідні заходи, щоб цю сцраву перевести в життя. Соломянка увійде в склад бульварного участку.
Авіатори — Дю-Тріе, Уточкін і Гюйо запитали раду „юго-западнаго общества рысистаго коннозаводства", на яких умовах вона оддала-б їм іподром (на Печорську) для улаштування літання.
В київській політехниді 19 марта відбулася загально-студентська збірка, скликана з приводу арештів і увільнення презідіума студентських збірок в петербурзькому електро-техничному інстітуті, військовій медичній академії і харьківському технологичному інституті. Було запропоновано висловити своє відношіня до згаданих подій страйком на 3 дні. Пропозіцію цю збірка одкинула, визнавши, що страйк і всякі инші демонстрації зараз не на часі. Ухвалено тільки послати співчуття презідіуму загальностудентських збірок згаданих вищих шкіл.
Погода в Київі вчора була цілком весняна: ясна і тепла. Сніг, що падав 19 марта, майже скрізь ростав.
Віспа в Київі. По відомостям міської управи, за час з 7 до 14 марта в Київі заслабло на віспу 14 чол.
Проф. Т. Масарик, лідер чеської партії „реальної політики" в австрійському парламенті в першій половині апріля мав прибути до Київа. Масарик приїхав в Росію для того, щоб зібрати потрібний йому матеріял з часів визвольного руху, про який він готує велику наукову працю. 
Арешт євреїв. 20-го марта в плоському участку поліція арештувала 13 євреїв, що не мали права жити у Київі.
Переселенська нарада. З наказу головного хліборобського управління, скликають на Київщині спеціяльну нараду, якій доручено буде напучувати переселенців до залізничих станцій, звідки вони виїзжатимуть на місця. В склад цієї наради увійдуть представники від землеустроїтельних і земських інституцій та уповноважені від південно-західньої залізниці.
Переселенська справа. Бюро краєвої переселенської організації повідомило київську губернську земську управу, що переселенський агент вже має інструкторів для ходоків в тургайсько-уральському, акмолинському, семипалатинському та томському переселенських районах; в XI уральському підрайоні залишили 280 ділянок для ходоків з Київщини і тут також найнято інструктора для ходоків.
Земські кооперативи. Київському губернаторові послано прохання від земської губернської управи про затверження статутів Луковського (таращ. пов.) і Лещинського (уманськ. пов.) кооперативних товариств.
Велика пожежа. 20 марта, вночі о 4 годині, почалась пожежа на Меринговській вул.Згоріли театри „Медвѣдева" та „Аполло". Від будинків театрів полишились тільки одні мури. Крім того, від пожежі мають збитки два клуби: літературно-художественний та банкових служащих. Гасила пожежу пожарна команда до 5 години вдень 20 марта. Втрати од пожежі докладно ще не пораховано; театр недавно застрахований був в Північному агентстві.
3 Київщини. Арештовано втікачів. „К. В.“ сповіщають, що під м-ком Фастовом зловили двох арештантів, які втекли з васильківської тюрми: Дурмасенка та Очеретенка. Ловити їх поїхали стражники верхи. Арештанти заходились стріляти. В одного була рушниця, а в другого револьвер. Дурмасенка та Очеретенка стражники підстрелили й одпровадили в Васильків. Дурмасенко за розбої засуджений був на каторгу, а Очеретенко сидів у тюрмі за розбійний напад і ще не був засуджений. Після арешту цих двох вже нема на волі ві одного з тих, що повтікали недавно з васильківської тюрми.
3 Волині. Касір Лобанов. Каеір дубенської економії графині Шувалової Лобанов, що втік був, ростративши гроші, тепер сам вернувся в Дубно і заявився до начальства. Просто з вакзалу Лобанов поїхав до судового слідувателя д. Бачінського. 
Лихо з пошестями. В с. Мякотах, острожського повіту, даже слабують люде на тиф. Земська медицина дуже пособляе людям. В селі увесь час сидить лікарь та фершал. В кожній хаті роблять дезінфекцію. Лікарь дбає про те, щоб люде пили добру воду. Хати мажуть глиною, прибірають, щоб чистіше було. Бідним людям роздають дурно чай, цукор та вино. Одкрили в селі тимчасову аптечку.
Пошесть в дубенському повіті. „Вол." сповіщає, що в с. Довгошиях, дубежського повіту, дуже шириться шкарлятина. За один останній тиждень померло десятеро дітей. В с. Великих Доростаях, того самого повіту, слабують на тиф. Од тифу мруть селяне що божого дня.
3 Поділля. Потребительська крамниця. З м-ка Кодими, балтського повіту, пишуть до нашої газети, що там одкрили потребительську крамницю. Крамниця призначена для всього м-ка Кодими та для сел околишніх. Капиталу крамниця має мало не півтори тисячі карб. Селяне дуже зацікавились цим ділом. А от інтелігенція, яка орудує крамницею, посварилась між собою й поділилася на два ворожих гурти.
Невчасна весна. Під кінець февраля в м-ку Кодимі та взагалі в тих краях балтського повіту настала була справжня весна. У лісі цвів ряст. Зазеленіла була верба та почало роспускатись инше дерево. Селяне посіяли ярину. Де-хто заходився садити огородину. Повиносили пасіки. Коли це 9го марта похолоділо і пішов сніг. Вночі 17 марта був такий сніг, що вкрив землю на піваршина.
3 Полтавщини. Самогубство. В Полтаві 17 марта ранком отруїлась гімназістка 7-го класу Маріїнської дівочої гімназії Явдоха Шліонська, 17 років. Отруїлась вона карболкою. Небіжчиця дочка дуже бідних батьків. До такого лихого кінця довело її тяжке матеріяльне становище.
В духовній семинарії. Коли у Полтаві стала відома промова у Державній Думі депутата Караулова, в якій він стояв за інтереси семинаристів, полтавські семинаристи постановили висловити депутатові свою подяку. Склали телеграму, щоб послати її депутатові. Але дізнався про це інспектор і заборонив посилати. І семинаристи залишили свою думку.
3 Харківщини. Душогубство. В Харькові, на Лисій горі, 18-го марта убито церковного сторожа, діда 69 років Федора Бондаря та сина його 18-літнього хлопця. Увечері, обходючи церкву, другий церковний сторож помітив, що хтось одбив двері до церкви. Він кинувся на дзвіницю і вдарив у дзвін. Збіглись люде й побачили, що Бондарь з сином лежать у сторожці мертві. Дід був задушений, а син зарізаний. З церкви покрадено — гроші в кружках, рублів 50. Хто це зробив, невідомо.
3 Катеринославщини. Смертний присуд. „Р, Сл.“ сповіщає, що за напад на селянина Зінченка та за грабіжі воєнний суд у Катеринославі засудив на смерть Шнейдерова. Там таки 17 марта засуджено на смерть селян Водолазова та Усова за те, що ограбили і вбили Крупка. За підмогу їм на каторгу засудили двох — Цапенка й Якубця.
Роспуста. В Катеринославі викрили гвіздо роспусти, на Завідській вулиці. Туди заводили малих дівчат, дурили їх і ганебно насилували. Дівчата кажуть, що до цього гнізда розпусти вчащали заможні люде. Роблять слідство.
3 Херсонщини. Союзник. Цими днями в Одесі, в Олександровському садку, член союза русского народу Андрій Мельниченко, 20 років, застрелив з бравнінга молоду дівчину Тамару Смірнову, а тоді й сам застрелився.
Смерть лікаря. У Єлисаветграді поховали лікаря Кучерського, голову медичного товариства, що заразився од слабого дифтеритом.
Стзрець-письмвнник. В Одесі присудили на місяць до арешту за старцювання колишнього газетяра письменника Краєвського. Почувши присуд, Краєвський став проситись, щоб його посадили в тюрму, аби тільки не в часть, а як не зроблять цього, то він роздягнеться й ходитиме голий. І от, як прийшли поліцейські брати Краєвського під арешт, він заходився роздягатись, хоч були при тому й жінки. Вивели його силоміць. Під час війни з японцями цей газетяр був дописувачем російських та англійських газет, а тепер перевівся ні-на-що.
Мамонт. В селищі Гільдендорф, на березі Куяльницького лиману, під Одесою, викопали на городі в селянина Крінцера, кістки величезного, допотопного мамонта.
3 Таврії. Нова газета. 11-го марта в Мелітополі вийшло перше число „Мелитопольскихъ Вѣдомостей". Редактором-видавцем цієї нової газети — Т. 0. Полатус.