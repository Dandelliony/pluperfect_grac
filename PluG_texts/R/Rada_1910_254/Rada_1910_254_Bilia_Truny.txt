Біля труни.
З 8 1/3 годин почали впускати народ в кімнату, де лежав покійник. Він лежить головою до вікна, а ногами до дверей. Біля його Софія Андрієвна. Вона гірко плаче. У покійника обличчя біблейського патріарха. Очі запали. На високому чолі дві глибоких рівних, хороших зморшки. Довга сива борода надає суворому обличчю відтінок добродушности. Навкруги постелі яловець 1 небагато квіток. Образів в кімнаті немає. На протязі дня вся людність села Астапова перебувала у покійника. Фотографи І кінематографи зфото графували покійного з постелею. Перший вінок поклала онука поета Дельвіга. Напис на вінкові: „Великому дЪдушкЪ отъ маленьких!» почитательницъ". Другий вінок простий: „Апостолу любви”—од місцевої інтелігенції. Одна селянка підняла дівчинку, щоб та поцілувала руки і сказала їй: „Пам'ятай його. Він жив для нас". Увечері виступив один молодий добродій і сказав першу промову; „Я —син народу, земно кланяюсь тобі од імени руського народу. Ти наш увесь, хоч багато творів твоїх друкуються за кордоном і доходять до нас в уривках. Ти був би щасливий, коли б знав, що помер серед селян, які люблять тебе і ще більше любитимуть". Тіло Л. М. готують до бальзамування.


