Шкільні справи.
          Шкільні "експерименти". Харьківське "Утро" оповідає про труднації, яких довелось зазнати громадянству м. Валуйків перше ніж пощастило відкрити вже дозволену прогімназію. Почалось з того, що попечитель забув про істнування цеї прогімназії й не хотів затвердити її директора через те, що "такої прогімназії немає". Коли цю справу поладнали, попечитель почав поодинці увільняти учителів прогімназії, а незабаром увільнив і директора. Коли призначили нового директора, гімназія не могла відкритись, бо в Харькові не було попечителя. Кінець-кінцем наука в прогімназії цього року почалась аж в октябрі. 
          Народні бібліотеки. У відповідь на запитання волинської губернської земської управи, інспектор народніх шкіл першого району сповістив, що в житомірськім повіті при міністерських школах є 22 бібліотеки. Всі бібліотеки, відколи їх одкрито, не поповнялись і уявляють з себе щось дуже мизерне.

