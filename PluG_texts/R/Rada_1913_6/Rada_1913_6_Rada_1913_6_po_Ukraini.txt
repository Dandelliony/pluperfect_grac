По Украіні.
У Киіві.
          Приїзд п. губернатора. Вчора повернувся з Черкас п. київський губернатор шталмейстер Височайшого Двору Н. І. Суковкін.
          Прибув в Київ і почав виконувати свої обовязки новий радник київського губернського правління, Г. Б. Нандельштедт.
          В справі київської виставки. В Київ прибув уповноважений шведської експортної палати К. Ф. Людін для вияснення питань, звязаних з участю Швеції у київській виставці. 
          Уральське гірнопромислове товариство замовило собі місце в головному павільоні і виставить там уральський мармур, граніт, яшму і вироби з мармуру.
           Загальне керування секціями взяв на себе В. Іозефі. 
           Київське сельсько-господарське товариство скликає під час київської виставки сельсько-господарський зьїзд, поділений на секції: хліборобства, лісоводства, огородництва і скотарства.
           Лекції. Сьогодня у Київі, в теософичному т-ві (В.-Підвальна, 26, кв.2) почнуться щотижневі лекції (8, 15, 22 і 29 января). Перша лекція Є. М. Кузьміна на тему: "Гармонія и ритмъ въ свѣтѣ теософіи".
           У земстві. Міністерство народньої освіти одкинуло прохання таращанського повітового земства про видачу йому 23.600 карб., витрачених на будівлю в таращанському повіті земських шкіл.
          "Капля молока". Станція "Капля молока" київського т-ва боротьби з смертністю дітей істнує з 10 апріля 1912 р. і по 1 января цього року станцію одвідало 516 дітей, які приходили всього 32,93 рази. За цей час видано 50.774 пляшок молока, з них видано 15.689 дурно.
          Одкриття курсів для сельсько-господарських машинистів. Сьогодня в лукьянівському народньому домі одкриваються курси для сельсько-господарських машинистів. Курси організовано київськ. губ. земською управою.
          Лекції по культурі сахарної свікли. П. київський губернатор дозволив т-ву сахарозаводчиків упорядити з 15 февраля по 1 марта безплатні лекції для служащих сахарних заводів по культурі буряків. Лекторами будуть І. У. Пржебинський, С. А. Франкфурт і Є. М. Васільєв.
          В духовних сферах 7 января в покоях преосвященного Дімітрія одбулася нарада в справі поліпшення навчання російській мові і словесности в духовних школах Київа і єпархії. В нараді брали участь навчителі місцевих шкіл. Нарада була викликана скаргами учителів семинарій, що учні духовних низчих шкіл не знають орфографії.
          Запас сахару. По відомостям контори всеросійського товариства сахарозаводчиків на 1 декабря 1912 року було запасів сахару на пісочно-рафинадних заводах: піску - 20.762.396 пудів і рафинаду - 1.917.118 пуд.; на рафинадних заводах піску - 2.893.465 пуд. і рафинаду - 3.312.352 пуди. 
          Судові сесії. Вчора в окружному суді і в судовій палаті почались сесії по гражданських справах; засідання карного одділу окружного суду почнуться сьогодня, а палати - 28 января.
          Догляд за розносною торгівлею Адміністрація наказала поліції стежити за розносними крамарями, що продають газети, одкритки, фрукти і т. инше.
          Замах на пограбування церкви. Вчора вранці арештовано двох злодіїв, що виламали двері в церкві на Байковому цвинтарі і хотіли пограбувати церкву.
          Через балканську війну. На ст. "Рибниця", півд.-зах. дороги робітник Манук посварився на грунті балканської війни з своїм товаришем турецьким підданцем Муродогло. Під час сварки Манук вихопив ножа і всадив його в горло Муродогло. Муродогло непритомного завезено у лікарню. 
          Життьові драми. В д. № 7 на Обсерваторному переулкові отруїлась морфієм учителька І. Б. Скора поміч врятувала її.
          Тяжка драма сталась й на Назарівській вулиці в д. № 23. Там доживала свої дні 60-літня учителька Ольга С-ая. До останніх днів вона заробляла собі на хліб приватними лекціями, поки недавно не осліпла. Жити ні з чого було і С. випила велику дозу нашатирного спирту. Скора поміч доставила С. в Олександрівську лікарню в дуже лихому становищу.
          Самогубство. На ст. Київ-пасажирський кинувся під поїзд невідомий молодий чоловік. Поїзд розрізав самогубця на шматки. 
          Сніг. Вчора в управліні півд. зах. дороги одержано телеграми, що на Волині і на Поділлі падає густий і великий сніг.
          Снігові замети. В районі ст. Бєльци, південно-захід. доріг, вчора почалась велика завірюха при двох градусах морозу. На колії місцями снігові замети і рух поїздів задержується.
