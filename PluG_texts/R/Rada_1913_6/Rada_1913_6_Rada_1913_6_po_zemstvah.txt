Вісти з краю.
По земствах.
          Становище земських лікарів. З катеринославської губернської земської лікарні почали тікати лікарі. За короткий час подались в одставку лікарі Хростовський, Щоголів, Носкова, Лучник, Стелецький, Іносов. Причина виходу лікарів та, що доглядає за лікарнею не рада лікарів, а члени земської управи. Поки за лікарнею доглядав фаховий лікарь, ніяких конфліктів не виникало. Але як тільки догляд за лікарнею доручено було людині, що нічого спільного з медициною не має, становище лікарів змінилось. Почалось шпигунство, поширились інтриги, занепала дісціпліна, й лікарі постановили покинути лікарню. 
          Земське шкільне будівництво. У 1913 р. 12 повітових земств Поділля мають витратити на будування нових шкіл 1.328.248 карб., з яких 537.775 карб. дає казна в допомогу й 426.233 карб. казна дає в позичку. 
          Скасування постанови земського зібрання. Київське губернське по справам земським та городським присутствіє скасувало постанову 2-го чергового канівського земського зібрання про асігновку 1200 карб. на заснування посади юрисконсульта для даремної юридичної допомоги земським платільщикам. Згідно з постановою земського зібрання, повітова земська управа має поскаржитись по цій справі у сенат. 
(Власн. коѢ.).

