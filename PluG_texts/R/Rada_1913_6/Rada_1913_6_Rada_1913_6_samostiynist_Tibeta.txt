Самостійність Тібета.
          Агентські телеграми ствержують чутку про договор між Тібетом і Монголією. Центр ваги цього договору - взаємна згода на тібетську і монгольську самостійність. 
          Цю звістку цікаво поставити поруч з звістками закордонної преси про плани тібетського уряду. Як відомо, в Ургу подорожує тепер уповноважений Далай Лами Авган Дорджієв. 
     Подорож ця має звязок з майбутнім оголошенням самостійности Тібета. З Урги Дорджієв має поїхати до Петербургу, де буде клопотатись про те, щоб російський уряд прихильно поставився до цих майбутніх політичних перемін, конкретніше кажучи, до англо-російського протекторату над Тібетом.
