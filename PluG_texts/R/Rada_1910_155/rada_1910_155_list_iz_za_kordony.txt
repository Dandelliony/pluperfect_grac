Лист з-за кордону.
Емс, Іюля , 1910. Випадає иноді, що чоловікові треба поїхати з рідного краю у чужі
сторони, і як переїде він гряницю держави, під порядками якої звик жити, зпочатку багато
де-чого здається йому чудним, доки не призвичаїться він до нових обставин. То так і мені

трапилося учора дивуватися, глядючи на людей, що їхали разом зі мною на пароході
„Ганза&quot; по Рейну від Кельна до Кобленца. Були між ними, правда, й так одягнені, як вже
по всьому світові тепер одягаються й жінки й чолоки; але було не мало і в національних
одежах цієї сторони Рейнської, - в таких убраннях, що вже ніяк нігде не побачиш по других
сторонах. Усе були тут люде середнього віку, але трохи не в кожного з їх були букети з
квіток, з якими вони кудись поспішали. „В нас сьогодні —„Петра й Павла„, думалося мені,
то може і в них якесь свято, схоже до нашого Івана Купала або-що!&quot; Але ось навздогін
нашого пароходу їде меньший, але прудкіший; на йому все дітвора: передню сторону
зайняли дівчатка, а задню — хлопчики. Той пароход з дітьми (мабуть з двох шкіл) весь
прибрано ріжноквітними прапорцями, і всі діти пильно дивляться на наш пароход. Коли
вони порівнялися з нами, на обох пароходах почалася така метушня та галасування, що
вже не чуть було й плескання води од ходу пароходів. Діти з того пароходу махали
хустками, кричали несамовито, а потім почали разом співати. З нашого боку мабуть батьки
їх та матері теж старалися не податися перед малими. На першій пристані трохи не всі
наші пасажири з квітками позходили з парохода і з дітьми того другого парохода подалися
в гори, вкриті зеленими лісами—мабуть святкувати щось своє національне. А при цьому
стовпищу не було ніде ні одного поліцейського.
Переїхавши з Кобленця по залізниці у Емс і повечерявши тут, ми лягли спати дуже рано, бо
до сього часу п&#39;ять день були в дорозі й нагонилися, а сьогодні вранці поснідавши пішли
обдивлятися город. Городок цей маленький, але славний своїми водами; лікарі велять
багатьом корим їхати сюди вдихати в себе пару з цих вод, або й пити їх. Через те май же
половина города —то усе пансіони та гостиниці для приїзжих з усіх сторін хорих на легкі. І
лікарів тут багато: ціла комісія курортна з їх дбав про здоровля наїзжих.
- Ось переходимо ми по мосту через малесеньку річечку Ляан, над якою стоїть город Еме;
читаємо оповістку на дошці над поруччям мосту. В ній сказано, що лікарська комісія дуже
настирливо (dringed) просить дам в інтересах хорих не волочити своїми сукнями по землі,
не тягати за собою шлейфів (die Klieder nicht schleppen zu lassen)). А по вулицях і на
тротуарах, які підмиваються що-рана водою навіть із милом, пилу ніякого нема! А вже
дами мабуть послухалися лікарів і хоч на головах носять, як і в нас, брилі завбільшки в цілу
копицю сіна, а сукні долі зшивають так, що переступити ногами більше як на один вершок
— ледве чи зможуть! Радійте всі, що пилом вулишним більш не дихатимете! Такі ось
турботи тут про легкі наїзжих: то все вони й ходять по вулиц —і англичане, й росіяне, й
французи, й німці. А деж тубольці? Підходимо до ратуші, то б то по нашому думи, або
міської управи. Знов — діти! 40 —50 дівчаток літ 10 —14. Вийшли з школи. Строгий учитель
верховодить і командує. Сказав слова два, — дівчатка у лави поставали, вирівнялися. Знов
зкомандував, — двоє з них вибігло і поставили високі жердки, між якими шворка
перетягнена високо. Знов команда: останні розібрали мнячи й бубни, якими почали
перекидати через шворку тії мнячі, а кожен раз, як попаде яка та вдарить, —так той бубон
і бубонить. Зняв учитель свій піджак, одвів на бік частину дівчаток, роздав їм серсо й
обручики. Тут друга гра почалася. Третя частина дітей взялися за великі мнячі, що ногою
підкидають (футболь)... Так-то тут діти граються на майданах вулишних поміж , двома
уроками в школі. А що це за пам&#39;ятник далі стоїть? Як глянеш, то зразу пізнаєш постать
імператора Вільгельма І. Стоїть він на чотирьох-гранному невисокому обеліску, з
передньої сторони якого надписано: „Імператор Вільгельм 1. збудовано 1892. Далі

підписано, що він тоді-то відпочивав тут від Діл Державних і пив воду Емську; через те
вдячливий Емс і поставив цей памятник. З бокових і задньої сторони обеліска виліплені
вилиті фігури при служників, що подають цареві воду, офіцери, яким він щось наказує, тощо.
 Перед пам&#39;ятником Імператора вже й діти й старші однаково зхиляються і зносять і
кладуть перед ним на зелену травку квітки, вінки, вироблені з квіток хрести й другі
визерунки з ознакою сьогодняшнього числа місяця, коли їх було покладено. А що тутешні
скульптори вміють добре виробляти фігури людей, можна бачити у вікні одного магазина,
де виставлені праці їхні. Нас, росіян, тут знають за людей, що люблять гав ловити, ходючи
по вулицях та зостанавлюючися перед вітринами на тротуарах. Хоч ми вже й знали це, але
як його не спинитися перед скульптурною невеличкою фігурою матері, що схилилася над
подушками, у яких лежить її малесеньке дитя. Ця мистецька фігурка, якою можна
поставивши на столі закрасити арістократичну гостинну кімнату, надписана: „Рай на
землі&quot;. Справді й мати й дитя своїми виразами роблять таке ж сильне вражіння, як і
Шевченкова поема: „У нашім раї на землі Нічого кращого немає, Як тая мати молодая З
своїм дитяточком малим&quot;. І сумно стало на душі, що в нас ніхто ще не спромігся у
пластичних формах одбити сердешні вселюдські теми, які словесно вмів виливати з своєї
душі наш поет. А ще сумніше стало, коли взявся я за газети, щоб довідатися, —що
робиться там далеко на Сході не над 1 Рейном, а по над Дніпром та Дуна-1 ем, там де
брати слав'яне одно одного нівечать палицями та револьверами —за що? —за вищу
освіту, за право на університет, або де так звані „неославяне„ мають народ український за
зрадника якомусь „ новому славянству„, такого зрадника, що пригнічує якісь другі
славянські народи! Дуже хотілося взнати, як і що пишуть тут і про львівські студентські
бійки і про з&#39;їзд неославян у Болгарії. Але й німцям, і французам мабуть зовсім не цікаво
знати про це, бо тутешні газети, які вдалося побачити, ні словечка про теє не кажуть. А
звістки з Росії про одно й теж балакають: там відкрилося злодійство, там — шахрайство, а
там — чистий грабіж і теє, мовляв, лихоїмство! Начитавшися таких звісток не весело й
писати про те, що тут бачиш і що не схоже на наші звичаї й порядки; а можна було б ще й
про десятки й сотні таких відмін од нашого життя ще побалакати. Хай вже другим разом,
може з иншого міста, щось рос кажу землякам, що побачу цікавого. 0. Русов.