Державна Дума.

ПЕТЕРБУРГ, 24. Головою—Гучков. Черницький докладує, що комісія судових реформ, розглянувши законодатну заяву 33 членів про зміну порядку накладання за марнотратство опеки над сельськими мешканцями, пропонує Думі визнати бажаними вироблені комісією основні тези закону. Товариш міністра внутрішніх справ Ликошін заявляє, що правительство спочуває цій законодатній заяві і бере на себе розроблення відповідного проекту, який буде внесено до Думи може навіть ще й до Великодних канікул. Проти проекту висловлюються: Черносвітов, Булат, Кропотов, Мягкий та Амосенок. За проект: Шидловський, Білогуров, Спірін, Фомкін та Тимошкін. Дума голосуванням висловлюється за бажаність.