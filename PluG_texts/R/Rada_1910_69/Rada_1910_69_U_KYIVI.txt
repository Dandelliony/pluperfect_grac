У КИІВІ.
 
Журнал „Природа Украины". За допомогою гуртка натуралистів при київській політехниці, незабаром почне виходити у Київі журнал „Природа Украины" . Журнал цей друкуватиметься двома мовами: по-російському і по-українському і виходитиме раз що три місяці. В журналі друкуватимуться спеціяльні статі з природознавства і біології. Особливу увагу звертатиметься на природу і життя звірів та рослин на Україні. Міститимуться також наукові дописи.

Переселенці з Галичини. Останніми часами через Київ почали дуже часто проїздити українці селяне з Галичини, простуючи на переселення на Амур та й в инші країни Сібіру. 22 марта, наприклад, прийшов був в Київ поїзд, що мав 8 вагонів з переселенцями з Галичини.

Переселенський рух останніми часами дуже зростає і все більше гальмує рух товарових поїздів, особливо на казанській та сизрано-вяземській залізницях. Через це часто доводиться вагу перевозити не найближчими дорогами, а робити великі об'їзди, наприклад, через Пензу та Заметчино. На казанській і сизрано-вяземській залізницях зараз мало не 400 вагонів з вагою приватних особ стоять без всякого руху через те, що їх не можна ніяким чином пустити далі.

Думка інженерів і техників про улаштування в Царському садку с.-г. виставки. Останніми часами, в звязку з улаштуванням в Київі сельсько-господарської виставки, на сторінках київських газет було чимало змаганнів про Царський садок. Чути було з великим апломбом висловлену думку про те, що сельсько-господарську виставку треба улаштувати конче в Царському садку, що це не тільки було б „в інтересах Київа", але і сам садок від цього мав би велику користь. В звязку з питанням про улаштування в Царському садку с.-г. виставки цими днями комісія з інженерів і техників оглядала його і прийшла до висновків, дуже далеких од тих, що ми навели вище. Вона упевнилася, що середня тераса гори Царського садка помаленьку зсовується до низу. Останніми часами це було не дуже помітно, але, коли б на горі в садку (на верхній терасі) почали копати ями, ставити павільони, возити вагу, їздити і т. ин., то нижча тераса зараз же конче мусіла б ще далі зсунутися, а потім обвалилася б незабаром і верхня. Таким чином сельсько-господарська виставка, коли б улаштувати її в Царському садку, не тільки не поліпшила б його, але, певніше всього, зруйнувала б цю окрасу Київа.

Переселенська справа. Волинська губернська земська управа звернулася до київської земської управи з проханням прилучити волинську губ.
до південно-російської переселенської організації.

В контрактовім домі останніми часами що-дня з 12 до 2 години вдень прищеплюють безплатно віспу.

Засідання статистичного гуртка. Сьогодня в помешканні комерційного інституту відбудеться засідання статистичного гуртка слухачів київського комерційного інституту. На засіданні прочитано буде доклади: 1) Д. Л. Олександрова „Студенческія квартиры въ г. Кіевѣ“; 2) Є, Г. Куртіна. „Объ описаніяхъ имѣній Юго-Западнаго края, составленныхъ уманско-липовецкимъ сельско-хозяйственнымъ обществомъ" і В) Драгоманова „Хмелеводства на Волыни“. Початок о 5 годині ввечері.

Засідання „Общества экономистів“ — відбудеться 26 марта в помешканні комерційного інституту. Прочитано буде доклад прив.-доц. П. Л. Кованька. „Роль палатъ и министровъ въ бюджетномъ дѣлѣ", а потім розглянуто буде резолюцію „Общества экономистовъ" з приводу доклада В.Є. Брунста і, врешті: відбудуться вибори нових членів т—ва. Початок о 8 годині ввечері.

„Русскій Лойдъ“. Сьогодня відкривається в Київі відділ „Страховаго общества Русскій Лойдъ (помешкання „Соединеннаго банка “ на розі Крещатика і Миколаївської вул.).

В управлінні Південно-Західної залізниці вчора одержано наказ з Петербургу, щоб наградні на Великдень служащим роздавали на підставі старих правил, а не нових — „по заслугамъ".

Виставна „Дѣтскій трудъ". 4 апріля в помешканні школи Терещенка починається виставка „Дѣтскій трудъ“. На виставці, між иншим, прочитано буде чимало цікавих докладів: проф. І. О. Сікорського: „О развитіи воли у дѣтей“; В. А. Флєрова: „Наглядность письма въ освѣщеніи современной психологіи"; А. П. Нечаева: „Психологія дѣтскаго возраста"; А. І. Зачінаєва: „О дѣтскомъ творчествѣ"; Ц. П. Балталона: „Экспериментальныя изслѣдованія класснаго чтенія“; Калмикової: „О дѣтской литературѣ"; Н. А. Вукотічевої: „О дѣтскомъ самоуправленіи въ школѣ; Н. Д, Лубенца; „О народныхъ дѣтскихъ садахъ“; Беляєва: „О современныхъ теченіяхъ въ дѣтскихъ садахъ"; Н. Д. Лубенца: „О реформѣ школы на началахъ дѣтскаго сада“; Ліверовської: „О преподаваніи пѣнія въ дошкольномъ возрастѣ"; Лівенцової: „Новые методы въ преподаваніи музыки, Кошкоданової: „О художественномъ воспитаніи“; С. Ф. Русової: „Народный злементъ въ поспитаніи"; Т. Г. Лубенца: „О дѣтскихъ сочиненіяхъ», какъ о факторѣ розвитія язика“ і т. ин.

Сипний тиф. По відомостям київської губернської земської управи, за минулий тиждень зарегістровано на Київщині по всяких місцях 247 випадків слабування на сипний тиф: у васильківському повіті — 61, в сквирському — 58, в київському — 51, в радомисльському — 35, в канівському — 22, в липовецькому — 14 і в бердичевському — 6.

3 Київщини. Новий окружний суд. Міністерство юстіції, як нас сповіщають, вносить в осінню сесію Державної Думи законопроект про заснування нового окружного суду в Черкасах. Од київського суду до нового одійдуть повіти: чигиринський, черкаський і канівський. Місцева адміністрація, на чолі з п. київським генерал-губернатором, висловилась за новий суд, бо ці повіти дуже далеко од Київа.

Вбивство. 21 марта, в 9 годин зранку, біля Мервинського лісу, по дорозі од ст. Оратово, липовецького повіту, до м. Животова знайдено загорнутий в брезент труп скупщика яєць, молодого єврея, І. Маленького; на голові в його було багато ран. Покійного бачили в Оратові ще в 7 годин зранку, а вбивство було викрито в 9 год., се б то через дві години. В покійного було 40 карбованців, які вбивці пограбували. Зараз же, як тільки було викрито вбивство, на місце виїхав жандарм Єфремов. Йому вдалось арештувати одного з вбивців, селянина с. Великої Ростівки.

В Смілі робітник Харченко з ревнощів стріляв і ранив двох других робітників.

3 Волині. Містечко горить. В газету „Волынь* телеграфують: „Горить містечко Березне. Необхідна негайна поміч “.

Невідома пошесть. В м. Народищах і сусідньому селі Сельцях вмерло двоє людей од якоїсь невідомої хвороби; гадають, що од сібірської язви. Хвороба починалась з прищика на тілі. В Народищах багато лимарів і певно зараза пішла від шкур.

3 Поділля. Віспа. В Проскурові лікарське товариство офіціяльно оповіщає, що в місті пошесть натуральної віспи. Зарегістровано вже 13 слабих. Слабує багато і на шкарлятину.

Два вбивства. В с. Торканівці, ольгопільського повіту, цими днями два парубки Ю. і Ц. почали були між собою сварку на вулиці. Сварка перейшла в бійку, під час якої Ю. заколов ножем Ц, Через скілька днів в тій же Торканівці сталось нове вбивство. Селянин Т., 70 літ, вертався з ярмарки додому; в нього було ПО карбованців. Вже під самою його садибою якийсь невідомий злочинець вдарив діда по голові так, що той одразу впав неживий. Пограбувавши гроші, вбивець втік.

3 Полтавщини. За смерть рабина. В Золотоноші місцевий купець М. Хуторський побив в своїй крамниці комісіонера Гольдштейна. Поліції Хуторський пояснив, що він зробив це під впливом звістки про смерть ржищівського рабина і не розбірав тоді, що він робить, та крім того Гольдштейн наборгував в його крамниці без його відома на 1 карбованець 25 копійок.

Шевченкове свято в Полтаві відбудеться замісць неділі 28 марта, в понеділок 29 марта. Крім великого хора, щось в 100 душ, будуть ще співати солісти-співаки з Харькова і Київа. Крім концерту, буде ще влаштовано живі картини; сцену і зал буде декоріровано, а всі виконавці в українському вбранні. Увесь прибуток від концерту, як сповіщає „Полтавок. Гол.“, призначається на памятник Т. Шевченкові.

3 Катеринославщини. До пограбування краснопільської волости. Арештовано трьох злочинців, що брали участь в пограбуванні краснопільської волости, між ними й десятник Уманський, що повідомив грабителів, скільки єсть грошей в волості. Четвертий грабитель, коли його хотіли арештувати в Катеринославі, ранив околодочного надзирателя і двох городових і втік.

Арешт. На хуторі Артільному арештовано конторщика станції „Дебальцево" Жіліна, що організував скілька залізнодорожних експропріяцій, між ними пограбування на 16 тисяч і вбивство артільщика Єфимова на станції Рубежній.

На донецьких рудниках все менше і менше купують вугілля за останні часи. За останні дні продаж вугілля зменшився на 22.600.000 пудів.

Донос союзників. В Катеринославі закінчилась справа союзників Бахтіна, Криворучка і Нестеренка, що зробили брехливий донос на земського техніка Кавунова. Через їх донос Кавунов сидів три місяці в тюрмі з наказу адміністрації, потім його увільнили з служби і віддали під суд палати. На суді Кавунова виправдали, але прокурор потяг до суду всіх союзників за неправдивий донос. Тепер виявилось, що всі три підсудні—-люде темні і підписали доноса, якого написав голова союзників Гринев. Суд їх всіх трьох виправдав.

3 Херсонщини. Боротьба з повіями. Адміністрація зробила наказ про боротьбу з повіями. Наказано поліції, щоб повії не ходили ввечері по вулицях, не чіплялись до перехожих. Наказано також доглядати за сутенерами і поставщиками „живого товару". Між иншим в наказі повідомляється, що в Одесі торгує собою і скілька гімназисток.

Бунт запасних. „Кіев. М.“ телеграфують з Одеси, що там 23 марта, під час звичайної провірки запасних армії і флота, почався бунт запасних. В південь в петропавлівський учасхок зібралось щось 500 душ, між якими були вже і п'яні. Доглядати за запасними було доручено великому нарядові поліцейських. Деякі запасні вимагали, щоб їх яко мога скоріше пускали, бо вони теряють робочий день. Скількох запасних було арештовано. Тоді велика юрба почала кидати камінням в городових. Запасний Вронштейн був замахнувся на городового: той вистрелив і тяжко ранив Бронштейна. Вронштейн умер в лікарні. Тоді вже всі запасні почали буйствовать, повибивали вікна іт. инш. Викликали дві роти салдатів і пулеметну команду. Салдати арештували багатьох запасних; ранено двох надзирателів і двох городових.