Театр і музика.

- Духовні концерти. Сьогодня, 25 марта, відбудуться два духовних концерти: один — сліпих, під орудою д. Петрова — відбудеться в залі релігійно-просвітного товариства, а другий — оперного хору, під орудою І. О. Паліцина—в залі купецького зібрання. Обидва концерти заслуговують на увагу публіки: перший — своєю сімпатичною добродійною метою, а другий — високим естетичним задовольненням, яке він обіцяє слухачам.
- Труппа А. Шатковського. Цієї зіми українська труппа А. Шатковського грала в Самарі, в театрі „Олимпъ" і мала там великі збитки. Навіть на масниці театр пустував. Трупні, як переказує „Т. и Иск.", не заплачено чимало грошей.
- Труппа Дарьянова незабаром гратиме в г. Кременчуці.