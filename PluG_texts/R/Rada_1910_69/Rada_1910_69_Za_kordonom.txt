За кордоном.

БЕРЛІН, 24. На заводах Сіменса й Шуккерта закінчено будову нового діріжабля завдовшки у 125 метрів, м'якої сістеми, з трьома човниками. В рух діріжабль приводиться трьома моторами й шістьма пропелерами.
ЛОНДОН, 24. Агентство Рейтера оповіщав, що між республіками Перу та Екуадор виникло непорозуміння, причиною до якого був напад черні на перуанську місію в Кіто. Перу загрожує посилкою війська, коли його не буде задоволено. Вже скликано запасних. 22 марта людність зірвала герба з екуадорського консульства.
САЛОНІКИ, 24. В околицях Дьякова перебуває з великою четою відомий албанський привідця Болетинац. Урядові війська, яких призначило для втихомирення Албанії, концетруються в Іпеці. Сюди ж прибув з штабом і Джавид-паша. Поспішають війська з Митровиці та Салоник.