Цікавий документ.
(До характеристики майбутнього земства* на Правобережжі).

Як відомо, заведення „виборного" земства в „9 західних губерніях" має відбутися після урядового проекту, 1 липня сього року. Ця реформа настільки важна для внутрішнього життя Правобічної України, що варто звернути на пеї більшу увагу і заздалегідь уявити собі всі ті „блага", що несе вона українському народові. Суть урядового законопроекту в цій справі зводиться в остаточній мірі до того, щоб забезпечити земству „західних", то б то правобічних українських, білоруських та литовських „губерній", російський характер. Остріє цього законопроекту ввернено на перший погляд головно проти поляків, в дійсности ж цілим тягарем лягає він на плечі українського і білоруського народу. В цьому законопроект цей з'являється тільки дальшим продовженням споконвічної боротьби керманичів російського національнодержавного життя з поляками за право володіння Україною та Білорусією. І в цій боротьбі українському народові доводиться бути як і давніше тільки знаряддям, а як вона скінчиться, — доведеться росплачуватися собою перед щасливим переможцем.
Отже, коли ми бачимо, як в урядовому законопроекті залічують увесь український народ на Правобережжі до народности „російської", то знаємо дуже добре, що це робиться не з великої любови до „единокровнаго племени", не з бажання оборонити його від „польської небезпеки" іменем "народности державної", а просто тому, щоб піднести процент „російського" землеволодіння „въ Ю.-З. Краѣ", та оперти на цьому перевагу російського поміщицтва — цього справжнього представника російського народу на правобічній Україні— над поміщицтвом польським. Бо коли б справді уряд дбав щиро про інтереси милійонів українського та білоруського селянства, та хотів забезпечити ці милійони від „польської небезпеки", то на це вистало б, як слушно писали свого часу „Русскія Вѣдомости", „обнизити земський ценз" і тим самим земство наше здемократизувати. Але ж од „единокровности" та „близького родства" з пануючої нацією велику користь мають тільки д.д. Піхни і Савенки, та ще може галицькі москвофіли оцього „злодійкуватого" типу, як їх влучно схарактеризував д. В. П. в своїх листах „з Невських берегів" в ч. 63 „Ради". Селянські ж маси українського й білоруського народу не дістануть в проектованім урядом земстві в „західних губерніях" ні одного голосу більше, ніж мають селяне в губерніях російських, а коли надто зважити, що на Україні збільшується тільки значно число представників російських поміщиків, та додати ще до того представників поміщиків польських, то процент селянських заступників в правобічному українському земстві буде значно менший від того ж проценту в земстві російських губерній. Але поминаючи антиукраїнський характер цього законопроекту, він, як оказуеться, навіть в своїх безпосередніх завданнях не рахується з реальними обставинами і з дійсностю, що все буває сильнішою від усяких канцелярських творів. Ця ж дійсність показує, що —з одного боку російське поміщицтво на Правобережжі ласе на всякі урядові „тепленькі" посади і займатись місцевими „земськими" справами воно, як не раз писав з жалем навіть „Кіевлянинъ", не має часу та охоти і що при тих обставинах без помочі поляків так чи сяк не обійдешся; —з другого ж боку ця сама дійсність каже, що цей польський елемент, так завзято поборюваний урядовим законопроектом, зовсім не такий для російського „стану посідання" на Україні страшний, як його уряд малює, а навпаки, що еволюція, котру цей елемент перейшов останніми часами, зовсім приладнала його до заняття місця при спільній „трапезі" з російським елементом на Правобережжі і що навіть він готовий підтримувати уряд во всіх його „дѣ лахъ и помышленіяхъ", призначених для „введенія окраинъ въ сферу государственной культури", кажучи словами д. Столипіна.
Для потвердження вищесказаного наводимо документ, котрий дуже ясно та виразно малює настрій верховодячої польської більшости на Україні. Зветься він „ Особое мненіе“ и „заявленіе“, поданныя поляками представителями Кіевской, Волынской и Подольской губерній въ засѣданіи совѣта по дѣлам мѣстнаго хозяйства по поводу введенія выборнаго земства в 9-ти западныхъ губерніяхъ". Що до „заявленія", в якому депутати поляки — „убѣжденные государственники" — зрікаються дальшої участи в нарадах „совѣта", покладаючи всю надію на „государственное чутье русскаго народа“, що не дасть —як вони думають — провести в життя постанов цього „совѣта", то воно було свого часу (в октябрі минулого року) зазначено в пресі, і тому ми його тут не наводимо, натомість подаєм майже в цілости і в орігіналі „особое мнѣніе", в якому авторі його малюють сучасний настрій польського громадянства на Правобічній Україні.
Запротестувавши проти принціпів урядового законопроекту, представники цього польського громадянства так поясняють свій протест: „мы отрицаемъ — пишуть вони —эти основанія потому, что они противны самымъ жизненнымъ интересамъ русскаго государственнаго и мѣстнаго земскаго хозяйства, а также потому, что они по отношенію къ польскому населенію края глубоко и безцѣльно несправедливы.
Польское населеніе Ю. 3. Края въ недавніе смутные годы безспорно доказало, что оно неизм?нно стоить на сторон? государственнаго долга и порядка. Оно поддерживало послѣдній въ общоственныхъ организаціяхъ, каковымъ является „Союзъ землевладѣльцевъ и земледѣльцевъ", въ составъ» котораго вошли сотни польскихъ сельскихъ хозяевъ. Не смотря на зто, когда смута улеглась, и пришло время воспользоваться польскими культурными силами для творческой работы, оказнвается, по проекту о введеніи въ край земскаго положенія, что для этихъ силъ мѣста нѣть, что онъ отъ работы отстраняются. Намъ говорятъ, что такое отношеніе мотивируется необходимостью положить закономъ предѣльныя грани національнымъ антагонизмамъ, но для подобныхъ антагонизмовъ почвы на мѣстѣ нѣтъ, и если они проявились на выборах въ Государственную Думу (куда, кстати сказать, на послѣднихъ выборахъ не избранъ ни одинъ представитель польскаго населенія трехъ губерній), то это слѣдуетъ приписать внѣшнимъ вліянімъ и политическимъ спекуляціямъ.
Страхованіе русской государственности отъ не только безвреднаго для нея , но и прямо ей полезнаго, какъ доказали событія 1905 года, польскаго населенія, представляется поэтому безцѣльнымъ.
Мало того. Оно по проекту достигается слишкомъ дорогой цѣной пониженія полезности и продуктивности земскаго дѣла. Никто не станетъ спорить противъ очевидной истины, что отстраненіе отъ земства культурныхъ работниковъ, тѣсно связанныхъ и сжившихся съ мѣстными бытовыми условіями, профессіонально занятыхъ трудомъ въ области сельскаго хозяйства и традиціонно преданныхъ интересамъ родного края (?) внѣ всякихъ національныхъ особенностей (?), не можетъ не отозваться вредно на земскомъ дѣлѣ.
Польское населеніе Ю. 3. Края, даже , руководствуясь однимъ чувствомъ здороваго згоизма, прекрасно отдаетъ себѣ отчетъ въ томъ, что его 
экономическое благополучіе и пожалуй самое существованіе неразрывно связаны съ устойчивостью государственнаго строя Россіи и его центростремительной силы *). Политика не сознающая этого, а таковой является политика проекта, блуждаетъ въ потьмахъ, и не будеть вовсе для насъ удивительнымъ, если ея послѣдствія приведутъ къ совершенно неожиданнымъ для нея результатамъ, одинаково плачевнымъ какъ для польскаго населенія, такъ и для земскаго дѣла и для самой русской государственности".
Коли до цього красномовного „мнѣнія" додамо ще й те, що вся сучасна польська преса на Україні в цілости признає, йдуча слідом за відповідними російськими кругами, „російськість" Правобережжя і, виставляючи таким чином поляків одинокою (поруч жидів) пригніченою нацією на Україні, забезпечує собі до того сімпатію російської третьо-думської опозіції, то побачимо, що урядовий законопроект „за неимѣніемъ непріятеля" тратить всю свою силу та зістається без прихильників в російській „законодавчій" інституції.
І справді показалось, що в думській комісії, котра розглядає цей законопроект, він не тільки не має більшости, але має проти себе навіть націоналістів і октябристів. Ці дві фракції виробили натомість новий компромісовий законопроект, котрий розуміється вповні задержує антидемократичний і антиукраїнський характер урядового, але за те, як доносить добре поінформований в цій справі петербурський кореспондент „Dziennika Kijowsk'oго“ в № 72 цієї часописи, „майже зовсім справедливий“ в визначенню числа гласних поляків. Після нього число гласних поляків в Київщині збільшується з 48 (урядового законопроекту) на 85 (октябр.- націонал.), на Волині—з 66 на 108, на Поділлю з 57 на 101. Крім того компромісовий октябристсько-націоналістичний законопроект нищить всякі обмеження, що запроважує уряд для поляків-членів земських управ та земських урядовців.
Розуміється, стоячи все на ґрунті знесення всяких обмежень для якої би то не було національности на Україні, ми можем тільки вітати оцю ознаку октябристсько-націоналістичної „справедливости" супроти поляків. Тільки-ж ми дуже добре знаємо, де тут „собака закопана“ і вище ми вказали причини цієї незвичайної для цих сфер „толєрантности“. Ми знаємо теж, що од цього майбутнього російсько-польського земства, не вважаючи навіть на всі форми, які при сучаснім політичнім безголов'ю цей законопроект ще може прийняти, —нам добра ждати для себе не доводиться, і знаємо врешті, що з тісним сполученням російського і полського елементу на Україні, котрого—як це ми бачили—можна раніше чи пізніше сподіватись, боротьба за культурно-національну емансіпацію українського народу стане ще тяжчою, але про те віримо — не безнадійною...
В. Правобережець.