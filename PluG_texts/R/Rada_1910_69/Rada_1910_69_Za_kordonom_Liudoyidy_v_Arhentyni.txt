За кордоном. Людоїди в Аргентині.

Недалеко від столиці Аргентини Буенос-Айреса, в окрузі Ріо-Негро, недавно арештовано компанію з 56 душ, яка протягом п'яти років убивала купців-арабів і турків і... з'їдала їх. Викрито цих людоїдів цілком випадково. Комисарові міста Куй було заявлено, що десь зник без-вісти турецький купець Еліас. Комисар дуже добре знав цього Еліаса й сам почав розшукувати його. Незабаром комисар арештував одного хлопця, від якого він довідався, що десь у Лагунітах дійсно убито турка Еліаса й ще де-кількох турків і арабів. Пізно вночі комисар з поліцейськими приїхав у Лагуніти й застав усіх 56 душ людоїдів, коли вони спали, їх арештували, перевязали й повезли в тюрму. Тільки тут виявилась уся правда про цих розбійників. Головним ватажком компанії був Петро Вила, 47 років, має дві жінки. Його помішник X. Муньос, 65 років, найстаріший з людоїдів. Другий помішник X. Куй, 59 років, найрозумніший від усіх своїх товаришів. На запитання, чи їли вони людей, розбійники просто відповіли, що їли. Коли в їх місцевости з'являвся турок або араб з крамом, на нього нападали людоїди й убивали. Поділивши між собою все добро убитого, вони засипали труп землею до ночі, а потім пекли його й, запиваючи вином, з'їдали. Кістки вони палили в горах. Таким чином, вони за п'ять років з'їли більше 180 турків. Добро убитих вони вимінювали в найблизчім місті на вино, хліб та тютюн.
Тепер провадиться пильне слідство. В хатах канібалів знайдено багато людських кістяків і всякого краму.