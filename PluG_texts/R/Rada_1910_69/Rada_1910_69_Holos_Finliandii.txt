Голос Фінляндіі.
Сміливо можна сказати, що очі цілого світа обернуто тепер на ту маленьку простором, але міцну культурними традиціями й геройською боротьбою за них країну, що зветься Фінляндією. Знов роспочався там наново політичний позов, який, здавалося, зовсім був уже скінчився р. 1905 повного перемогою народнього елементу над заходами бюрократії. І безперечно тепер фінляндські події викликають далеко більший інтерес, ніж на прикінці 90-х років, бо тоді з централістичними заходами виступала сама бюрократія, од якої й не можна було нічого иншого сподіватись, — тепер же між собою та фінляндським народом вони наважилась поставити Державну Думу,— як-не-як, а ніби народом обраних заступників... І вони, як відомо, вже свої думки що до Фінляндії показали. Більшість безперечно готова, як єврейський натовп перед судьбищем Пилатовим, гукнути: „кров її на нас і на дітях наших". Меншість же, що править за опозицію в Думі, хоч і пробувала вияснити дійсну підкладку фінляндських подій, але голос Її був голосом „вопіющого в пустині" й даремно пропав серед товариства Гучкових, Маркових та Пурішкевичів. Отже з кожним днем наближається давно в патріотичних сферах сподіваний кінець фінляндської автономії.
Цікаво поставити поруч з оцими ажитаціонними заходами спокійну самовпевненість самих фінляндців. В сеймі, де саме тепер одбулося обмірковування урядового законопроекту, панує спокій; промови депутатів здержані, звичка панувати над собою, наслідки політичного виховання виявляються у всьому. Всі без винятку партії однаково гостро й без хитаннів „неконституційний акт бюрократії"; всі вони показували на єдино можливий тепер для них шлях—-дати „одсіч культурними громадськими заходами"; всі вони нарікають на російську Думу, що не закріпивши своєї власної конституції, важиться наступати на чужу. Законопроект здано в комісію, звідки він вернеться через три тижні для докладного обміркування в сеймі. Але й тепер уже устами своїх послів фінляндський народ висловився. Його думки в цих старих позвах і тепер вже відомі, і одмагатися незнанням їх не можуть хитромудрі політики з Думи...