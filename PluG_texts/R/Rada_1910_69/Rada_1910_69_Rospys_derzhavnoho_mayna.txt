Роспис державного контроля
Дмитрюков докладує роспис державного котроля, вирахований в сумі 10.196.857 карб. Комісія висловлює побажання попередніх роківі про реформу відомства на підставах широкої самодіяльности, про відокремлення державного контрольора з складу ради міністрів і про поширення ревизії контроля на всі, без винятків інстітуції.
Державний контрольор поясняє, що ревизійна діяльність контрольора, відповідно до істнуючих законів, компетенції ради міністрів не підлягає.

Участь державного контрольора в раді міністрів не має прямих стосунків до ревизійної діяльности контроля. Реформуючи контроль, треба найбільше старатись про повну незалежність його та про повну об'єктивність постанов ревизійних колегій, але ж не слід руйнувати інституції, що складалась історично. Уряд виготовляє проект контрольного статуту, що визначить кари за невчасну подачу справозданнів. Що ж стосується питання про поширення ревизії контроля на всі, без винятку, інституції, то треба зважати на те, що де-які інституції зостаються за межами загального контроля, маючи особливу організацію. (Оплески на правих).
Коваленко 1-й, не вважаючи можливим пристати на бажання комісії, висловлює побажання, щоб негайно було подано на розгляд законодатним інституціям статути —ревизійний, росписів та обрахунків.
Лучицький вважає, що контроль не виконав завдання, яке було йому дано підчас його заснування. Як що державний контрольор —є член ради міністрів, то він не має самостійности, він повинен завжди бути в згоді з рештою членів ради. Все це придушує енергію у особ, що роблять контроль. (Оплески на лівих).
Побажання комісії, а також побажання Коваленка 1-го і увесь роспис Дума приймає.
По докладові Єропкина принято роспис по сістемі державного кредіту, вирахований в 406.812.174 карб.
Лерхе висловлює побажання, щоб уряд викупив всі або частину білетів державного казначейства.
По докладу Свєнцицького принято роспис надзвичайних видатків міністерств доріг та воєнного.
Скінчено розгляд обрахунків видатків окремих відомств.
Олексієнко докладує, що після зроблених одмін загальний роспис прибутків може збільшитись на 260.580 карб. (Оплески на всіх лавах).
Підчас постатейного читання державного роспису прибутків Карякин висловлює побажання про одміну податків на коло ладозьких каналів. Побажання принято.
Дальші номери роспису принято без дебатів. Розгляд державного роспису зкінчено.
Голова бюджетної комісії докладує, що в роспису на 1910 рік прибутки переважають вад видатками на 4.240.000 карб. (Загальні оплески). Голова заявляє, що в першу сесію Дума скінчила розгляд бюджету 19 іюня, підчас другої—l мая, а тепер — 23 марта. Олексієнко сходить з трибуни під гучні оплески всієї Думи.