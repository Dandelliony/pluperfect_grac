ПО РОСІІ.

- Не йдуть в салдати. Селянин села Міхалівки, ярославського повіту, Микола Платонов, узятий до салдатів, не схотів присягати й носити зброю. Покладався він на те, що його релігійні переконання не дозволяють йому цього робити. Він згоджувався служити в солдатах, але в частині, яка не носить зброї і не вбиває підчас війни. В салдати його все-таки взяли і одправили в село Грузіно, новгородської губернії, де стояв його полк. За це Платонова оддали під суд. Недавно його судили в петербурзькому воєнно-окружному суді. Баталіонний командір казав на суді, що Платонов — людина побожна, що він навіть м'яса не їсть і не п'є чаю, а живе тільки самим хлібом та водою. Він толстовець. Прокурор, почувши, що командір назвав Платонова толстовцем, спитав: „А звідки ви знаєте, що Платонов—толстовець? Хіба ви читали твори Толстого? „Ні, не читав", — одповів він. Полковий священик, ознайомившись з Платоновим, переконався, що він толстовець. Ротний командір сказав, що він намагався присилувати Платонова взяти зброю, але той не схотів, бо, мовляв, „Бог заборонив убивати людей". Не хотів він також і молитву читати за Царя: „Спаси, Господи, люди Твоя". Платонов казав, що читає одну тільки молитву „Отче наш", бо її „дав Бог", а инших молитов „Бог не давав". Свідок казав, що про Царя Платонов завше говорив з повагою. Суд присудив позбавити Платонова воїнського звання і всіх надзвичайних прав та оддати в арештантські роти на три роки, або, коли там не буде місця, в звичайну тюрму. (Н. Русь).

- Ліга різноправности жінок. Недавно відбулися перші загальні збори московського одділу ліги рівноправности жінок. На зборах д-ка Флейшіц прочитала доклад: „Женщина и право". На думку докладчиці, головною причиною жіночої емансіпації являються економичні обставини. По мірі того, як участь жінки в економичному житті країни стає все більшою, зростає і потреба жінки в незалежности. Право не поспіває за життям. Змагаючись за свою волю та незалежність, жінка, разом з тим, наближає момент розкріпощення і всього громадянства. (Рѣчь).

- Діяльність поліції. Недавно, як переказує „Рус. Сл.“, в вороніжському окружному суді розглядали справу про крадіж грошей, коштовних паперів та діамантів у д. Тарасова. Процес цей цікавий тим, що на суді виявилася участь в цій крадіжці агентів московської сискної поліції. Начальник сискної поліції сам поміг втекти головному злочинцеві.

- Сумна статистика. В 3-й книжці „Соврем. Міра“ лікарь Жбанков вмістив велику статю про пошесть самогубств. Матеріал, яким користувався д. Жбанков, обсягає 4 1/2 роки. Підраховано 9510 випадків самогубств, і замахів. 3 підрахунків д. Жбанкова видно, що найбільше самогубців серед мужчин, вони виносять 68 відсотків всього числа самогубств. Але й відсоток женщин за останні часи все зростає. Про стан самогубців єсть відомости в 4157 випадках. Трохи не половина самогубств —47 відсотків падає на молодь од 17 до 25 літ. На середні роки до 50 літ припадає 34 випадки, на дітей 12 відс. і на стари —7 відс. самогубств. Сословіє, званіє і робота показані в 6840 особ. 57 відс. падає на робітників і низчі шари людности, 11,5 відс. дають дворяне, духовні та крамарі. Самогубці серед учнів виносять 10 відс. На чиновників та воєнних приходиться по 7 відс. Найменше самогубців —5,3 відс. з вільних професій. Про причини самогубств єсть відомости в 4313 випадках. Ці відомости можно поділить на 6 груп. Перша - громадсько-політичні умови, - безробіття, голод, злидні, арешти, труси, переслідування, тюрма. Тут було 1956 випадків, або 45,5 відс. всього числа відомих випадків. Друга — хвороби, піяцтво, нудьга, розчарування —763 випадки, с. т 17,6 відс. Третя — любов і полові відносини —599 або 14 відс. На четверту групу — семйові відносини— припадає 451 самогубство —10,5 відс. Пята група — службові непорозуміння —307 випадків, 7 відс. Нарешті 6 — дитяча група - самогубства з шкільних причин. Тут
237 випадків, 5,4 відс. Самогубці найбільше вживали отрути —46,2 відс., стрілились —20 відс., вішались - 10 відс., топились-—8,6 відс., кинулись під поїзд і трамваї —6,3 в., зарізались —4,9 відс.

- Знов Вергун. З Петербургу нас сповіщають, що 27-го марта в 8 1/2 г. вечора в товаристві „славянской взаимности“ в помешканню клубу „общественныхх дѣятелей" (Петербург, Семеновська, № 1) має бути реферат „славнозвісного “ Вергуна на тему „Руссославизмъ и австрославизмъ - двѣ культурно-историческ. идеи“. (Од власн. кор.)