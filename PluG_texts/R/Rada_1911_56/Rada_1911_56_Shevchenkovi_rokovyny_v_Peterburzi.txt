Шевченкові роковини в Петербурзі.
Нудно, казьонно, без тіні громадського під‘йому і оживлення минув ювилей, близький і дорогий для росіян—ювилей волі 1861 року. Народне оживлення виявилось хіба в побільшенні масляничного розгулу; громадське святкування за забороною усіх инших форм відбулось в формі обіду літераторів в якийсь реставрації, та й то святкували так цей день лиш літератори з „Нового Времени" і К°; инші уважали більш достойним ухилитись від усяких торжеств. 
Тепер рівняєш з цим ювилейні дні Шевченкові, святкування пам'яти поета, що як не як, являється чужим і незнаним для російського громадянства. Пам'ять його, коли зрівнять відносне значіння цих днів для російського громадянства з недавнім днем 19 февраля, було відсвятковано тепліше, з більшим громадським підйомом, з більшим відповідним настроєм. 
Святкування Шевченкових днів у Петербурзі вийшло за межі української колонії; в святі брало широку участь російське громадянство. Позбавлені адміністративного „усмотренія" Шевченкові свята здобули доволі імпозантний характер. 
Вступом ніби до свят була лекція К. Чуковського 21 февраля про Шевченка. Цієї лекції українці ждали з певним напруженням; знаючи публіцистичні виступи референта взагалі, пам'ятаючи з'окрема його не так давню статтю про поета, можна було сподіватись, що він в відповідному тоні прочитає й свою лекцію. Але, на щастя, надії ці не справдились — по формі і по змісту лекція носила цілком коректний характер. 
26 февраля, в роковини смерти поета, майже в цілій російській пресі були статті, присвячені пам'яті Шевченка; з'явились вони в „Биржевыхъ Вѣдомостяхъ!», „Рѣчи", „Современномъ Словѣ", „Петербургскомъ Листкѣ", „Петербургской газетѣ". Написані в звичайному тоні ювилейних статтів, повні в своїй більшости теплого почуття і поруч з цим поверхового знання Шевченка, вони мусять буть проте згадані, як факт ушанування пам'яти Шевченка ріжними таборами російської преси. 
З ювилейних статтів слід виділить лиш статті „Новаго Времени" і що-тиждневого „Синяго Журнала". В „Новомъ Времени" Меньшиков, котрий, як він сам повідомляє, „не один раз вже мав честь докладати читачеві про україноманів" скористувався днем ювилею, щоб вилить на українство і на пам'ять поета знову відро помий, ряд наклепів, інсінуацій. Але, минемо його—на те і в на світі Меньшиков, щоб писати доноси і є газета „Новое Время", щоб ті доноси друкувати. 
Другий орган, який „достойно" згадав Шевченка є „Синій Журналъ". Пройти мимо статті цього органу так, як пройти мимо статтів Меньшикова, ми не вважаємо можливим. Не зважаючи на своє недовге істнування цей журнал, здобув широку, хоч сумну популярність. Реклама в усіх формах, повне негування елементарних правил літературної етики,—ось характерні риси цього органу, риси, які позначились дуже виразно і різко. „Орган молодыхъ лакеевъ" — охарактеризував „Синій Журналъ" А. Яблонозський, льокаїв, що хиляться перед вулицею, перед юрбою, догоджають самим низьким її інстінктам і уподобанням. Бульварних органів є чимало серед російської преси, але в цьому органі молодих льокаїв беруть участь не які небудь люде, літературі сторонні, люде, яким шануючий себе літератор не подає руки, співробітники цього журналу, між иншим, А. Купрін, І. Потапенко, Теффі, Каменський, Димов, Аверчекко—люде відомі і популярні серед поступової журналістики. При таких обставинах рахуватись з „Синимъ Журналомъ" приходиться. Приходиться нотувать його статтю про Шевченка, рідку по своїй безграмотности і убожеству. Наведемо де-кілька „найкращих" її місць: 
„Збірник ліричних віршів його, що видержав безліч виданнів, під назвою „Кобзаря"—єдина настольна книжка кожного справжнього сина України". Хто там „під благодатним небом милого полудня" не знає її на пам'ять... „Красиво по всій зеленій Україні хлопці і „дівчини" співають його думи в роскішних лісах весінніми святами і на „вечорніцах„ голубими зимовими ночами і під час важкої літньої праці... Нерадісну біографію Шевченка рос каже вам всякий „малороссійскій" школяр... Земляки, що були на посвяченні нового хреста, „съ умиленіемъ" росказували про свої вражіння: (правопис орігіналу) щыро помолылысъ за душу велыкаго покійника. Выпылы купно по добрій чарцы оковытон (водка), попойли мудрого кулишу и розійшлыся, кому куди шлях. У ночи-жъ був невелыкій дощыкъ—само небо посвятыло дорогой монументъ. З того часу на могыли трава зеленіє". 
Згадка про Шевченка, яка яскраво свідчить про моральну фізіономію тих, хто його згадує. 
Переходимо до дальшого нотування фактів. 26 февраля відбулась, по звичаю, традіційна панахида в Казанському соборі. Того ж дня була одкрита виставка малюнків Шевченка в Академії художеств відбулось вшановання академією свого колишнього вихованця. 
27 февряля було урочисте засідання Академії Наук, присвячене пам'яти Шевченка—яке являлось центральним пунктом шевченкових торжеств. Воно робило справді імпозантне вражіння. Величезна сила народу, промови ораторів, згадки Овсяніко-Куліковського про потребу рівноправ'я всіх національностей в державі — все разом утворювало настрій, до якого ми українці не звикли. 
Не спиняючись докладніше на цих фактах, про які вже писалося в „Раді", перехожу до ушанування пам'яти Шевченченка другою російською організацією-петербурзьким товариством народніх університетів. 
28 февраля цим товариством була улаштована лекція про Шевченка О. Я. Єфименкової, після лекції відбулась декламація і співи творів Шевченка. 
Лекція Єфименкової поділялась на дві частини. Зпочатку лекторша познайомила авдіторію з біографією Шевченка, спиняючись головним чином на тих умовах, під впливом яких складалась його шдівідуальність. Після невдатного кінця повстання 1654 року на Україні—і правобережній і лівобережній—заводиться кріпацтво; воно по своїм формам, по своєму впливу на народню псіхологію різко відріжняється від того, що було в Росії; нема і тіні тих патріархальних відносин, які подекуди зустрічаються там; з одного боку бачимо різко виявлений гніт, з другого таку ж саму зненависть. Це народне відношення до кріпацтва передалось Шевченкові. Паралельно з розвитком кріпацтва гинула народня культура, народня активність, але панщина не змогла проте задушить усього. Шевченко родився в тій частині України, яка була ареною останнього народньсго руху —гайдамачини. Легенди і оповідання про цей рух він чув од свого діда, що сам замолоду брав у ньому участь, чув, безумовно, і од инших. Малий Тарас був з малих ще літ грамотний. Ця грамотність хлопчика-кріпака, може, являється незадушеним ще остатком культури давніх часів, про які згадує Павло Алепський в своїй подорожі на Україну — „там усі грамотні". Вчився Тарас у дяка, типової української фігури, одного з тих дяків, які „убоявшися бездни премудрости" кидали семинарії і академію і були провідниками грамотности в народі. Тарас знав, як це видно з його віршів, про Сковороду. Ці впливи народньої української культури зробили своє діло в формуванні індівідуальиости Шевченка. Талановитий хлопчик з малих літ вважав себе за художника, а не поета. Як поет він зрозумів себе пізніше. Минаючи життя Шевченка в Енгельгарда, його визволення, референтка докладніше спинилась на Кирилло-Мефодієвському братстві. Зазначивши абстрактність і теоретичність його програми, його недовге життя, вона спинилась на арешті і присуді над братчиками. Шевченка покарано найтяжче і самим Миколою І на присуді про заслання було додано власноручно „зіслати під найпильніший догляд з повною забороною писати і малювати". 
Цей суворий присуд не міг знайти собі відповідних виконавців навіть серед жорстокого військового чиновництва Миколаївських часів: Шевченкові роблено протизаконні полекшення. Проте заслання не могло не відбитись тяжко на поетові. Помилуваний після смерти Миколи І, він вернувся хворим і розбитим і скоро помер, не дождавшись волі, якої він все життя своє так гаряче бажав. Коли перенесено і поховано поета на Україні, біля могили його почали складатися легенди; селянам, похований в ній, видавався великим лицарем, характерником, борцем за волю; панам ввижались в тій могилі закопані гайдамацькі свячені ножі. Тепер ці легенди зникають і їх місце заступає свідоме відношення до поета. 
Друга частина лекції складалась з характеристики поезії Шевченка; зазначивши її головні мотиви, О. Я. Єфименкова підкреслила, що, беручи і обробляючи народні теми, Шевченко разом з тим являється поетом інтелігентом, який обробляє їх самостійно, вносить в них свою творчість, своє розуміння. Його поезія мав і буде мати величезне значіння для українців, для справи відродження українського народу, Галичина під впливом Шевченка вже стала живим і творчим національним організмом. Так само впливає Шевченко і на Україну російську. 
Лекція О. Я. Єфименкової була вислухана з великою увагою; довго не вгавали аплодісменти авдіторії, яка щиро і гаряче дякувала шановній лекторці. Декламація і співи закінчили вечір. Іх було небагато і серед публіки можна було по чути вирази незадоволення з цього приводу. 
Декламовано твори Шевченка („Як би ви знали паничі" і „Мені однаково") по цензурному дооктябрському текстові. Не знаємо, через що це сталось. Чи тут положила свою руку адміністрація, чи були цьому які инші причини. 
Вечером, 28 февраля, Шевченкові свята не закінчуються. 
4 марта відбувся Шевченківський вечір в робітничому товаристві на Петербурзькій стороні. 
8 марта відбувся великий вечір, улаштований літературним фондом разом з українськими товариствами. Не перестають виходити книжки місячників і тижневиків російських з статтями, присвяченими Шевченкові. 
Рано ще підлічувати, які результати дадуть Шевченкові роковини для нас—у відношенню російського (точніше великоруського) громадянства до Шевченка, до українства взагалі. Поки що побажаємо, щоб в результаті їх з'явилось серед російської інтелігенції хоч те мінімальне знайомство з Шевченком, яке потрібно, щоб на слідуючі роковини в поступовій пресі не з'являлось згадок, подібних до „пам'ятки" „Синяго журнала". 
Коли я думаю про ті наслідки, які може дати ювилейне свято Шевченківське нам, петербурзькій українській колонії, мені пригадується той робітник-„малорос", з яким я зустрівся в тенішевській школі. Він, одірваний від України, що ніколи не мав звязків з українським культурним життям, з усього свого заховав згадку лиш про Шевченка. Ця єдина згадка про свою батьківщину потягла його з ці Шевченківські дні на Шевченківський вечір, збудила бажання почути про долю великого поета, послухати Його твори. 
Мені хочеться вірити, що цей „малорос" буде не одним з тих, хто в ці дні почує свій звязок з батьківщиною, хочеться надіятись, що геній Шевченка іще раз зробить свій вплив, розбудить в серцях таких земляків „душу живу", перетворить їх із „тоже малороссовъ" в свідомих українців і теперішнє время люте приєднає їх до нашого гурту. 
                                            В. Садовський.