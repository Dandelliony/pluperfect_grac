Дописи.
(Од власних кореспондентів)

М. СМІЛА, черкаського повіту (на Київщині). Останніми часами у нас у селі багато шуму наробила подія, мова про котру не сходе й досі з уст кожного селянина. 12-го января у 7 годин вечора на одній з людних вулиць м. Сміли схвачено на вулиці молоду селянську дівчину Ганну Савченкову і одправлено невідомо куди. Главарь цього діла злодій-рецідівіст Олександр Скалозуб, якого недавно випущено з тюрми, через скілько днів після події МОВ у воду канув і поліція й досі не розшукала ні його, ні дівчини. Одного з товаришів Скалозуба, Григорія Письменного, поліція була заарештувала, а потім через кілько днів випустила. Характерне, між иншим, відношення до цієї справи поліції та жандармерії. Коли мати пішла у станову кватирю до пристава, то поліцейський чиновник вилаяв її, назвав дочку її простітуткою і виштовхав з канцелярії; жандарми теж не захотіли слухать батька дівчини. Все це дуже обурило смілявську публіку. Савченко подав скаргу по телеграфу міністрові внутрішніх , справ, прокурору черкаського окружного суду, губернатору і черкаському справнику. З приводу такого відношення поліції до справи, назначено розслідування і чиновника Баєва визивав справник у поліцейське управління. Подія ця нагнала страху і на смілянських дівчат, і вони вже не гуляють до пізньої ночі на т. з. „платформі” . А тут ще приїхали агенти з Кавказу наймать робочих на постройку сахарень на Кубані, та дівчат на бурякові плантації і це дає несчислимий матеріял для балачок. Ходять чутки, що чиновника Баєва скинуть з служби.
М. СУМИ. Українське життя. Суми вважаються одним з найбільших й кращих повітових міст на Харьківщині і мають по-над 45.000 людности. Але на таку досить численну для повітового города людність процент свідомих українців дуже малий й ознаки українського життя не знайти й удень з лихтарем. Про українців у городі не чути, бо вони зовсім не гуртуються, їх і не видно, —бо кожен з них заховався сам у себе, оточив себе якоюсь жахливою окремішністю і до єднання вперто не охочий. Коли глибше придивитись до нашого місцевого шиття, то зараз же побачиш, шо майже кожний свідомий громадянин раніш, ніж оточити себе тією окремішністю, пройде «волею судебъ предначертанный искусъ». В своїх пориваннях до єднання і гуртової роботи він найперш за все кидається до єдиної історичної у Сумах української інституції, до так званого „Малороссійскаго кружка". Але що діється у тому „кружку", то добре й докладно уже рос казав на сторінках „Ради" л. А 0--ч у ч. 275 минулого року. Так стоїть у нас справа з українським життям. Але хочеться запитати, — чому ж так багато у нас малосвідомих, що серед їх переважної дуже впливової більшосте паралізується зовсім вплив свідомих?
Вистави українські, не зважаючи па існування спеціальної („любителей драматическаго искусства") української інституції, — дуже рідкі, й не відповідають чомусь своїй меті; літератури української, яка єсть завше найбільш певним чинником поширення свідомости поміж людьми, тут не знайти ні за які гроші, ніякими засобами. Це останнє єсть найбільш шкодливим. Невже не можна заснувати хоч якого-небудь кіоска, де б український читач мав би змогу знайти чи то газету. чи то книжку собі на користь та розвагу? Та й заснування його не було б уже таким ділом клопотливим та завізним. Було б тільки бажання. Що до коштів, то їх завше можна дістати у купців, що мають свої книгарні у Сумах, адже ж Суми, город багатий, і купці у йому не бідні, треба тільки зацікавити їх цією справою. І коли б правління „кружка" замісць своєї попередньої „праці" та взялося б за цю справу, то крім подяки від громадянства вони нічого б не мало, бо кому ж і подбати про це, як не „кружку", єдиній українській інституції у Сумах Українська література -це перше, що тепер дуже потрібне для Сумів, й задоволення цеї потреби є справа першої черги.
Г. МИКОЛАЇВ (па Херсонщині). .Морське будівництво. Будівля трьох дреднаутів на місцевих заводах йде швидким темпом. Ще до октября місяця торішнього року корпуси кораблів ледві помічалися па стапелях, а тепер майже зібрано корми та встановлено шпангоути. На заводі „Русскаго Судостроительнаго О-ва" будуються дреднаути в елінгові, який своєю величністю робить надзвичайне вражіння. Будують дреднаути більш 2 тисяч чоловік, число яких к 1-му марта значно збільшиться. На заводі „О-ва Николаевскихъ заводові и верфей" для будівлі дреднаутів спеціально збудовано турбінну та башенну майстерні, які коштують 2 1/3, мил. карбованців. Башенна майстерня, це — останнє слово техники; уся залізно-бетонна, з англійськими дуже коштовними станками. Будуються дреднаути під доглядом англійських інженерів, яких прислала сюди відома лондонська фірма по будівлі воєнних суден найновіших конструкцій — Вікерс та Син. К 1-му января цього року на обох заводах було біля 7 тисяч робочих, яких на весну ще будуть приймати багато; іменно тоді, коли роспочнуть роботу в турбінній та башенній майстернях. Спб. міжнародній банк, який є головним власником обох заводів, з весни приступає будувати, коло заводу „О-ва Николаевскихъ заводові и Верфей" (на теріторії Чорноморського за воду) прокатки і завод з доменними грубами, щоб мати власну сталь для дреднаутів. Для подачі сталі на стапеля, де будується корабель, буде проведено од заводу до елінг а повітряну залізну дорогу. Окрім того, мабуть, з весни почнуть робити сухий док (елінг) для полагодження воєнних суден. Ці обидві будівлі обійдуться банкові не менш 10 мил. карб.
