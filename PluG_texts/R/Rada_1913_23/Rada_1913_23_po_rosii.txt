По Росіі.
Правила введення місцевого суду. Міністерство юстиції розіслало на розгляд відомств проект введення закону 15-го іюня 1912 року —про реформу місцевого суду. По цьому проектові, новий закон увесь цілком вводиться тільки в і 0 ти губерніях: Київській, Волинській, Подільській, Харьківській, Катеринославській, Херсонській, Таврійській, Полтавській, Чернігівській та Курській. Законопроектом цим засновується 2,027 волосних зьїздів, 978 мирових участків і 120 мирових зьїздів. Відповідно з числом участкових мирових суддів є проект встановити 446 посад судових приставів. Зважаючи на те, що реформа місцевої юстиції в 10-ти губерніях, звичайно, одібьється й на діяльносте окружних судів, законопроект має думку встановити 54 нових посад членів окружного суда. (Б. В.).

Петиція про роспуск Д. Думи. Пурішкевич вніс в головну раду союзу Михаїла Архангела проект все піаданчої петіції. В цій петіції вказується, що четверта Д. Дума в тому вигляді, який вона має зараз, не відповідає вимогам монархистів, а через те її треба замінити земським собором. Пурішкевич радить звернутись до усіх одділів палати Михаїла Архангела з пропозіціею зібрати під петіцією як найбільше підписів. (Г. М.).
Преса в Прибалтійському краї. „Прибалт. Кр.” подає кілька числових даних про адміністративні кари, які було накладено на пресу в Прибалтійському краї.
Максімум репресій було накладено на латишську пресу; потім, по порядкові, йдуть — преса естонська, російська, німецька й литвинська. З числа оштрафованих, загалом, 22-х видань на суму 9,60о карб., або 70 місяців арешту, латишських видань було оштрафовано 15, на суму 5,450 карб. Естонську пресу було оштрафовано на 1,850 карб. (В видання). Дві російські газети було оштрафовано на 800 карб., і одну литвинську газету —на 250 карб. Редактора одної німецької газети було арештовано на 1 місяць, без заміни штрафом. Зважаючи на такі адміністративні утиски, кілька видань зовсім закрились.
Голодовка в тюрьмі. „---" подає таку звістку про голодовку арештантів в лифляндській губернській тюрьмі: 7-го января 28 підслідственних політичних арештантів відмовились вийти на гулянку, за що адміністрацією тюрьми їх було позбавлено права виписувати продукти протягом одного тиждня.
9 января політичні знов відмовились від гулянки, за що адміністрація заборонила їм бачитись з рідними і одержувати жертви. 10, 11 12 января 2 арештанти не схотіли вставати, коли тюремне начальство заходило для провірки в камери. їх за це було покарано карцером. 7 арештантів, яких було поражено в карцер, почали голодувати. Незабаром до них приєднались ще 16 арештантів. Про голодовку адміністрація зараз же сповістила лифляндського губ. тюремного інспектора, с.с. С. І. Новакова, який двічі приїздив в тюрьму, визнавши вчинки тюремного начальства правильними. Голодовка припинилась тільки 17 января. Весь час голодувало 16 арешт., за якими дуже пильно стежили тюремний лікарь і фершал. Усіх їх одправлено після голодовки в больницю.
Заборона показувати на сцені святих. В літературних колах Петербургу ходить чутка, ніби Синод, по проханню правих членів законодатних установ, незабаром підніме питання про заборону виставляти в пьєсах святих і духовних особ, яких почитує церква. Кажуть, що Синод має думку заборонити навіть декорації, які уявляють з себе церкву, або церковні речі. (Р. Ся.).
- Всякі. Томським газетам заборонено давати звістки про події в північно-західній Монголії і поражено звертатись за дозволом до консула в Кобдо.
-Найсвятійший Синод рішив переіменувати московську Синодальну півчеську школу в духовну консерваторію.
Я йшов з одкритою душею Невинний, чистий, як дитя, Благословляючи життя, грішну землю звав своєю Як рай, життя мені здавалось, А люди—сестри і брати, І слово я , і слово ти — В один таємний згук зливались. Так вірив я і далі йшов У путь легенькою ходою, Горів надією святою і людям ніс свою любов... Та хтось підкрався, підстеріг, Коли я йшов життям натхненний, І кинув камінем на мене, І я, як труп, звалився з ніг!.. За що, —в одчаї я спитавсь: А де ж любов твоя до брата?. І сміючися той озвавсь: Вона давно людьми роспьята!.. П. Гай.
