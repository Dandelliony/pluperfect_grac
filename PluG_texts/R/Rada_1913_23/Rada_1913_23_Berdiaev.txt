„Роблене" мьясо.
Відомий французький науково-техничний популяризатор д-р А. де-Невілль помістив у 3-й книжці парижського журналу „Revue“ (Огляд) дуже цікаву замітку про знайдений бельгийським химиком спосіб виготовляти штучне мьясо. Про цей надзвичайний винахід маються вже докладні відомосте. Цьому практикові химичного діла по фамилії Еффронт, справді, вдалося з рослинних матеріалів виробити мьясо теляче, овече і свиняче та звичайне волове, що мають однаковий смак і харчовну вартість з справжнім мьясом. Вихідна основа тут солод, що виробляється на броварнях. його вимивають та пресують, далі кладуть у купіль з сірчаним квасом, а потім обробляють його при помочі вапни, мішанку фільтрують, випарюють воду, останки знов кладуть під прес, а нарешті, ще оброблюють всякими химичними субстанціями, які Еффронт, поки що, держить у секреті. Кінець кінцем виходить подібна до справжнього мяса, масса з його смаком, але куди дешевша. Учений Невілль запевняє, що ця підробка має для годівлі вартість справжнього продукту, бо вона складається з такого ж матеріалу, як і справжнє мьясо. Еффронт назвав свою вигадку від французького слова „viand " (віанд) „віандіном". Згідно його останнім розвідкам, цей продукт засвоюється тілом ще краще, ніж натуральний продукт. Поважний референт в журналі додає, що вже кільки авторитетних спеціалістів в Брукселю підтвердили велике значіння для голодної людськости цього винаходу Імья Ефронта благословлятимуть. Бердяев.
