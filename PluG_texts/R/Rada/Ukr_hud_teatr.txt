УКРАЇНСЬКИЙ ХУДОЖНІЙ ТЕАТР
Московська газета «Утро России» повідомляє, що в Москву тепер завітав П. К. Саксаганський, який хоче разом з Заньковецькою заснувати у Києві Художній український театр на зразок Московського Художнього Театру. Співробітник «Утра России» звернувся з приводу цього до М. К. Заньковецької з запитанням:
 — 	Яке буде завдання українського Художнього театру?
 — 	Те ж саме, що і Московського. Наше завдання показати українській публіці на її рідній мові, в художньому виконанні зразкові твори української, російської і європейської драматичної літератури і заснувать для неї
гарну ідейну трупу. Багато питається, чи знайдеться в нашій літературі досить п’єс для репертуару такого театру, з свого боку я не бачу особливих перешкод. Українська література за останні часи збагатіла на солідні драматичні твори, а з народженням Художнього, я гадаю, наші письменники стануть звертать більше уваги на рідний театр. Крім того, я не бачу ніяких перешкод виставляти нам перекладні твори.
Українська мова настільки багата, що на неї можна вільно перекласти кожну класичну п’єсу.
Але все це питання часу і коштів, — закінчила свою розмову г-жа Заньковецька.
«РАДА» 23 ЛЮТОГО 1912 РОКУ.
