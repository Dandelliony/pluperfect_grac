Останні вісти.(З газет та по телеграфу).

Пошесть шкарлятини.
ЛУБНІ. Останніми днями в Лубнах почала лютувати пошесть шкарлятини. 20 ноября померла учениця 6-го класу дівочої Олександрівської гімназії. Зважаючи на це, науку в 6-му класі припинено зовсім. (Власн. кор.).

Арешт Аврахова.
ПЕТЕРБУРГ. Арештовано Аврахова, який вигадав елексір проти пранців. Його обвинувачують за мошенство.

Труси.
БОРЗНА. В селі Прохорах, борзенського повіту, на Чернігівщині, за послідні 1 1/2 місяці становий пристав зробив у селян більше 15 трусів. Забрато багато російських і українських книжок: Толстого — „Въ чемъ моя вера", "Гоненіе на христіанъ въ Росіи", „Великій грех"; Аркаса—„Історія України Русі", Грінченка—повісті і ин. Арештованих нема. З чийого наказу зроблено і наслідком чого були труси—нікому не відомо. (Власн. кор.)

Приватні школи з викладовою польською мовою.
ВАРШАВА. Управління варшавської шкільної округи дозволило одкрити приватні 7 кл. школи з програмами жіночих гімназій в г. Лодзі і Острозі (ломж. губ.). В цих школах все викладатимуть по польському, крім російської мови, історії і географії, що мають викладатись по російському. (Власн. пор.).

Чума в Маньчжурії.
ПЕТЕРБУРГ. По всіх городах Маньчжурії чума. Уряд і населення Фуцзязяна одмагаються од російської санітарної допомоги, бо вбачають в організації санітарної допомоги погрозу верховним правам Китая.

Раут у Столипіна.
ПЕТЕРБУРГ. На рауті Столипіна були члени центра, праві обох палат і представники ради місцевого господарства. Балачка йшла про відносини між думськими фракціями і про зближеная центрів Думи і Ради.