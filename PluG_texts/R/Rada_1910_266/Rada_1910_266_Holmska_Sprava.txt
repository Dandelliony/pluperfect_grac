Холмська справа.
Думська підкомісія в своїм останнім засіданні ухвалила, нарешті, законопроект про відокремлення Холмщини. Ніяких значних змін підкомісія в законопроект не внесла, зоставивши головні його положення в такім самім вигляді, в якім вони були в початковій редакції. Підкомісія висловила тільки де-які бажання, з яких найважнішим треба признати бажання про скасування сервітутів. Маючи на увазі, що Дума здебільшого затвержує законопроекти, обмірковані в її комісіях, можна сподіватись, що й законопроект про відокремлення Холмщини буде затвержено або цілком в редакції підкомісії, або з незначними поправками та змінами. А що останнім термиаом для відокремлення Холмщини визначено 1913 рік, то можна сподіватись, що законопроект буде затвержено ще за існування третьої Думи — себто не пізніше наступного 1911 року. Таким чином, про відокремлення Холищини можна тепер говорити як про факт, що має здійснитись незабаром. Що ж обіцяє законопроект заінтересованим сторонам і насамперед — місцевій холмській людности? Відповідь на це питання виходить дуже сумна. Відомо, що на Холмщині величезна більшість людности складається а українців і поляків. Як у кожній місцевости з неоднаковим національним складом людности, так і на Холмщині мала місце боротьба національностей, причім поляки, як елемент дужчий, заможніший і краще зорганізований, досі брали гору над елементом українським. Завданням кожного такого законопроекту отже мало б бути унормировання цеї боротьби й оборона слабшого елементу від натиску елементу дужчого. На місце полонізації, що досі відбувалась у Холмщині, такий законопроект мав би поставити прінціп націоналізації, й тільки в такім разі холмське питання справді могло б вважатись остаточно розвязаним. Треба було забезпечити кожній з національностей, що населяють Холмщину, змогу вільно розвиватись, не визискуюча й поневолюючи другу національність.Думський законопроект укладено в цілком иншім дусі. Підкомісія також мала своєю одправною точкою боротьбу з полонізацією Холмщини —й це було цілком справедливо й розумно. Але законодавцям третьої Думи бракувало державного розуму для того, щоб на місце хибного прінціпу поставити прінціп справедливий — націоналізацію. Натомісць вони в основу відокремлення Холмщини поклали принціп ще більш хибний і небезпечний— русіфікацію. Дійсно, законопроект пройнятий одною ідеєю — зробити з Холмщини край „русскій" і привести всю холмсьну людність до одного „общерусскаго" знаменателя. Це видно з усього. Законопроект ні одним словом не згадує про українців на Холмщині, систематично вживаючи вислов: „русское населеніе". Більше того, депутати правого табору, як еп. Євлогій і о. Юрашкевич, вже тепер запевняють Думу, що рідною мовою холмських українців є мова „русская" й домагаються відповідних поправок у цім напрямі. Між иншим, до законопроекту про початкові школи ці депутати вже добились такої поправки. Доводиться отже признати, що при всій небажаности й шкодливости полонізації, що досі істнувала на Холмщині, вона все-таки була не дуже великим лихом у порівнянні з тим, що обіцяв новий законопроект місцевій українській людности. За польського пануваная холмські українці зазнавали багато лиха, але денаціоналізація українців провадилась ніби нелегально й потай від адміністрації, що значно ослабляло силу польського натиску. Тепер настають инші часи. Тепер холмських українців почнуть винародовлювати прилюдно й на підставі закону, при чім у цій корисній діяльности візьмуть участь представники місцевої адміністрації, духовенство, націоналісти, союзники й инші „ревнителі" казенної національности. Сила рідної української культури давала досі змогу нашим землякам на Холмщині успішно боротися з польським впливом. Проектіроване відокремлення Холмщини накине місцевій українській людности культуру російську, яка для українських холмщаків зовсім чужа в порівнянні з польською. Силування і в житті, і школі до російської культури не тільки не нахилить до неї україаців-холмщаків, а навпаки одверне їх од неї і кине в прирву полонізації. Бо щоб нам не казали, а польська культура українській людности на Холмщині за довгий час спільного життя двох народностів, стала далеко близшою, ніж російська... Таким чином, замісць бажаної „націоналистамъ" русіфікації Холмщини проектіроване відокремленая її тільки ще більше сприятиме полонізації холмщаків-українців.