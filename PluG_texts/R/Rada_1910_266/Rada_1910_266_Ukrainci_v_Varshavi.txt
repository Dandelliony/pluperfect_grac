Украінці в Варшаві.
Оце недавно у „Варшавській Українській Громаді" одбулася чергова (перша у цьому сезоні) вечірка. Громада ввійшла у згоду з „Русскимъ Музыкально-Драматическимъ О-вомъ" (Алея Уяздовська, 17) й впоряжатиме там свої вечірки що суботи. Перша вечірка була велелюдна й гарна. Співав хор „Громади" (мішаний) під керунком Е. М. Витошинського, були дуети й солові співи. Деклямували. Загальну увагу звертала „виставка української преси". Виглядала вона так: під великим, гарно прибраним портретом Тараса напис —„І на сторожі коло них поставлю слово", а під цим підписом — розложено по стіні газети і журнали. Продавались книжки. 13 числа з приводу смерти Л. М. Толстого, в ознак жалоби, у „Громаді" не було вечірки.