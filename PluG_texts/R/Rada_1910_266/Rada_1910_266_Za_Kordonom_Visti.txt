За кордоном.

Хворість Гауптмана.
ВІДЕНЬ. Єсть відомости, що нездужає письменник Гауптман.

Вшанування пам'яти Толстого за кордоном. 
ПЕТЕРБУРГ. По італійських городах одбувається тепер вшанування пам'яти Толстого. 
В Софійському університеті був толстовський вечір, прибуток з якого піде на фонд толстовського музею в Петербурзі.

Забастовка в Германії.
БЕРЛИН. В вестфальських копальнях почалася забастовка. Сподіваються, що вона перейде і на инші гірничі округи.

Проти поляків.
БЕРЛИН. Кабінет міністрів категорично одкинув домагання гакатистів про як найшвидче одчуждення польських земель в Познані.

Вибори в Англії.
ПАРИЖ. З Лондона повідомляють, що в південних провінціях Англії перемагають на виборах ліберали, а в північних націоналісти і уніоністи.

Всякі звістки.
ПЕТЕРБУРГ. Парижська прокуратура тягне до суду 180 парижанок за антиморальні публікації. 
Жирар вніс в французький сенат законопроект, по якому за порнографію сажатимуть в тюрму од одного місяця до двох років.