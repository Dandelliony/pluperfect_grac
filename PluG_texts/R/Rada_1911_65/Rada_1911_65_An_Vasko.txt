Дитячі ранки в Одеському укр. Клубі.
Після Нового року гурток свідомих українок заходився коло організації дитячих ранків у Клубі, маючи на меті дати дітям корисну розвагу і виховання в них любови і пошани до всього рідного, українського. Збіралися діти в Клуб на 3 —З 1/2 години. За цей час їм показували картини чарівного лихтаря, розповідаючи зміст малюнків по українському—казки, байки, відомости з природознавства і географії то що. Гуртували дітей приблизно одного віку в дитячі гри, спробували вчити гуртовим співам, устроювали танці. Організаторки весь час з дітьми розмовляли по українському, де-які батьки допомагали. Малося далі урядити популярні читаная старшеньким дітям з українознавства то що. Словом робилися взі заходи для українізації українських дітей. Але справа стала на четвертому тижневі і очевидно вже загинула. Умовини для праці були самі несприятливі. На перших же кроках довелося рахуватися з якимись претензіями химерних добродіїв — ось те не до вподоби, те не так. Ті хто повинен був морально підтримати справу, поставились до неї гірше ніж байдужно. На дитячі збори почали з'являтися діточки землячків та разом з батеньками своїми дозволяли собі смішки з мови; навіть діти де-яких свідомих українців (10—14 років!) так тобі й чешуть по російському хоч і знають чимало української мови. Справа загинула. І повинна була загинути, бо підтримати ніхто не взявся — нашим українофілам, очевидно, ще далеко до українства! Замісць того почали муштрувати групу дітей для дитячої застави. А наші вистави дитячі охоче одвідуються і старенькими — цікаво як малеча грає. А діточки собі копіюють старших, для деклямації вибірають зрозуміле для старших (напр. читають з О. Олеся—„О, дух, України!“), один вундеркінд-дівчинка 3-4 років в „Просвіті“ виспівувала „Ой випила, вихилила“ і наша, все не для дітей, з специфичаими вигукам — уявіть собі, як задоволені старі і як нічого не розуміли діти. В залі сидять діти 4—l0 років, а дівчинка років з 12 співає „Кариї очі, чорнії брови... не будеш спати нашої ночи, а будеш думать, думать, очи, про вас“—такий номер випустили]і в Клубі, але роспорядчиці більше такого занадто клубного репертуару не допускали і виконавці томних романсів та не-дитячих віршів зникли разом з „папасиами“. Навіть свідоміші на хочуть того зрозуміти, що декламація, сольові співи та пьеси псують дітей, дратуючи самолюбство, що це все і непедагогично. Роспорядчиці хотіли поставити ранки, як „дитячий сад“, а батьки хочуть тільки забавок та ще й клубного характеру. Значить, заміри організаторів були занадто серйозні. Тепер є думка на Великодні свята урядити дитячу виставу; будуть, певно, і „Чорнії очі“ і инша клубна педагогія... Ну, та генерал Толмачов не хоч“, щоб з клуба була культурнопросвітна інституція, от наші члени Клубу, як законопослушаі обивателі любісінько собі карти мнуть, та все таки мнуть, а все не без діла. 
Ан. Ва—ско.