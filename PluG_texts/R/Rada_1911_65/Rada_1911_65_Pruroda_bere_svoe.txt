Природа бере своє.
Недавно нам довелося писати з приводу тої ріжниці, яка помічається в відносинах до уряду Думи й Ради. Дума, — казали ми, —все хитається, й не знає, на яку ступити, тоді як Рада йде шляхом послідовно - опозіційним і при кожній нагоді заманіфестовує свою солідарність з Думою. Як на один з таких прикладів ми вказали на факт одобрення Радою одного робітничого законопроекти в редакції Думи. При инших обставинах той проект тинявся б по канцеляріях і комісіях ще не один рік, а тепер він пройшов так швидко. Були й инші приклади єднання Ради з Думою, не менш яскраві й характерні. 
Але природа все-таки бере своє. Державну Раду в Росії заведено спеціально для того, щоб контролювати всі більш демократичні проекти Думи. Рада, по ідеї, повинна розхоложувати Думу в її пориваннях до корінних змін. Досі Рада сумлінно виконувала цю свою місію. Осіанніми днями Рада ніби трохи змінилась на краще, але, як сказано, природа бере своє, й як тільки Раді довелось висловитись у питанні першоряднім—її справжня суть знов виступила у всій повноті, а від її опозіційности й єднання з Думою й сліду не зосталось.
Маємо на увазі законопроект про реформу місцевого суду. Як видно з телеграм, підкомісія Держ. Ради в цім питанні цілком розминулась з Держ. Думою. На думку підкомісії, голови мирових З’їздів повинні не вибіратись, як постановила Дума, а призначатись. Опріч того, підкомісія висловилась за те, щоб маєтковий ценз для тих місцевих суддів, що не мають юридичної освіти, було збільшено удвоє. Нарешт —й це найголовніше — підкомісія повстала проти того, щоб у місцевостях з неруською людністю суд одправлявся місцевою мовою. 
Не будемо тут входити в критику постанов підкомісії по суті Кожен сам розуміє, що виборний голова в мирових з'їздах кращий од призначеного, що коли суддя без юридичної освіти буде вдвоє багатший, то судова справедливість од того мало шиграе й, нарешті, що даремне заводити нові суди, коли величезна частина людности однаково не розумітиме їх мови, як не розуміє й мови теперішніх судів.
Тут нас, одначе, цікавить не стільки сама постанова підкомісії, а те, як швидко „догоріли вогні й зівяли цвіти“ радської опозіції та єднання з Думою. Поки справа торкалась справ дрібних і другорядних—Рада бавилась в опозіцію. А як тільки черга дійшла до питання важного й першорядного —від того єднання й сліду не лишилось, і Рада знову стала тим фільтром, яким вона була завсігди. 
Сказано — природа бере своє.
