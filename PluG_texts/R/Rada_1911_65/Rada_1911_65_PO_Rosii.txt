ПО РОСІІ.
Зміни в Раді міністрів. Ходить чутка, що до Великодня мають бути великі зміни в складі Ради міністрів. В самому близькому часі сподіваються одставки товариша міністра внутрішніх справ С. Е. Крижановського і начальника головного управління в справах місцевого господарства С. Н. Гербеля. (Р.).
Скликання губернаторів. В Петербург викликано губернаторів для нарад в справах урядової політики на місцях під час виборчої кампанії в четверту Держ. Думу і під час підготовки виборів. (П, Л).
Адрес московським професорам. Окрема депутація, в яку входять кращі інтелігентські сили Москви, піднесла увільненим з московського університету професорам А. А. Маауїлову, М. А. Мензбіру і П. А. Мінаеву — адрес од московського громадянства, котре заявляє, що професорі ці, під час розрухів, голосно заявляли, що свою працю вони розуміють, як службу громадянству, а не чиновництву. І як в кару за це, їх позбавили кафедр, а любий всьому громадянству у-т позбавили кращих наукових сил. Громадська совість не може мовчки примиритися з цим фактом. Ми вітаємо ваших товаришів, які висловили своє обурення виходом з ун-ту, і ми гаряче вітаємо їх за цей великий акт громадянської сміливости. Але те ж попочуття обурення поширилося серед громадянства, далеко за стінами університету. Ми разом з вами підіймаємо свій голос проти насильства заподіяного вам і незенько вклоняємось вам, як сталим і сміливим виразникам исшного духу вільної громадянскости. Ми віримо, що в близькій будучині московський ун-т знов засяє новою славою і ми свідчимо, що за свій майбутній розцвіт він мусить дякувать вас, які в годину іспиту сміло підтримували ідею академичної свободи. Під адресом підписалося 5.967 особ. (Руе. ВѢд).
Відозва студентів-кадетіз. „Н. Вр.“ повідомляє, що в Петербурзі студенти університету кадети випустили відозву, в якій закликають студентство припинить забастовку і ходить на лекції. Одночасно з відозвою кадетів вийшла відозва „коаліційної ради“, яка настоює на продовженню забастовки до 1-го іюня.
Помирились. В „Петерб. Газ.“ повідомляють, що октябристи рішили помиритися з Столипіним і прийняти закон про земство.
Кругом світу пішки. В Москву прибув Італійський журналіст Бартені, що рішив обійти кругом світу пішки. Він вийшов з Нью-Йорка в октябрі 1908 року, пройшов пішки Китай, Японію, Сібір і Європейську Росію. (У. Р.)
Вбивство ректора дух. сенинарії. З телеграм відомо про вбивство ректора саратовської духов. семинарії Целебровеького учнем 4-го класу Князевським. Учня цього виключили з 4-го класу за участь в семинароькому журналі „Иглы“. Потім йому заборонили жити в саратовській і самарській губ. Князевський дуже нервовий хлопець, батько його помер в лікарні для божевільних, мати вдова з 5 дітьми. Не раз Князевський приходив до ректора з проханням покласти йому 5 за поведінку, щоб міг вступити в иншу школу, але ректор одмовляв, мотивуючи тим, що його увільняють не за політику, а за піяцтво. Учень ходив по знайомих з проханням поради. Всі йому радили поїхать до дому і перечекать, поки все заспокоїться. Він наче б то заспокоївся, але перед вбивством знов заявився і двома ударами вбив ректора. (Сарат. Л)
Голод в якутській області. В Красноярськ повідомляють про страшний голод в якутській обпасти. Житній хліб коштує чотирі рублі пуд, Инородці пухнуть з голоду. Од недостачі паші здихає худоба. Становище незвичайно тяжке. (Р. Сл.)