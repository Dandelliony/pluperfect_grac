Тепер про украіножерство „Почаевскаго Листка“.
Цигане, цигане, якої ти віри? Народне прислів'я.
В свій час д.д. Денисенко та Гнатович писали до „Ради“ про те, що почаївеькі „патріоти“ не цураються вкраїнської мови й що на сторінках „Почаевскаго Листка“ раз-у-раз з'являються вірші й навіть статті, по вкраїнському написані, а також малюнки з українського життя, портрети наших письменників (Шевченка, Куліша) то що. Так, де дійсно було, але ж... правду кажуть, нема нічого вічного під небесами: золотий вік союзницької „україномані“ впірнув, либонь, у вічність, а тепер у наш бік вищирились хижі зуби мракобісів... Через віщо це сталося, чим розгнівили ми „вельможних патріоті“ — ніяк не додумаюся, а тим часом ось вже аж у п'ятьох числах „Почаевскаго Листка“ за цей рік по вкраїнському ані телень. Мало того, у числі 2 му „Поч. Л.“ якийсь борзописець, що заховався під ініціалами „П. С.“, вигадує з приводу докладу про видання союзного часопису на вкраїнській мові, що обмірковувався на „другому з'їзді союзних старостів та ревнителів у Почаїві“, а також з приводу статтів, по вкраїнському написаних, що друкувалися в „Поч. Л.“,— вигадує, кажу, ось що: „Статей этих'ь, я полагаю, не читаетъ никто, за исключеніемъ, можетъ быть „украинофиловъ“. Правда, раньше въ „Поч. Л.“ помѢщались статьи на малорусскомъ нарѢчіе, но нарѢчіе это бнло мѢстное и статьи эти печатались примѢнительно къ русской грамматикѢ (курсів мій, Гр, Ч.). А то, читая „украинську мову“, самъ „дидько“ язикъ сломить, а понять или разобрать ихъ и не думай. НѢть, не для насъ» „украинська мова“, намъ нужно единеніе, а не разъединеніе. ПомѢщать статьи на мѢстномь нарѢчіи или хоть такимъ язы комъ, какъ это у Основьяненко и изъ народнаго быта—діло другое, а „українська мова“ пригодна только для пановъ, мечтающихъ объ отдѢленіи Малороссіи отъ Великороссіи, когда они, какь просвѢщенные люди , по примѢру польскихъ пановъ будутъ на „быдлѢ“ Ѣздить (курсів мій Гр. Ч.)“.
Я не буду нагадувати шановним читачам ні про вартість доводів істиноруського філолога, не пораджу також, як він, студіювати чужу мову „примѢнительно къ русской грамматикѢ“; мені тільки хочеться звернути увагу на те, що „патріоти“ наважились знеславити нашу мову не тільки перед духовенством, але ж жадають туману пустити й в очі сельському хліборобові. „Союзники“ добре тямлять, чим е для селянина слово „пан“ і тим страшним жупелом орудують, як їм заманеться. Коли вони збірали підписи за самодержавіє, тоді лякали темного гречкосія конституцією та польськими панами, а тепер, агітуючи проти мови рідної, страхають панами вкраїнськими (?). Тільки такими огидними засобами можуть орудувати людці, що звуться „істіно-руськими“.
Ще. Вже давно відомо, що „патріоти“ наші мають нюх не аби-який, але ж одначе з отим нюхом їхнім не щастить їм: нюхають - наче б і правда, а в дійсиости брехня виходить. Та їм, як то кажуть, море по коліна. Між иншим ось що вони „рознюхали“: „Украинцы у насъ въ КіевѢ надають на польскія и нѢмецкія деньги ежедневвую газету „Рада“. Однако, та газета имѢєть всего только 250 подписчиковъ (?!?). З чого це „союзники“ взяли, що „Рада“ має лиш 250 передплатників, хто їх зна, та мені хотілось би запитати: ви то, „вельможні“, багато їх маєте? Порадив би „союзникам“ краще „нюхати“, та чи ж це поможе? хіба можна покинути погану звичку? 
Але ж чого одначе на думку „патріотів“ так мало передплатників у „Ради“?— Того, що „никто ее не хочетъ читать, такимъ ложнымъ, исковерканымъ, яко-бы народнымъ языкомь печатается, напр., шпурляти кульковъ въ шипку має бутність (строго додержую правопису „Поч. Л.“ а Гр. Ч.) кобічого інтереса (существованіе женскаго вопроса) или пацюки стелячі хворіб и т, д.“. Звичайно, що не тільки „Рада“, але й ні один часопис український Старого й Нового світу ніколи не зміг би такого написати, як вищенаведений приклад; то не що инше, як власна вигадка „патріота“ з гори почаївської. Не свідома людина, що звикла вірити кожному слову друкованному, можливо, дасться себе ошукати таким „благородним“ способом; та невже ж усі читачі „Поч. Л.“ такі дурні? „Чия казала б, а чия б мовчала“, — каже наше прислівья. Скільки разів Виталій скаржився, що духовенство волинське не читає „Поч. Л.“, скільки разів кидав він із Антонієм Волинським громи та докори, примушуючи батюшок „покохати“ „істіно-руське“ „дитятко“, але ж видно нічого це не пособляє, бо недалі як минулої осени Виталій знову докоряв пан-отцям, що вони не тільки не читають „Поч. Л.“, але й не розрізують його й здебільшого вживають за-для всяких домашніх цілів. Але ж вернемось знову до цікавого документу. „Поляки видягъ, что газети („Ради“) никто не хочетъ читать и что деньги, расходуемыя съ цѢлью пробуждать въ малороссахъ ненависть и сепаратизмъ» къ Россіи, пропадають напрасно, отказали „РадѢ“ въ дальнѢшей поддержть“.
Отже виходить, що „Рада“ тепер вже чиста й непорочна, що до німецьких та польських субсідій, бо живе вона тепер на власні кошти. Далі читаємо: „Что это за газета и какого направленія она держится, можете хоть судить по тому факту, что она въ Жулинскомъ дѢлѢ (убійство учителемъ поляком русскаго (?) ученика за не желаніе читать „Отче нашь“ по-польски) взяла сторону поляковъ и всѢми способами старалась ихъ оправдывать.“. Святу правду кажуть: брехати —не ціпом махати, особливо коли ніхто не скаже зась.
Ще два слова. З нагоди 50-літніх роковин Т. Шевченка уміщено в „Поч. Л.“ його портрета, дуже невиразного, та невеличку статтю про нашого Батька. Як і слід „істіно-руському“ органові, „Поч. Листокъ.“ лає „украйномановъ“ й по своєму міркує про значіння славного поета слав'янського племени. Між иншим наведено там два недоладних переклади з Кобзаря на російську мову. 

