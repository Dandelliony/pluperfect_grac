Справа з пам'ятником Т. Г. Шевченкові.
Лист до редакції. Високоповажаний п. Редакторе!
Проект д. Валавенського, як чутно, мало кому подобається. Коли це найкращий, то яка ж убога творчість у наших скульпторів! Я думаю, що творчість особисту з великим успіхом можна було б замінити творчістю колективною. Для цього треба було б в „Раді“ дати змогу висловитись, як кожний уявляє собі майбутній пам'ятник Шевченка. Завести такий спеціяльний відділ на протязі двох-трьох місяців і нехай кожний, хто про це думає, хто цим цікавиться, висловиться. Тоді комітет вважаючи на думки громадянства просто загадає
тому скульпторові, що найбільше може зрозуміти і найкраще виконати бажаний громадянством проект. Думаю, що до „Ради“ надішлються багато проектів і коли з них хоч би й усі були не придатні, то можуть трапитися такі деталі, що ними потрібно буде скористуватися. Нехай буде творчість колективна, що часто може статися геніяльною, коли багато людей візьмуть у ній участь. Коли Ви згодитесь, то ось Вам перший матерьял для неї. 
Ів. Липа. 
Од редакції. Редакція вважає справу з пам'ятником Т. Шевченкові настільки важною, що охоче згодиться дать змогу висловитись громадянству з цього приводу, а після 1-го іюня доручить фаховій людині сістематизувати надісланий матеріал і, зроблені висновки надрукує в іюлі місяці.
№ 1. 
Найбільше робить вражіння такий монумент, що немов -би він рухається, мов живий, як от Богдан Хмельницький на коні. Для Шевченка можна б зробити так: Розрита могила з ріжно-кольорового граніту, од жовтого до чорного, щоб нагадувала собою земляні пласти. Може бути ця могила рос копана з низу до верху. Складена так, щоб здалека нагадувала зовсім могилу, але ж, щоб були по ній сходи аж на верх. Не справжні сходи, а стежка, щоб не було різких виступів, кутків та ріжків. Під могилою і в рос копаній ниші і по її схилах нехай буде приблизно така ж сама группа постатей як у Валавенського тільки без дітей. Кобзарь (народ) грає на бандурі, сидячи на схилі могили, звичайно про поховану тут старовину, а на могилу з другого боку сходить Шевченко, слухає дивиться в розриту могилу і з старовини, що виходить із могили в образах козаків, переноситься у будучину, думає про неї... Як це зробити на пам'ятникові, щоб надати поетові такого виразу, не знаю, в крайньому випадкові можна сімволізувати. Напр, Шевченко хай веде за руку малу дитину, можна інтелігентну. Він повинен бути в кожусі і в шапці. Це не буде шабльон, а лиш те, що це єсть характерна одзнака нашого генія і що другою такого монумента ще ніде в світі нема. Як же такий атрібут можна занехаїто! І коли б це не належало Шевченкові, то треба б було його так одягти, як сімвол, що народ сам іде до відродження. Обміркувавши добре деталі, можна мати національний монумент, що буде достойний нам'яти українського генія. У всякому разі, раніше ніж взяти до виконання якийсь проект, треба, щоб широке громадянство висловило свої думки з поводу пам'ятника в „Раді“. 
Ів. Липа.
