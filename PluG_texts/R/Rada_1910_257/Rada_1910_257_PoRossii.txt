ПО РОСІІ.
Видання творів Толстого для народу. Шкільний комітет при міністерстві освіти постановив видать на кошт міністерства всі твори Льва Миколаєвича Толстого, які годяться для народу і для бібліотек народніх шкіл. Вибіратиме твори окрема комісія на чолі з головою шкільної округи. (Р. У.) 
Листи Л. М. Толстого. Незабаром у Москві вийдуть збіркою листи Л. М. Толстого до багатьох особ; серед них багато листів, які ще не були надруковані. 
Реформа статистики. Відбулося бурхливе засідання двох комісій Державної Ради — фінансової і законодавчої, на якому обговорювали прийнятий Д. Думою проект реформи статистики в державі. Праві доводили, що статистики, являючись провідцями революції, сіяли смуту і т. и. Инші вважають проект занегодящий і запевняли, що проект, крім видатків, нічого но дасть. Великою більшістю проект одхилили навіть без постатейного читання. (Р. У.)
Непорядки в Ставропольській гімназії. 4-го ноября вранці гімназисти зібралися в зборну залю. Через пів години явився в гімназію д. віце-губернатор з нарядом поліції і стражників. Участників зібрання всіх переписали і одпустили. (К. К.) 
Про податок на нежонатих. Міністерство фінансів скептично ставиться до думського проекту про податок на нежонатих. Один з вищих сановників міністерства сказав співробітникові ,Ръчи“, що такий податок годиться там, де держава хоче побільшити свою людність. В нас же, хвалити Бога, цього робить поки що не треба. Що до грошей, то податок цей не мав для держави великого значіння, бо невеликий. 
Головне присутствіє про товариства. Незабаром у Петербурзі відкриють головне присутствіє про товариства і союзи, яке розглядатиме всі справи, що вступають сюди з губернських і краевих присутствій. Правила 4 марта про союзи і товариства окрема комісія значно змінила. Гурлянда, голову цієї комісії, мітять в голови нового присутстаія. (Б. В.) 
Ремонт неістнуючих будинків. Викрито, що в Петербурзі городська управа і дума п'ять років видавали гроші на ремонт будинків, яких не було зовсім. Таких будинків п'ять. Місця, де показано було ті будинки, стоять пусткою. (В.) 
Спочуття читачів. Штраф, що накладено на Омський юмористичний журнал „Сибирская Строка" ввесь внесли читачі. Оштрафували „С. С.“ за виявлення діяльности о. Голосова. 
Ревизія на півночі. Призначено окрему комісію для ревизії всіх справ острова Нової Землі. Причиною ревизії, виявлення преси про зловживання при доставці провіанту самоїдам-колоністам. (У. Р.)

