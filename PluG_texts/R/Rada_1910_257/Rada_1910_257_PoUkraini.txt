ПО УКРАІНІ. У КИІВІ.
        Вечір нам'яти Б. Д. Грінченка. В українському клубі на 28 ноября призначено вечір пам'яти Б. Д. Грінченка. Програма вечора складатиметься з творів покійного. На вечорі співатиме хор. 
        В українському клубі: 1) 14 с. ноября — баль. Вхід на баль для всіх платний: для членів і учнів вищих шкіл 50 к., для инших гостей 75 к. Рекомендації звичайні. Танці гратиме бальний оркестр. Початок о 9,5 год. вечора, кінець о 3 г. 2) 24 с/ноября баль-маскарад на зразок маскарадів минулих років. За краще вбрання дано буде 4 прізи. Плата за вхід для членів і учаів 60 коп., для инших гостей 1 карб. Рекомендації для гостей звичайні, для масок окремі. Початок о 10 год., кінець о 3 г. 
        В справі вкладок в українському клубі. Старшина клубу прохає членів, що не заплатили до цеї пори членської вкладки, виконати свій обов'язок і вирівняти залеглість. 
        В університеті. Не дивлючись на заборону ректора, вчора, годин коло 11 в корідорі першого поверху зібралось чимало студентів, котрі одкрили сходку й почали обговорювати текст телеграми С. А. Толстій з висловом свого спочуття з приводу смерти великого письменника. Хтось запропонував текст, який і був ухвалений присутніми. Далі почали обговорювати протест професурі й з’окрема ректорові за те, що він допустив військо в університет в понеділок. Протест ухвалюють присутні. Потім пропонують співати навколішках „Вічну пам’ять". І мало не двухтисячний натовп став навколішки й співає перед портретом Л. Толстого, що з’явився десь на стіні. Тим часом поміж рядамистудентства проходять поліціймейетер, поліція й солдати. Поліція пропонує розійтись. Після переговорів з поліціймейстером студенти спокійно вийшли з університету. Вийшла й поліція. 
        В духовній академії. В день похорону Л. Толстого студенти зібралися в загальній залі, де заспівали „вічну память". Після цього зібрали підписи під телеграмою, що була надіслана на ім’я С. А. Толстой, бо в академії знайшовсь свій д. Сопоцько, який не посоромивсь вивісити оповістку, в якій дуже образив пам’ять Л. М. Толстого і казав, ніби телеграма була надіслана тілько кучкою студентів. 10 ноября проф. В. 3. Завітневич, П. П. Кудрявцев і В. І. Екземплярський присвятили свої лекції нам'яти великого письменника. Найбільше людей на лекції проф. Екземплярського, який яскраво змалював особу Толстого і його значіння в історії. Коли вся Росія зараз склонилась над труною великого письменника, то і церков наша повинна керуватися тими словами в своїх відношеннях до небіжчика, з якими він звертався до своїх читачів „В чемъ смыслъ жизни“ - це б то „не презреніємъ и ненавистью, а любовью”. Авдіторія, яка складалась з студентів всіх чотирьох курсів, дуже приємно вітала свойого шановного професора. 
        Вшанування нам’яти Пирогова в у-ті св. Володимира. Завтра о 1 г. дня в актовому залі у-та має одбутись урочисте зібрання, яке одкриє проф. Волкович. Проф. Цитович скаже промову, після якої положать вінок на бюст Пирогова. Потім скажуть привітання представники шкільної округи, городського самоврядування і воєнно санітарної округи. Далі скажуть промови: проф. Волкович „О Пирогові, какь хирургъ и о значеній его для русской медицини', проф. Морозов —„Пироговъ, какъ анатомъ”, проф. Сікорський —„Пироговъ, какъ мислитель и человікъ”, проф. Павловський —„Пироговъ, какъ военнополевой хирургъ и гуманистъ въ военно-санитарномъ дълъ* і д-р Галін—„Пироговъ, какъ военно-полевой хирургъ”. 
Університет має видати збірник в память Пірогова, да надруковано буде всі промови, сказані на цьому зібранні, а також ті доклади, яких не вспіють зробити на зібранні. 
        Заборона. Не дозволено виставляти пьесу Л. Толстого „Вдасть Тьми" в залізно-дорожньому театрі в Київі.
        Випущене на волю. Вчора випущено з участка арештованих за події толстовських днів у Київі— студента політехника п. Івашева і слухачку політехніки Сергієву.
        Похорон М. М. Ващенка-Захарченка. Вчора на Байковому кладовищі поховано редактора газети „Кіевлянинъ" М. М. Ващенка-Захарченка. 
        Телеграми в „Ясну Поляну". Вчора з Київа послано в „Ясную Поляну" семьї Л. Толстого телеграми від робітників завода Гретера, від гуртка служащих управління півд.-зах. зал. дороги (з 17 підписами) і від служащих київського управління доріг.
        В справі товариств. Вчора одбулося засідання губ. в справах товариств присутствія. Зарегістровано товариство „Святошинскій семейний клубъ". Одмовлено в регістрації: клуба “Свътъ” клуба „Асі азіга", клуба “Ad Astra”, клуба „научно-художественнаго", товариства опікі над єврейськими дітьми в г. Черкасах.
        Скасування союзу фармацевтів. Вчора на засіданні губернського в справах о товариствах присутствія постановлено скасувати київське професійне товариство служащих фармацевтів за те, що воно зламало тимчасові правила 4 марта 1906 р. Скасоване товариство було засноване 1907 р. і являлось самою старою професійною організацією. Товариство мало в 4-х містах (Бердичеві, Умані, Білій Церкві і Черкасах) одділи, які за останні часи значно поширили свою діяльність. Бюро союзу давало безробітним до 20 служб на місяць, а також мирило аптекарів і служащих. Товариство брало участь в пенсіонній касі і т. ин. Членів в товаристві було душ 200.
        В комерційному інституті. Сьогодні в 7,5 г. вечора в комерційному інституті одбудеться чергове засідання Історико-Етнографичного кружка під предсідательством проф. М. В. Довнар-Запольського. На засіданні члени кружка Є. Є. Миховський і А. А. Івановський прочитають реферати: 1) „Къ исторіи Ниж.-Новгорода въ XIII в.“, 2) „Результати осмотра нъкоторыхъ архивовъ въ архангельской губ.". Гості входять з дозволу голови кружка, проф. М. В. Довнар-Запольського. 
        В справі протипожарнаго будівництва. Одділ сельської економії головного управління землеустройства і хліборобства запросив у Петербург на 23 ноября завідуючого черепичним ділом при київській губ. земській упправі Н. Луковенка для участи в працях сельсько-господарської ради, коли там буде обговорюватися справа протипожарного будівництва. 
        Київська повітова управа запитала губернську, чи може вона запрошувати вольнопрактикуючих лікарів в шкільні земські лікарі. 
        Про арештні доми. Вчора в київську губ. зем. управу надішов циркулярний наказ п. київського генерал-губернатора. В наказі сказано, що при кількох об'їздах південно-західного краю п. київський губернатор помітив, що багато арештних домів для арештованих з присуду мирових суддів, де сидить і по 10 арештантів, стережуть тільки один-два стражники. 
П. генерал-губернатор прохає п. губернаторів обміркувати справу про такий як слід догляд за арештантами арештних домів, і подбати, щоб сторожі мали шаблі і револьвери. 
        Снігові замети. Вчора в управління п.-з. залізниць надійшло багато телеграм про снігові замети в північному районі залізниць.
        3 Київщини. За Л. М. Толстого. 9 ноября, —як пишуть „К, В.“, —в день похорону Л. Толстого, учениці городської школи в Василькові просили вчителя, щоб він прочитав їм що-небудь про смерть Л. Толстого. В цей час у клас, увійшов смотритель школи і зробив їм „строгій выговоръ“.
        Похід церковної школи на земську. Ми уже писали про те, що в с. Фридрові, бердичівського повіту, по наказу інспектора 2го району виключено 30—85 учнів з земської школи, які перш учились в церковній. А сталось це через те, що місцевий священик прочитав селянам у церкві „ наставленіе“, щоб їх діти учились в своїй - церковній школі, а не в земській. 
        Пожежа. В с. Шукайвах, уманського повіту, в маєтку Ів. Терещенки згоріла 2-х поверхова комора, де було 9.700 пуд. пшениці. Втрати на 14.000 карб. Гадають, що хтось підпалив.
        З Волині. Церковне каяття. Д-ку К —ну єпархіальне начальство засудило до 2-х років церковного каяття при Михайлівській церкві в Житомірі за те, що вона хотіла накласти на себе руки. 
        Промислового прибутку з торговельних підприємств в цьому році в Житомірі зібрано 38,000 карб.
        Чотирі роки в неволі. 4-го ноября з Київа до Житоміра привезли в черкеській подертій одежі 14- літнього хлопчика Василя Білоуса, що пробув в с. Каржині, терської області, в осетинів 4 роки. В 1906 році, як розказує хлопчик, коло станції “Казатинъ“, де він жив при батьках в маєтку одного поміщика, для оборони служили стражники-осетини, і, коли він на Новий рік прийшов до них посівати, то вони, напоївши його вином, затримали до ночі і один осетин — Босі Лянов — повіз його товарним поїздом ва Кавказ в с. Каржін. Тут його навчили осетини стріляти з рушниці і гарно їздити на конях, а потім послали пасти скот. Ще в минулому році Білоус хотів втікти, але осетини догнали його і вернули назад. Вдалось йому втікти тільки в октябрі місяці. Темної ночі він добрався до станції Дарг-Кох, терської області, а звітіль до Ростова-на-Дону. Батько його, Варфоломей, зараз живе в Житомірі. 
        Позивають учителя 1-ої житомирської гімназії Горяїнова за образу в пресі малолітнього ученика 1-ої гімназії Л. Т. Бортникова. 
        Арешт. Жандармська поліція заарештувала на Соборній площі в Житомірі молодого чоловіка, якого по етапу послала в г. Вільну. 
        3 Поділля. Діло ксьондза. Сесія каменецького окружного суду в Проскурові розглядала справу ксьондза Фр. Голіковського. Його обвинувачували за те, що він охрестив в католицтво православного хлопця 14 років, Пилипа Ткача. Голіковський охрестив цього хлопця через те, що прохала про це його мати. Суд оштрафував ксьондза на 10 карб, і заборонив на 3 місяці виконувати свої обов'язки. 
        З Чернігівщини. Музей імени Гоголя. В Ніжині в 1909 р. одкрився музей імени Гоголя. В цьому музеї зібрані: архивні матеріали гімназії вищих наук кн. Безбородка 1820—1828 р.; рукописи Гоголя, портрети Гоголя, його вчителів та товаришів, твори Гоголя, переклад їх на инші мови, журнали та газети з статтями про Гоголя і т. ин. Бажано було б поповнити колекції ювилейної Гоголівської літератури 1902 та 1909 р.р., — а через це адміністрація музею звертається до шановного громадянства з проханням присилати їй книжки, газети і все, що стосується до Гоголя. 
        Заборона. У чернігівському „Литературно-Артистичскомъ Обществъ" в попередні роки що-тижня читалися і обговорювалися реферати виключно на літературні теми; тепер, як нас сповіщають, реферати і бесіди адміністрацією заборонено. 
        Виставки. Глухівські земські збори ухвалили улаштувать в 1911 році в городі Глухові сельсько-господарську та кустарно-промислову виставку і асігнували для цього 350 карб. 
        Прохання земств. Кролевецьке та суражське земство прохають у казни грошей на будівлю шкільних будинків та на содержування учительського персоналу.
        3 Полтавщини. Справи потребительської крамниці. З Баришполя наш кореспондент пише: „Нарешті почали торгувать у нашій потребительській крамниці. Зразу ж де-що по всіх приватних крамницях подешевшало. У потребительській крамниці все дешевше, ніж у других крамницях. За перший день було вторговано 60 карб." 
        Помянув батька. У Баришполі була така пригода. Недавно заможний селянин с. Рогозова Техван, будучи у Баришполі, та згадавши, що його батько, їдучи з Барипшоля випивши, затягся коміром, здумав одправити панахиду у трахтирі. Він попрохав сюди пан-отця Ф. Житецького з діяконом Несветом. Вони одправили. При цьому селянин роздав старцям по 5 коп. кожному, а хто хотів пити пиво, то давав по пляшці кожному з умовою випити тільки з „горлушка". Хто ж не вмів цього зробити, він одбірав пиво назад.
        3 Катеринославщини. Лекції в Катеринославі з українознавства. З кінця октября в авдіторії катеринославського „Научнаго Общества" А. Синявський почав читати популярні лекції по історії України в супроводі малюнків чарівного ліхтаря. Усього має бути 6 лекцій. Публіка, як пишуть „Дн. Хвилі”, дуже охоче ходить на ці лекції. Ми чули, що місцевий письменник М. Биков хоче прочитати на публічних засіданнях катеринославської архивної комісії ряд відчитів по історії степової Наддніпрянщини. Відчити ті мають вийти потім окремою книгою. 
        Будинок „Просвіти” у с. Мануйлівці уже майже докінчено, і в половині ноября має відбутись урочисте його посвячення і відкриття. Опоряження будинку вимагає ще чимало коштів, а їх у мануйлівських просвітян зовсім уже немає. 
        Телефон. З Маріуполя повідомляють, що там одкрито міжгородній земський телефон Маріуполь —Харьків - Катеринослав.
        Оружний напад. З Олександрійська телеграфують, що по дорозі до станції Гуляй-Поле оружні злочинці напали на купця Латинського і одняли 1200 карб. 
        3 Херсонщини. Пропав хлопець. В Анан’їві пропав 11 - літній хлопчик Волховський.
