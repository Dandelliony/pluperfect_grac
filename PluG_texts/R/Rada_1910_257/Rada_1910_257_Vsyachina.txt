Всячина.
Найбагатша в світі дитина. Зветься цей маленький американський Крез-Вінсон Уальш Мак-Лен. Йому всього одинадцять місяців. Дісталось йому спадщини від двох його дідів 300 милійонів рублів. Один з них збив з нічого милійони, видаючи в Н'ю-Йоркові газету, а другий, добуваючи золото в Колорадо. Недавно цього маленького милійонера привезли батьки в Англію на параході. Слуг коло нього ЗО душ і, звичайно, спеціальний лікарь доглядає за цею дитиною. Батько маленького Вінсона, в порівнанню з ним, може вважатись за небагату людину, бо в нього трохи менше десяти милійонів. Маленький миліардер їде в великій роскоші. На параході „Крон принц Вильгельм” йому дали найкращі покої. Всі цяцьки дитини з золота, а пелюшки з найкращого китайського шовку. Але сама дорога річ дитини—це його золота колиска, що подарував хрещений батько, покійний бельгійський король Леопольд. В Н'ю-Йоркові в Вінсона є цілі палаци, віли, маєтки, де для його забави держать самих рідких в світі пташок та звірів. В Америці Вінсона возять в особливому вагоні; звичайно, є і спеціальні автомобілі карети. Дитину стереже цілий штат сищиків, бо батьки бояться, що її викрадуть злочинці і вимагатимуть великого викупу.
