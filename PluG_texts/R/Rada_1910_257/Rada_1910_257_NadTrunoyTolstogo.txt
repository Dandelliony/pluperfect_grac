Над труною Л. М. Толстого.
МИКОЛАЇВ. На пароходобудівельній фабриці, коли надійшла звістка про смерть Л. М, Толстого, робітники і майстерові спинили роботу і, співаючи „вічна пам'ять", розійшлись. Адміністрація рощитала за це 15 робітників. Робітники заявили, що коли в три дні не буде принято рощитаних, вони знов забастують. {Власн. кор.). 
ЧЕРНІГІВ. Чернігівські українці послали О. Л. Толстій таку телеграму: „Чернігівські українці висловлюють тяжкий сум по втраті великої людини, сонця людської совісти". (Власн. кор.). 
МОСКВА. Од української секції при товаристві славянської культури в Москві на похорон Л. Толстого їздив представником д. Хвостов, який од московських українців повіз на могилу письменника вінок. Крім того секція
послала сем'ї покійного телеграму. (Власн. кор.). 
ОДЕСА. В університеті 9 ноября де-які лекції не відбулися через відсутність студентів. Проф. Ланге сам запропонував слухачам вшанувати великого небіжчика Толстого вставанням, після чого лекції не читав. Біля університету поліція. В студентській столовці відбулася сходка, яку розгонила поліція. Арештовано багато студентів. {Власн. кор.). 
МОСКВА. Призначене зібрання комітету по упорядкуванню московськими українцями Шевченківського юбілейного свята не одбулося через смерть Толстого. {Власн. кор.). 
МОСКВА. Позавчора в університеті лекції не було. Студенти організували сходку, на якій було біля 2-х тисяч душ. З університета натовп пішов вулицями, співаючи „вічну пам'ять". 
ПЕТЕРБУРГ. 10-го на сходці в університеті було більше 7 тисяч студентів. Круг університета сила пішої і кінної поліції. Сходка винесла дуже гострі резолюції. Постановлено організувати 11-го на Невському демонстрацію проти смертної кари, оповістивши про це населення столиці. Студенти, вийшовши з університету, заспівали „вічну пам'ять". Поліція розгонила їх, але вони знов збірались. Так тяглося три години. 
ЮР'ЄВ. Одбулася студентська сходка. Одправлено гражданську панахиду. 
ПЕТЕРБУРГ. В рижській політехниці і ветеринарному інституті спинено вчення на два дні.
