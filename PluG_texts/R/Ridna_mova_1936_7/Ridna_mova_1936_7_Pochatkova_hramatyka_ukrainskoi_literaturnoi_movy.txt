
Початкова Граматика української літературної мови.
38.	Відміна займенників.
І.	Відміна йменникових займенників.
1.	Відміна особового займенника я, ти.
Відмінки.	Однина.		Ніби множина.	
	      1 особа.	2 особа.   1 особа. 2 особа.
1. Назовн.	я	ти	 ми	ви	
2. Родов.	мене	тебе	 нас	вас
3. Дав.	        мені	тобі	 нам	вам
4. Знах.	мене	тебе	 нас	вас
6. Орудн.	мною	тобою	 нами	вами
7. Місцев.	мені	тобі	 нас	вас
Давальний відмінок від займенника Я мав форму мені; форм мині, міні літературна мова не вживав.
Давніх коротких форм займенника: ми, мні (мені), мя (мене), ти (тобі), тя (тебе), ю, ню (її) літературна мова не вживає.
2.	Відміна займенника 3 особи.
Відмінки.	Однина.			        Множина.
	    Чол. рід.	  Жін. рід. Ніяк. рід.	Усі роди.
1. Назовн.	він	  вона	    воно	 вони
2. Родов.	його	  її	    його	 їх
3. Давал.	йому	  їй	    йому	 їм
4. Знах.	його	  її	    його	 їх
6. Орудн.	їм, ним	   нею	    їм, ним	 ними
7. Місц.	нім, ньому ній	    нім, ньому	 їх
3.	Відміна зворотного займенника.
1. Н. — нема, 2. Р. себе, 3. Д. собі, 4. 3. себе, 6. О. собою, 7. М. собі.
Примітки до відміни. 1. Кличного відмінку займенники не мають, бо кличного слова нічим заступити не можна.
2.	Особовий займенник родів не має; Я й ти роду чоловічого або жіночого. Третя особа ВІН, вона, воно повстала з займенника вказівного, а тому має роди.
3.	Коли звертаємось до старшої особи, то кажемо їй ви замість ти. Із скромности автор пише ми (цебто я й читачі). Високі особи в маніфестах пишуть ми замість я. Казати вони замість він не прийнято.
4.	Зворотний займенник мав тільки непрямі відмінки.
5.	Ось у цих займенниках, коли вони стоять по прийменниках, наголос переходить із кінцевого складу на перший: до м́ене, т́ебе, с́ебе, й́ого, н́еї, ќого, т́ого, ч́ого, ць́ого, усь́ого, на ќому, т́ому, ць́ому, ч́ому, всь́ому; без прийменників: бачив мен́е, теб́е, себ́е, йоѓо, її і т. д.
6.	Коли особового займенника 3-ої особи вживаємо по прийменнику як іменникового пояснення, тоді до займенника додається спочатку Я: прийшов до нього, сміється з неї, ішов із ним, плакала по ньому, в нім спокій знайшли. Але літературна мова часто знає форми й без цього Я: Прийшов до його. А коли особового займенника вживаємо без прийменника, або вживаємо його як пояснення прикметникове, тоді Я спочатку його не даємо: вивчив його, прийшов до його батька, сміявся з її недбалости, дав йому книжку, їй все одно. В оруднім відмінку вживаємо форми з Я: ним, нею, ними і без прийменника.
7.	Місцевих форм єго, до него, єму, ї, єї літературна мова не вживає.
8.	В нашій мові дуже часто вживаємо форму собі в оповідніх реченнях: Потяг собі до дому. Посідають собі на гарні коники та й гайда.
Завдання 319. Чи слова я й ти можуть мати правдиву множину? Чому її не мають? Я — це єдине на цілому світі, все інше — ти, ви або вони; а коли так, то від я чи може бути правдива множина?
Завдання 320. Вдавнину був вказівний займенник повної форми --- або короткої: ---; з короткої форми й повстала наша третя особа для особових займенників. Поясніть, як із давнього сонх повстало наше він (цебто:--- > він), пор. виклад 48 із І частини „Рідного Слова“. Місцевих архаїчних форм она, оно, они не вживайте.
Завдання 321. Спишіть оце, а на займенниках поставте наголос.
Поніс його до тебе. Тримай себе в руках. Узяв тебе за себе- Кого слухати, на кого покладатись? Тому хлопцеві зле буде на тому місці. Всьому цьому кінець буде. Віднесу тебе до себе.
4.	Відміна питальних займенників.
Н хто, що. Р кого́, чого́. Д кому́, чому́. З кого́, що. О ким, чим. М в кім, в чім, в ко́му, в чо́му.
Питання: хто, кого, кому, ким, в кім відносяться до осіб, а питання: що, чого, чому, чим, в чім до речей і тварин. Хто то йде? — Людина. Що то лізе? — Корова.
Роду й числа хто, що не мають. До всіх родів кажемо: Хто взяв? Хто з пань узяв? (а не: Хто з пань узяла?).
Так само відмінюються й займенники складені, але частка в них позостаеться незмінна. Слово щось завжди середнього роду.
Завдання 322. В займенниках ніхто, ніщо заперечення ні відділюється, коли слова вжито з прийменником, так що прийменника ставимо по ні: ні до кого, ні на що, ні за ким. Форм: до нікого, на ніщо, за ніким і т. ін. літературна мова не вживає.
Спишіть нижчеподані речення й підкресліть ні.
Не сподівалась ні від кого зла. Ні з ким буде поплакати. Вона ні про що не дбала. Зведуться люди ні на що. Не віддам її ні за що. Не клопочітесь ні про що.
Це приклади з Котляревського, Шевченка, Куліша, Старицького й Грінченка.
Завдання 323. В західньоукраїнських говорах замість нічого чи ніщо вживають нічо', не говоріть і не пишіть так. Треба так: я нічого (а не: ніщо) не винен. Нічого (а не: ніщо) крити шила в мішку. Це ніщо інше.
Нічого — це родовий відмінок; не вживайте його замість назовного, як то маємо в західніх говорах: Тут уже ніщо (а не: нічо) не поможе.
II. Відміна прикметникових займенників.
Більшість прикметникових займенників відмінюються, як звичайні прикметники твердої відміни, цебто мав ось такі закінчення:
1. Таблиця закінчень прикметникових займенників твердої відміни.
Відмінки.	Однина.			Множина.
	Чол. рід.	Жін. рід	Ніяк. рід.	Усі роди
Наз.	-ий	        -а	        -е	        -і
Род.	-ого	        -ої	        -ого	        -их
Дав.	-ому	        -ій	        -ому 	        -им	
Знах.	=Н або Р	-у	        -е	         =Н або Р
Оруд.	-им	        -ою	        -им	        -ими
Місц.	-ім або = Д	-ій	        -ім або = Д	-их
Так відмінюються займенники: який, котрий, такий, самий, жодний, кожний, всякий і інші.
В займенниках пишемо й вимовляємо в закінченні і, а не и в тих самих формах, що в прикметників, а саме: 1. в місцевім однини чол. й ніяк, роду: на якім; 2. в дав. і місц. однини жін. роду: котрій, на котрій; 3. в наз. мн. усіх родів: котрі, такі.
Так само, як і в прикметниках, місцевий відмінок чол. й ніяк, роду частіш замінюється давальним, цебто закінчується на -ому: на кожному кроці.
Як і прикметники, прикметникові займенники втратили в множині розрізнення родів.
В ніякому роді знахідний відмінок завжди однаковий із назовним.
Як і в прикметниках, часом бувають і повні форми: 1) в назовнім жін. і ніякого роду однини, 2) в знах. одн. жін. роду і 3) в назовнім множини: такая, такеє, такую, такії.
Ось ці займенники часто вживаються в короткій формі (без -ий): всяк, жаден, кожен, сам.
Від займенника сам назовний множині має дві формі: самі і сами.
2.	Відміна займенників присвійних.
Відмінки.	Однина.			Множина.
	Чол. рід.	Жін. рід.	Ніяк. рід.	Усі роди.
Наз.	мій	        моя	        моє	        мої
Род.	мого	        моєї	        мого	        моїх
Дав.	моєму	        моїй	        моєму	        моїм
Знах.	=Н чи Р	        мою	        =Н чи Р	        =Н чи Р
Оруд	моїм	        моєю	        моїм	        моїми
Місц.	моїм	        моїй	        моїм	        моїх	
	моєму		                моєму	
Так само відмінюються свій і твій. Займенник їхній відмінюється як прикметник м’якої відміни.
Завдання 324. Запам’ятайте, що в літературній мові найчастіше вживається: родовий: мого, твого, свого, давальний: моєму, твоєму, своєму; значно рідше вживається: мойого, твойого, свойого, мойому, твойому, свойому. Напишіть по одному реченню на ці форми. Скажіть, яким членом речення може бути присвійний займенник.
Прийменник не впливає на наголос присвій
них займенників: до мого дому, до свого стану й т. ін.
Завдання 325. Запам’ятайте, що присвійний займенник свій звичайно заступав третю особу, але в літературній мові заступає й перші дві. Перепишіть оці приклади з Шевченкового „Кобзаря“:
Ой я свого (а не: мого) чоловіка в дорогу послала. Нащо ти несеш на легкому крилі своєму (а не: твоєму)хановські стріли? Благословіть дітей своїх (а не: ваших).
Завдання 326. Спишіть оці речення й замість ... поставте потрібного присвійного займенника.
Я їм ... хліб. Ти читаєш ... книжку. Вона принесла ... вбрання. Ми підемо до ... знайомого. Ви візьміть ... речі. Вони кохають ... батьківщину.
3.	Відміна займенників вказівних.
Відмінки.	Однина.			           Множина.
	Чол. рід.  Жін. рід.  Ніяк. рід.           Усі роди.
Наз. 	цей	   ця	      Це як роді чол.	    ці
Род. 	цього	   цієї		                    цих
Дав.	цьому	   цій		                    цим
Знах.	=Н чи Р	   цю		                    =Н чи Р
Оруд-	цим	   цією 	                    цими
Місц.	цім	   цій		                    цих
Архаїчного сей, ся, се літературна мова не вживає, хоч від нього позосталися залишки: сьогодні, сю ніч, себто і цебто, ні те ні се, а також у складених словах на сього-.
Місцевих форм сего, сему літературна мова не вживав.
Відмінки.	Однина.			Множина.
	Чол. рід.	Жін. рід.	Ніяк. рід.	Усі роди
Наз.	той	        та	        те	        ті
Род.	того	        тієї		                тих
Дав.	тому	        тій		                тим
Знах.	=Н чи Р	        ту	                        =Н чи Р
Оруд.	тим	        тією		                тими
Місц.	тім, тому       тій 		                тих
Треба добре відрізняти значення цей від той, див. завдання 314.
В літературній мові звичайно вживається таких форм жін. роду: родовий: цієї, тієї, орудний: цією, тією; значно рідше бувають форми: цеї, ції, тої, теї, тії, цею, тею.
Як і в прикметниках, можуть бути й повні форми: а) тая, цяя, теє, цеє, б) тую, цюю, в) тії, ції.
Літературна українська мова частіш уживав форми займ. ніяк, роду те, рідше то: те дитя, те розуміння.
Місцевих архаїчних форм: тот, тота, тоте,
сесь, сеся, сесе (замість той, та, те, цей, ця, це) літературна мова не вживає.
4.	Відміна питального займенника чий.
Відмінки.	Однина.			Множина.
	Чол. рід.    Жін. рід.	Ніяк. рід.  Усі роди.
Наз.	чий	         чия	чиє	    чиї
Род.	чийого	         чиєї	чийого	    чиїх
Дав.	чийому	         чиїй	чойому	    чиїм
Знах.	=Н або Р	 чию	чиє	    =Н абоР
Оруд	чиїм	         чиєю	чиїм	    чиїми
Місц.	чиїм, чийому	 чиїй	чиїм, чийому	чиїх
В давальнім відмінку крім звичайної форми чийому, часом буває й форма чиєму.
5. Відміна окресленого займенника увесь.
ВІДМІНКИ.	Однина.			Множина.
	Чол. рід.   Жін. рід.	Ніяк. рід.   Усі роди.
Наз.	увесь	     уся	усе	     усі
Род.	усього	    усієї	яу	     усіх
Дав.	усьому	    усій	у чол        усім
Знах.	=Н або Р     усю	роді	     =Н або Р
Оруд.	усім	     усією		     усіма
Місц.	усім, усьому  усій		     усіх
Займенник увесь по голосній попереднього слова завжди міняє своє початкове у на В, але по приголосній не змінюється: на всьому, в усьому.
Звичайно вживається форма увесь чи ввесь, рідко — архаїчне весь (---). Місцевого всьо, а також форм: всего, всему літературна мова не вживає.
В літературній мові звичайно вживається таких форм жіночого роду: родовий всієї, орудний: всією, рідкі форми; усеї, усею.
В літературній мові панує форма орудного множини усіма', форма yсіми рідка.
Місцевих форм усего, усему літературна мова не вживав.
6. Відміна числівникових займенників подана в розділі про числівники.
39.	Складний присудок.
Був колись оріх, а тепер свистун. Земля зробилась дорога. Нехай ваше слово кріпке буде. Я була дитина. Я сирота осталась. Я без вибору став твій слуга. І надиво серед поля тополею стала. Хароном перевозчик звався. Історія вчителька життя. У мене є діти. Не загинув єси у неволі. Товариш доброго серця. Цей дім мій — це мій дім.
Що таке присудок простий і складний? Чому так зветься складний? Чим висловлюється зв’язка й яке її завдання? Чим висловлюється присудкове ймення? Як узгоджується складний присудок зо своїм підметом? Чи правильно буде сказати: Київ столицею') Коли тільки зрідка можна вживати присудкове ім’я в відмінку оруднім? Коли опускаємо, а коли вживаємо Є? Чи можна вживати Суть) Чого вживати — е чи єсть) Ще чим висловлюється складний присудок?
Звичайно присудок висловлюється; дієсловом; дієслівний присудок зветься про́стим. Але не рідко присудок може бути висловлений двома словами: зв’́язкою та йм́енням : іменником, прикметником, дієприкметником або займенником. За зв’язку найчастіш править дієслово бути, або: стати, статися, являтися, зробитися, зватися, вважатися, здаватися й т. ін. Зв’язкове дієслово зветься допомічним; його завдання: зв’язувати підмет з іменниковою частиною присудка і визначати для нього час. Присудок, зложений із зв’язки та ймення, зветься складним. Напр.: Брат був хворий, Сестра була вчителька, тут був хворий, була вчителька — складні присудки.
Зв’язка є в теперішнім часі звичайно опускається: Брат хворий. Архаїчне слово суть в літературній мові тепер зовсім не вживається: Вони твої свідки.
Складний присудок мусить узгоднюватись зо своїм підметом, а тому ймення його завжди ставиться в відмінку назовному, як відмінку підмета, напр.: Сотник був собі багатий. Рідко, при зв’язці минулого часу та при зв’язці від стати, остатися, зватися й т ін., ймення може часом бути і в відмінку оруднім: Брат став учителем.
Завдання 327. Полінійте отак і напишіть 15 речень зо складним присудком. Ймення ставте тільки в відмінку назовному. Пильнуйте, щоб зв’язки та ймення були різні.
Складний присудок.
Завдання 328. Присудкове ймення з природи своєї мусить стояти в відмінку назовному. Перепишіть оці речення й підкресліть складний присудок.
Атаман звався Покотило. Сотник був жонатий. Був Максим трудящий. Хто в нас буде мати. Дід Дорош був кремезний чоловік. Люди стали йому дорогі.
Завдання 329. Коли за зв’язку в складнім реченні править остатися, стати, називати, називатися, то ймення часом може бути й у відмінку оруднім. Перепишіть оці речення й підкресліть складний присудок.
Еней і зятем називався. Осталась вдовою та ще й немолодою. Суддя зове її сестрою. Тополею стала.
Завдання 330. Коли зв’язка стоїть у дієйменнику, то ймення присудкове звичайно буває в відмінку тільки оруднім: Тяжко сиротою бути. Напишіть п’ять таких прикладів.
Завдання 331. Спишіть оці речення й скажіть, чому тут маємо присудкове ймення в назовному й орудному.
Суддею був ведмідь, вовки були підсудки. Вона була ще молодою і прехорошая собою.
Завдання 332. При зв’язці є (звичайно опускається) йменникову частину присудка треба ставити тільки в відмінку назовному. Перепишіть оці речення з опущеною зв’язною Є і підкресліть йменникову частину присудку. Не ставте її ніколи в орудному!
Київ столиця України. Історія — вчителька життя. Брат тепер учитель. Тепер ти наш опікун. Відень — столиця. Земля — свідок минулого.
Завдання 333. Звичайно вживаємо Є, архаїчне єсть рідке. Форми дієслова Є вживається для всіх осіб однини й множини: я є, ти є, він є, ми є, вони є, у мене є пречудові книжки. Дієслово Є, коли служить у реченні зв’язкою при зложенім присудку, в літературній мові завжди опускається: батько добрий, сестра мила (а не: батько є добрий). Тільки коли само Є вживається (в значенні „знаходиться“) як присудок, тоді його не опускаємо: У мене є цікава книжка. Форми суть літературна мова зовсім не вживає: Вони мої свідки (а не: Вони суть мої свідки). Спишіть оці речення, підкресліть присудкове ймення.
Король гордий. Я парох. Вони обидва в згоді. Навколо темнота тяжка. Чому уста твої німі? У всякого своя доля.
Завдання 334. Який присудок, простий чи складний, у реченнях: Я був у місті. Гроші для купівлі.
Завдання 335. Часом йменна частина присудка може бути висловлена родовим відмінком, або й іншим, але всі вони мисляться прикметниково. Спишіть оці речення й підкресліть присудка.
Дівчина доброго роду (= Дівчина доброрідна). Ворота без замка (= беззамкові). Чай з цукром. Це мені на користь.
Завдання 336. Напишіть оповідання: Як треба шанувати свою рідну мову.

