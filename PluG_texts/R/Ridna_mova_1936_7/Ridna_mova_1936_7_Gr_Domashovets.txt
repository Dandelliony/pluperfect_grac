Мово перлино!
Мово перлино, о мово ти рідна, 
Завжди чаруюча — дана нам Богом!
Часто буваєш в своїх за порогом, —   
Все ж ти багата, хоч долею бідна. 
Ти промениста, мов сонечко в літі, 
Сяєш і грієш промінням обнови!
Хто не пізнав твого щастя й любови,
Той ще аж досі в чужому лахмітті. 
Мово перлино! — В своіх ти в руїні, 
Все ж ти ніколи не зломна, не квола!
За́вжди, мов ю́нка, міцна ти й бадьора, 
Квіточко рясна усій Україні. 
16. ІІІ. 1936. 
