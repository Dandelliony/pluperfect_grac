На́ша тверди́ня. 
8. Серед малечі. 
Дитя́чих уст безхи́тре жебоні́ння, 
Немо́в поті́чка би́строго в гаю́ 
По камінця́х клопі́тливе лелі́ння, 
Необере́жно я не переб'ю́, —
Спиню́сь... Яка́ місте́рія чудо́ва!.. 
Вчува́ю ди́вну тавмни́цю ту —
Наро́дження проре́чистого слова 
У за́хваті, мов ка́зку золоту́. 
І мрі́ється: з мале́нького дитя́ти 
З лі́тами ви́росте палки́й співе́ць, 
Що рі́дним сло́вом збу́дить сон закля́тий 
Зневі́рених, збайду́жілих серде́ць. 
І мрі́ється (невже́ це ті́льки мрі́ї?):
Він вождь, проро́к надхненний і трибу́н,
Він лад дає́ розбуя́ній стихії, 
Він оберта́ її в страшни́й буру́н 
І ко́тить грі́зно на воро́жі о́рди 
Єди́ним ру́хом вла́дної руки́... 
О, так, він ви́росте вели́кий, го́рдий, 
А з ним — його́ незлі́чені полки́!.. 
Дитя́чих уст безхитра рі́дна мо́ва —
Вся — чар, вся — рух, впере́д нестри́м­[ний гін, 
В душі́ моїй — як велико́дній дзвін... 
Яка́ місте́рія вели́чна і чудо́ва!
12. V. 1936.