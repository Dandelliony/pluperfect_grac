Становище П. Столипіна.
Становище премьєра Столипіна ще не вияснилося. В Петербурзі ходять чутки, що коли до Столипіна явився один з його співробітників для докладу справ, Столипін одповів йому: „Не турбуйтеся. Більше докладів не приймаю". 
Ходить чутка про роспуск Державної Ради на підставі десятої статті статуту Держ. Ради. В Держ. Думі націоналисти і октябристи після провалу проекта західного земства в Д. Раді зараз же почали збірати підписи під новим 
проектом західного земства, який до слова списано з старого. Зібрано 150 підписів. Проект передадуть в комісію і через місяць його проведуть через Думу, а там його прийме і Держ. Рада. Підписи збірали Крупенський і 
Лерхе. В тому, що Столипін лишається, праві бачуть ознаку повної волі премьєра над Держ. Радою. Ліві вживуть проти нового законопроекту всіх заходів, навіть обструкції, бо перетворення Думи в знаряддя премьєра важають 
невідповідним ідеї народнього представництва. Націоналісти радіють. Говорять, що чутка про роспуск Держ. Ради дуже хвилює членів ради. Вони обурюються бажанням зробити з Д. Ради інституцію, яка затверджує тілько проекти 
голови ради міністрів. „Рѣчь" зазначає, що роспуск Думи річ дуже гостра. Вона може бути приємна премьєрові при бажанні "зробить" нові вибори при допомозі старих засобів. Роспуск Д. Ради не має рації, бо "вороги" 
серед членів по призначенню. Столипін може ще скласти собі більшість в Думі, але підтримка його так само химерна, як три тисячі союзницьких одділів. Він лишається сам і мусить вийти" . 
"Рус. Знамя" каже: "Вихід Столипіна, наче грім вразив партії, які він утворив. Вся їх програма — це Столипін. З його виходом вони лишилися без програми. Тепер єсть надія на припинення впливу Крижановського, 
генія Столипіна, Крижановський, що далеко більше має здібности, ніж його начальник, заволодів головною ролію в міністерстві".