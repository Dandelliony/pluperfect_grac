Телеграми
СМЕРТЬ В. Н. ДОМАМИЦЬНОГО. АРКАШОН (Франція), ЗО. В суботу вранці помер після довгої і тяжкої хвороби відомий український письменник Василь Миколаєвич Доманицький.
Декрет папи.
ВАРШАВА, ЗО. Прийшов декрет папи про те, щоб допускати дітей до причастя, починаючи з 7 років. Цим декретом скасовується постанова трідтенського собору.
Результати виборів в Одесі.
ОДЕСА, ЗО. На виборах члена Державної Думи од першої курії абсолютної більшости ніхто не одержав. За кандидата прогресистів Чуашанського подано 547, за кандидата правих барона Рено—517, за кандидата октябристів Казаринова — 58. Прибуло на вибори 1137 виборців, 47% всього числа.
Напад хунхузів.
ХАРБИН, 80. На російський пароход з 80-ма пасажирами — китайцями напали за ЗО верстов од Харбина хунхузи, які були між пасажирами. Власників парохода Стойлова і Жучкова вбито. Матроса-росіянина, який один тільки й був на пароході, двох женщин-росіянок, китайську команду і пасажирів пов'язано, пограбовано і заперто, багатьох поранено. Машини понівечено. Помочі дав погрянишний крейсер, який покликали мисливці, що випадково були тут.
Гімназія в Чигирині.
КИІВ, 30. Чигиринська дума постановила одкрить хлоп'ячу гімназію і асігнувала на будинок для неї 64,000 карб.
Лікарня для алкоголиків.
УФА, ЗО. Одкрито зразковий приют-лікарню для алкоголиків.
Пожежа.
ЦАРИЦИН, ЗО. На товарному складі товариства парового млина згоріло 11,000 лантухів пшенишного борошна і 5,00 лантухів житного. Шкоди на 15,000 карб. МОГИЛІВ (губ.), 29. В с. Ходоровці, горецького повіту, згоріло 34 хати. Шкоди на 25.000 карб.
Холєра.
ПЕТЕРБУРГ, 29. Захворіло на холєру 58, умерло 28, лежить хворих 625. За тиждень на Київщині захворіло 688, умерло 279; в курській губ. захворіло 182, умерло 102; на Поділлі захворіло 94, умерло 28; на Харьківщині захворіло 316, умерло 188; на Херсонщині захворіло 618, умерло 255; в Одесі захворіло й умерло 7; на Чернігівщині захворіло 41, умерло 15.
Зміни в морському міністерстві.
ПЕТЕРБУРГ, 29, Як повідомляє „Нов. Время“, ходять чутки, що подаються в одставку морський міністр Воєводський, Григорович і Дюшин. Вихід їх ставлять в звязок з майбутньою ревизівю морського міністерства.
Новий твір Л. Толстого.
ПЕТЕРБУРГ, 29. В сентябрській книжці „Вѣстника Европы“ надруковано новий твір Толстого — „Три дня въ деревнѣ“. Головна думка цього твору — зміна поглядів на земельну власність неминуча, як неминуча колись була зміна поглядів на панщину.
Біля „дома свиданій“.
МОСКВА, 29, На Тверському бульварі городовий хотів арештувати якихсь чоловіка й женщину, що виходили з „дома свиданій", де вони хотіли вчинити грабіж. Женщина на смерть поранила городового і побігла з своїм товаришем. За ними догнались поліцейські. Мужчина застрелив з револьвера женщину, а потім його застрелили з рушниці.
Народня освіта.
ЯРАНЬСК, 29. Міністерство народньої освіти асігнувало 101.000 карб, що-річної допомоги на содержування шкіл, дало 52.000 карб, зразу на будівлю шкіл та 31.000 карб, позичило. Одкриваеться 52 школи.
Нещастя
БАТУМ, 29. Вночі на морі контрабандна фелюга з 41 безпашпортним потерпіла аварію. 23 втонуло, инші врятувались. ПОЛТАВА, 29. В пирятинському повіті, в маєтку графині Мусін-Пушкиної розірвало паровик біля молотилки. Убито брата орендатора маєтку і З робітників; покалічено чотирі душі, опечено шість душ. Нещастя сталось через те, що машинист доручив доглядати за паровиком недосвідченому кочегарові.
Всякі звістки.
ПЕТЕРБУРГ, 29. Сенат доручив київській ієрархії скласти книжку для читання в церковно-приходських школах. Книжку єсть думка скласти так, щоб її гаразд розуміло населення півдня.
УМАНЬ, 29. З дозволу адміністрації виставка буде ще три дні. ЯРОСЛАВЛЬ, 29. Пошесть ящуру в губернії стихає. Перехворіло біля 80.000 худоби. 32 офицерів тихоокеанської ескадри оддають під суд за неслух'яність до начальства. Два офицери, боячись суворої кари, втекло в Японію. Ходять чутки, що одеський генерал-губернатор Толмачов кидає посаду і виїздить з Одеси. В Троїце-Сергієвському манастирі зарізано в келії 76-літнього ієроманаха Анатолія. Покійного вважали за багатиря, і вбито його мабуть з метою грабіжу. Власниця італійської капели, що гастролює в Петербурзі в зоологичйому саду, продала за 400 карб. свою чотирнадцятилітню співачку. Покупець -  вихованець привилейованої школи — обезчестив дівчину. В справу цю встряв італійський посол. Винуватих тягнуть до суду.