ПО УКРАІНІ
У КИІВІ.

В українському клубі. Збори ради старшин укр. кл. відбудуться у вівторок 31 августа о 8 годині ввечері. Перша танцювальна вечірка в укр. кл. відбудеться в суботу, 4 сентября.
Цікава звістка. Синод доручив київському духовному начальству подбати про таку книжку для читання в церковно-парафіяльних школах, яка була б зрозуміла людности України. Цікаво знати, якого погляду триматиметься місцеве духовне начальство, складаючи цю книжку і чи скористується воно для неї українською мовою.
В справі памятника кн. К. І. Острожському. Київське товариство охорони памяток старовини, познайомившись з думками гр. Уварової та художника Покрішкіна, ухвалило не переносити памятника кн. К. І. Острожського з лаври в музей. Разом з цим воно звернулося до лаврської духовної ради з проханням, щоб вона подбала про те, аби забезпечити од загину цю памятку старовини.
Справа про шахрайства в Троїцькому манастирі відбудеться на початку октября в київській духовній консисторії.
 Бюро київської спілки потребительських товариств ухвалило заснувати при своєму складі в Київі книгарню і звернулося з відповідним проханням до адміністрації за дозволом. Цими днями адміністрація повідомила тих особ, що підписали згадане прохання, що дозволу на заснування книгарні дано не буде.
На залізниці. 29 августа недалеко од ст. „Ришетилівка“ зійшов з рейків товарний поїзд. Рух поїздів припинено було на 4 — 6 годин.
Заява Мілєвича. Добре відомий в Київі д. А. Мілєвич подав прокуророві київського окружного суду заяву про те, що лікаря Андрія Виталієвича Лисенка було отруєно. Як відомо згаданий український діяч і письменник (брат славнозвісного українського музики М. В. Лисенка) помер кілька місяців перед цим недалечко од Київа. В своїй заяві Мілєвич не подає більш детальних поясненнів. Прокурор його заяву одіслав в поліцію, звелівши зробити слідство в цій справі.
Хліб з гробаками. В старокиївську дасть д. М. принесла 1 1/2 хунта хліба з гробаками, М. повідомила поліцію, що хліб цей куплено на Хрещатику № 7 в крамниці Деревянки.
Арешт. У студента Олекси Андреєва (Гоголівська, 7), з наказу жандарського управління, київська поліція зробила трус. Після трусу О. Андреєва арештовано.
Випущено з тюрми. Вчора випущено з лукіянівської тюрми під залог 4.000 карб, арештованного в справі путейців багермейстра Марковського.
„Домъ свиданій“. Цими днями поліція зробила трус у акушерки К. Вишеватої (Михайлівська, 18) і викрила у неї „домъ свиданій“. В помешканні Вишеватої поліція застала кількох добре з'одягненних панів і панночок. Щоб краще заховатися од догляду поліції, Вишевата прийняла до себе на кватирю дантиста Макарова. Коли дантиста спитали, чи ті пані, яких застали в помешканні Вишеватої, прийшли до його, він одповів, що таких пацієнток не знає. Після трусу цих панів і панночок (серед яких була одна гімназистка) одвели на допит до поліції. Разом з тим поліція забрала на перегляд листування Вишеватої; на підставі цього листування буде викликано багато свідків в цій справі. Другого дня в поліцію прибуло кілька жінок (молода ще дівчина Л. та дочка одного місцевого дідича N) і росповіли про те, як вони опинилися в лабетах Вишеватої і стали її постійними клієнтками. Більшість жінок стали клієнтками Вишеватої для того, щоб заробляти гроші собі на убори. Вишевата мала на цьому великий зиск. Ії мають судити по 274 ст. „улож. о наказ.“.