З газет та журналів.
Академик А. Соболевський, що не дуже ще давно в українській справі скандально оббрехав російську Академію Наук, а потім, припертий академиками до стіни, смиренно прохав у них вибачення, тепер знов виступає проти українства.
В ч. 190 „С.-Петербур. Вѣдомостей“ умістив він статтю „Украйнофилы въ Австріи и въ Россіи“, в якій пише: „На думку досвідчених місцевих людей, більша частина малоруської людности Галичини й Буковини та мало не вся молодь малоруської інтелігенції в Австрії визнають тепер українофільський сімвол віри. Основний його член — ненависть до всього „русскаго“: до народа, держави, літератури, культури. Ненависть цю можна рівняти хіба тільки до ненависти поляків, з якою вона, очевидно, й генетично тісно сполучена.
Виходить якось чудно. Галицькі й буковинські українці, нічим не звязані з Росією, ніколи в Росії не бувши, не зазнавши на собі ні „пресловутаго русскаго кнута“, ні утисків „ужасной царской власти“, не уявляючи більш менш ясно російської держави, — ненавидять Росію всими силами душі, шлють їй прокляття й прагнуть визволення з під „русскаго ига“ своїх родичів за пограничною межою, своїх малоруських сусідів Волині, Поділля, Київщини.
Ці ж останні мають зовсім инші погляди й змагання. Волинь та Поділля, що ближче до австрійського кордону, то густіше вкриті одділами й підодділами союзу „рус. нар.“ і киплять діяльністю. Під доглядом почаївських ченців, волинські й подільські малоруси енергійно працюють над організацією в себе дрібного кредіту, товариських крамниць і всяких народніх „русскихъ кооперацій", щоб вирватися з накинутої на них євреями й поляками мортвої петлі. Українофільському символові віри вони й краплі не спочувають, навіть енергійно виявляють свою неприхильність до нього.
В той час, як галицькі українофіли, під приводом своїх учителів, священиків і дяків, „устраивають разбойныя нападенія ва малочисленныя кучки галицкихъ малоруссовъ-руссофиловъ“ — волинські союзники готові оповістити анафему всякому українофільству, навіть невеликого градусу, не кажучи вже про новітнє „мазепинство“.
Треба додати, що українофільство в Росії — з'явище не значне з усіх боків. Хто знає Київ, той може собі уявити величину українофільства в Росії та його вартість. Діячів мало, та й ті з них, яких можна назвати фігурами, часто або зовсім не вміють балакати по малоруському або говорять, як то кажуть, п'яте через десяте. Коли мені оце недавно довелося, з доручення Академії Наук, розглянути один словарь малоруського наріччя, складений маленьким літератором і ученим з-поміж „украинофильствующихъ кіевлянъ, я білъ пораженъ невѣжествомъ этого господина вь малорусскомъ нарѣчіи. Я оказался болѣе свѣдущимъ, чѣмь онъ, — я — природный москвичъ-великоруссъ“.
Правди в цій самохвальній заяві, очевидно, стільки ж, як і в тому обвинуваченні, з яким цей же академик виступав проти Академії.
Цікаво додати, що й самі ж москвофіли не раз проговорювалися, що галицькі українці, „ненавидячи“ все російське, безмірно більше прислужилися до ознайомлення галичан з „русскою“ літературою, ніж самі москвофіли...
Далі в Соболевського йдуть звичайні обвинувачення українців та їх прихильників в допомаганні „жидам“ і їх „жидівській політичній програмі“: 
„Більшість українофілів Росії (в тому числі Петербургу й Москви, де признаються до українофільства чисті великороси, що ніколи не жили серед малоруського племени) по своїй освіті інтелігенти, а політичними переконаннями прилучаються до всяких одтінків лібералів, що проводять політичну програму євреїв“. 
 В другій частині своєї статті Соболевський ще раз охоче повторяє відому брехню про „пруські марки“, але цього разу вже надає їй трохи инше поясненая: марки головним чином пливуть з Берліну, а не з Відня, бо, бачите, віденські марки поляки могли б скоро помітити, а „як польські діячі можуть дослідити за роботою далекого од них Берліну?“ запитує Соболевський. „Німці ж Австрії, а особливо Германії, не можуть спокійно дивитися на те значіння польського „кола“ у віденському парламенті, яке воно там займає, дякуючи вигідній позіції поляків між німцями і славянами. Німцям треба приборкати поляків, поставить їх в Галичині так, щоб вони заглядали в очі віденським міністрам і мовчки їх слухали. Ось тут і допомогло німцям українство“.
Таким чином, на думку Соболевського, українство одержує пруські марки не тільки на боротьбу з Росією, а й з Польщою.