ПО РОСІІ.
- В раді міністрів. Подорож П. А. Столипіна урвалася. Голова ради міністрів цими днями повертається в столицю. Подорож на амурську залізницю одклали на далі. Туди поїде в сентябрі міністр Рухлов. Кажуть, що туди ж збірається і Коковцев. Такі одвідини амурської залізниці поясняються тим, шо трівожні чутки про становище будівлі починають дуже турбувати членів кабінету. Чутки ці такого сорту, що можливо чекати зміни напрямку дороги. В сферах уперто говорять, що цієї осени вийде в одставку міністр юстіції, бо в нього зовсім попсувалися відносини з П. А. Столипіним і В. Н. Коковцевим. Кандідатами на посаду міністра юстіції називають члена Держ. Ради Дейтріха і Турау. Перший має перевагу, бо вславився „фінляндськими утисками“. Крім Щегловітова говорять про вихід Шварца. Замісць нього призначають А. 0. Лагоріо. (Б. В.).
- Сенаторська ревизія. Біля сенаторських ревизій та призначення Гаріна в Державну Раду багато балачок в вищих колах. Змагаються два напрямки. Премьєр проти цього призначення, бо вважає, що ревизію ще не скінчено. Супротивники ж стоять на тому, що пора вже припинить ці ревизії, бо вони підривають повагу до власти. Становище Столипіна дуже складне. Ревизії — його установа. Але він хотів тілько довести, що власть згоджується взятися до праці. Тим часом ревизії перейшли межу і виявили таку сумну картину, що сам премьєр її не сподівався. Одна близька до кабінету людина охарактеризувала так справу: „Ревизії показали, що найти злодіїв уряд може, а найти на місце їх чесних людей уряд не може“. Оце і єсть ахилесова пята справи. Вийти з цього становища премьєрові дуже тяжко. (Рѣчь).
- Порховські дворяне. Порховські дворяне не перестають творити „чудеса“. Ще не забули історії почесного мирового судді Анічкова, який, гуляючи в компанії простітуток, стріляв на одного з своїх товаришів, дворянина Корсакова і поранив його. Тепер виплила на світ Божий справа поміщика і кандідата на повітового маршалка Лопухіна та земського начальника Ребіндера. Приїхали вони 18-го августа в Порхов і зупинилися в земській управі, де єсть світлиця для приїзжих. Почали пити. Потребували женщин. Найшовся фактор, який згодився достати молодим роспустникам „невинну дівчину“, „трохи не дитину“. Незабаром в Лопухина і Ребіндера опинилася гарненька 15-літня дівчинка, донька кухаря земської лікарні, що була поруч з земською управою. Якось батьки дівчинки дізналися, де вона. Стурбувалися, потребували поліцію і пішли в земську управу. Коли одчинили двері в світлицю, в якій були Лопухін і Ребіндер, то побачили, що дівчина лежить на постелі в одній сорочці. Дівчина, плачучи, заявила, що „барин Лопухін“ її знасилував, а „барин Ребіндер“ помагав йому. Дівчина рішуче заявила про насильство і через те поліція написала протокола і справу того ж дня передали слідувателю. Повідомили губернатора і прокурора. Лопухін заявив поліції, ніби батьки навмисне підіслали до нього дівчину, а тепер хочуть миритися, вимагаючи 2.000 руб. Кухарь з свого боку заявляє, що Лопухин сам кличе його на мирову і дає 1.500 руб. Дівчину обдивились лікарі і підтвердили факт знасилування. (Рус. Сл.)
- Незвичайний мандрівник. В Білосток пішки прийшов Олександер Микульчик. Це білорус, ще зовсім молодий: років 26. Вдягнений він по селянському. Це талановитий самородок. Багато натерпівся він на своєму віку. Був і послушником, і шевцем, стрілочником, писав в „Русскомъ Богатствъ“, „Русской Жизни“ і инших часописах. Служив в цирку. Видав книжку під заголовком: „Пѣсни рабочаго“. Цього року він наважився піти пішки кругом світа. Вийшов з Пскова. Далі піде в Костянтинополь, Марсель, Париж і далі. Через 7 років повернеться в Петербург. По дорозі Микульчик хоче вивчити кілька мов. Наслідком подорожі буде ціла низка оповідань з подорожі. Грошей Микульчик з собою не взяв і хоче заробить сам по дорозі. (Б. В.)
- Цікавий приговор. Ново-Золотовське сельське товариство Таганрогської округи, вичерпало всі засоби в боротьбі з шинкарями і нарешті склало на сході такого првговора: „Визнаючи, що таємний продаж горілки, що тепер ведеться дуже широко, призводить до поширювання піяцтва, а через це ширяться крадіжки, грабіжі і буйства, а це шкодливо одбивається на нашому добробуті, — ми, хазяї ново-золотовської громади, для успішної боротьби з таємним продажем горілки, радимо таке: всякий, хто довідається, що в якійсь хаті продають горілку, зараз же доносить про це врядникові, а про особ, які продають, постановлять приговор про виключення їх зовсім з числа членів громади нарівні з иншими порочними членами, не мати з ними нічого спільного і не здраствуватися при зустрічі“.