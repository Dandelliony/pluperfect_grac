Огляд мовних праць.
Іван Огієнко: Словацько-українська спільнота в лемківськім говорі половини XVIII ст. Відбитка із „Sbornik Matice Slovenskej. Časť prva. Jazy-koveda. Ročnik XIV. 1936, čislo 1. ст. 64-73. Як ув інших працях, так і в цій видно, що автор вибирав для своїх дослідів і пошукувань цікаві теми, досі в нас не порушувані, або не вирішені вповні, чи тільки злегка зачеплені. До таких тем належить і проблема безсумнівного словацького впливу на лемківський говір. Про цей вплив часто в нас писали, але докладно не обмірковували цього питання, ані не опирали дослідів на великій кількості матеріялів із різних околиць і різних часів, як це робить Проф. Огієнко.
Автор досліджував мову Псалтиря, що його переклав на лемківський говір о. Іван Преслопський у половині XVIII сторіччя, і на цій пам’ятці опирає свою працю про словацько-українську мовну спільноту, не торкаючись тут безпосередніх впливів і запозичень із словацької мови. У двох коротких розділах розглядає спільні риси обох мов у ділянках фонетики й морфології. Цих спільних рис наводить 23, а з них важніші ось ці: давнє ра, ла, ре замість оро, оло, ере, диспалаталізація приголосних в іменниках і в формі наказового способу, непалатальне ц у словах на -ець, брак епентетичного Л, а з морфології: закінчення давального множини -ом (зам. -ам), орудного множини -u, орудного однини -ов від жіночих іменників і прикметників, родового одн. -ой від слів жіночого роду, форми 2. особи однини дієслів 5 класи на -ати (даш, знаш, співаш) і 3. особи одн. -aт зам. ає (бігат, впадат), 1. ос. множ, на -ме зам. –мо (любиме, мусиме), вкінці відпад закінч. -u в наказовому способі з твердою останньою приголосною (ход = ходи, нос = носи).
З перегляду змісту цієї оригінальпої статті бачимо, що Проф. Огієнко проаналізував велику кількість мовного матеріялу й подав цікаві висновки, при чому скрізь порівнює теж поодинокі мовні явища в інших українських говорах, заторкув впливи польської й церковно-слов’янської мови, а найчастіш цитує для порівняння народні лемківські пісні, що видав Проф. Ф. Колесса в 1929 році, бо вони справді служать тепер дослідникам лемківського говору за першорядний матеріял. Виринав питання, чи часом не перебільшена ця спільнота або словацькі впливи на мову наших лемків. На це треба відповісти, що автор майже скрізь зазначує подібні мовні явища з польської й церковно-слов’янської мови. До завваг і висновків автора я додав би ще, що впливам церковно-слов. мови треба може приписати тут більше значення.

