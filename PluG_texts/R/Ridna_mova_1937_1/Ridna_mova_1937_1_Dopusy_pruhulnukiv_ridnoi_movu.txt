Дописи Прихильників рідної мови.
Тиждень вакацій — на пропаганду „Рідної Мови“! Думаю, що знайду таких одчайдухів, що гукнуть: Тиждень вакацій — на пропаганду „Рідної Мови"! Ідеї „Рідної Мови“ ми проводимо й будемо проводити в життя. 
Найдорожча Редакціє журналу „Рідна Мова“! Зву „найдорожчою“, бо Вашу працю вважаю найпотрібнішою над усі інші культурні праці. Серце наповнюється мені невимовною насолодою, коли я розгортаю яке число „Рідної Мови“. До цього часу наші різні опікуни розповідали культурному світові про наше найсвятіше — нашу мову — як їм було вигідно... Тішуся, що прийшов нарешті „Дужий“, і вже „роздуває іскру мови“ — будить духа. 
Працюйте, не зраджуйтесь! Не зневірюйтесь усякими наклепами, карикатурами („Назустріч“) тощо. Ми знаємо, що нові ідеї все родяться під шум сміхів та наклепів. Загрівайте тих, що дописують, хоч би це були не знавці мови, — нічого! Треба опертись на них, хоч би всякі ем-ери й сміялися з таких адораторів. Словом, нехай п. Професор працюють, а знайдуться люди, — вони вже доростають, — що належно оцінять Ваш труд. 
Праця „Рідної Мови“ має великий вплив серед галицьких робітників пера, не дивлячись на своєрідну боротьбу, що її дехто веде проти Вас із дивної зарозумілости. Боряться, та самі звільна — щоб не пізнати — слухаються вказівок „Рідної Мови“. 
Читаємо видання „Рідної Мови“. Я став пильним читачем Ваших рідномовних творів, які для мене — найприємніша лектура. 
Подяки. Заслуга Ваша в тому, Пане Професоро, що взялися ви за таку трудну працю. Майбутній історик подякує Вам, що ввесь наш мовний розвиток Ви направили на справжній шлях... Бож сотні років розбивали нас на етнографічну масу. 
Прийміть щирий привіт ізза моря, й побажання всього найкращого в Вашій дуже корисній праці на рідній ниві. 
Складаю Вам шару подяку, що були Ви такі добрі й відповіли мені на мої попередні запити в справі видання словника чужих слів, непотрібних в українській мові. Радію, що ми, як один український народ, маємо велике Слово, поставлене на сторожі літературної мови. Часописи „Рідна Мова“ й „Наша Культура" стали великим надбанням українського народу. Ви стали твердо, й ведете тяжку муравлину працю, якої український народ ніколи Вам не забуде. Серед українського громадянства належиться Вам велике признання. Для одного народу — одна літературна мова й вимова, один правопис, і нею заговорять уста 50 мільйонового Народу! 
З Ваших видань я дуже задоволений. Бажаю всього кращого.
