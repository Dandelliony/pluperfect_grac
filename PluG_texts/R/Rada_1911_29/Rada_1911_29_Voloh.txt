Шевченко і Киів.

До великого свята готується Україна. Наближаються великі роковини і всюди, де чути наше слово, збіраються достойно вшанувати світлу пам'ять апостола правди, натхненного пророка нашого відродження. Та перше місце безперечно належить нашому Київу. Шевченкові дні в Київі притягають загальну увагу всього українського народу. Яку ж участь візьме в тім ювилеї город Київ, тоб-то його батьки, міська дума? Яка буде роля нашого міста у всеанародньому святі „останнього кобзаря і першого великого поета славянського світу*? Адже Київ — то серце України, її історичний осередок, міцно з'єднаний колишнім і сучасним з усим краєм, —і коли вся земля, захоплена одним могутнім почуттям, побожно схиляється перед національним генієм, не може він, Київ, стародавнє наше огнище культурне, не перейнятися тим настроєм. Адже деякі періоди життя поетового тісно зв'язані з нашим містом; його величне
минуле, його пам'ятники, його мальовничі околиці будили Шевченкове натхненая, й яскраво одбивалися в невмірущих творах під чарівним його пером чи пензлем, якими водила щира любов до Київа. Це ж все повинно викликати глибоку подяку киян, це ж накладав на Київ моральний обов'язок — великий обов'язок перед пам'ятю поетовою. Що-ж досі зроблено думою, чи чого можна од неї сподіватись? Пам'ятник Тарасові Шевченкові? Правда, організація збірання жертв та конкурсу проекті», призначення місця, урочисті закладини, саме будування, до яких стоїть близько і дума, — вимагають великої пильности і самі говорять за себе. Але ж то діло всього народу, і коли хвиля життя винесла наверх і поставила в головах тієї справи наше місто, —це йому велика честь та разом з тим і велика одповідальність перед усією Україною. Буде, конче, під час святкування й депутація од міської думи з привітанням; маємо надію — хотілося б сказати: певність — рідною мовою, бо не можна ж промовляти наше од імена найпершого українського города на святі генія нашого слова. Певні ми, зробить дума й відповідну асігновку грошову на впорядкування ювилею. Коли он приватні особи, як Харитоненко, виступають з щедрими жертвами, то городові вже не личить ніяк попасати задні. Що ж ще може город зробити своїми власними руками? Багато. Багато, навіть коли, одкинувші мрії широкі про достойне великого Кобзаря й відповідне гідности Київа вшанування його пам'яти, скажемо, наприклад, про городський народній дім імена Шевченка, — зоставатися цілком на реальному грунті, зважати на сучасні відносини, рахуватись з фінансовим становищем міста. Багато можна зробити, конче при одній умові: що справді славлять поета не тільки самими холодними устами, але й гарячим серцем. А як хотілося б цьому вірити!
Перш за все пригадується найзвичайніша й найлегша форма вшанування городом великої людини — вулиця її імени. Дати славне ім'я поетове одній з вулиць —це ж не вимагав великих видатків. Вулицю треба обрати одну з найкращих, центральних, найліпше на шляху, яким щороку проходять тисячі селян хліборобів. Назвати її годилося не Шевченківська вулиця, як це у нас звичайно повелося, а вулиця Тараса Шевченка, бо в останній формі ім'я поетове, нічим не затерте, не змішується з нашим, виразно виступає. Таке назвисько мимоволі будить питання у недосвідченої людини, а хтож то такай, отой Тарас Шевченко? І тут, ідучи за добрим прикладом де яких німецьких городів, як от Дрездена, можна зараз дати тому зацікавленому дуже легко відповідь; на кожному розі мав бути на видноці така таблиця; .Вулиця Тараса Шевченка. Тарас Шевченко—великий український поет народній — народився 25 лютого р. 1814, почив 26 лютого р. 1861.“ Отак, коли в це мале діло вкласти любов і пошану до Шевченка, зробити його не аби як, а до ладу, обміркувати найменші дрібниці, —то воно може мати чимале значіння, будячи свідомість в широких масах народяіх. Далі йде школа його імени. Діло городові зовсім звичне. Не минав здебільшого якоїсь видатної події в громадському житті, щоб місто не обізвалося на неї, охрестивши на честь їй школу народню, або й кільки навіть. Невже ж цього разу дума зречеться такого дуже простого способу виявити свою пошану до народнього поета? Навіть гадка така здається єретичною і цілком неможливою. Хіба ж хто може уявити, щоб такої школи не було у Київі. Бажалося 6 звичайно, щоб та школа мала свій будинок власний, в українському стилі звісно. Той орігіаальний і „гарний будинок шкільний з ріжноманітним багатим орнаментом був би одразу пам'ятником і Шевченкові письменникові і Шевченкові — художникові. І
Та те прийде з часом, а поки що зараз треба надати і‘мя Шевченкове якійсь міській школі чи може й не одній, та неодмінно повісити уїй портрета Шевченкового. Годилося б городові подумати в ці дні й про ті тисячі дітей, що вчаться в міських пшолах. Кому ж, як не думі,— чи може її комісії шкільній, — подбати про те, щоб національне свято українського народу не зосталося чужим і малим киянам. Воно звісно, найкраще б урядити по школах читання, літературні вечірки, щоб зазнайомити малечу з життям Шевченка та його творами. Та коли того через незалежні обставини не можна, чи не спромоглася б шкільна комісія принаймні роздати школярам коротенькі життєписи поетові та його портрети? По такій здається більш менш програмі одбувалися шкільні святкування останніх ювилеїв, приміром Гоголя. Невзкеж до Шевченка в Київі поставляться з меншою увагою? Та дбаючи про ознайомлення з Шевченком дітей, не можна батькам міста забувати й про людей дорослих. Перед ними вдячне завдання: сотворити живий пам'ятник поетові в серцях темної маси народньої—і тутешнього міщанства й захожого селянства.
... Я на сторожі коло їх, Рабів отих малих, німих, Поставлю слово.
Треба ж дати змогу простому неосвіченому малосвідомому народові познайомитись з тим пророчим словом, перейнятися любовію й пошаною до його — того одвічного вартового нашої національности — рідного слова. Там то вважаємо ми за безперечно потрібне заснувати читальню народню імени Т. Шевченка. І тим проектом, здається, ми не розминаємося з звичайною городською практикою і не виходимо по за межі можливого. Он же в Київі істнують читальні імени Пушкина, Жуковського. Червоніти, в сірка очі позичати, доведеться киянам, як поруч з тими просвітними закладами на пам'ять про великих письменників російських не буде у нас читальні, присвяченої велетню нашого духа. 
Не самим тільки ім'ям нагадуватиме та читальня про Шевченка, все в їй повинне одповідати його ідеям, повинен бути непорушний зкязок між ними та її діяльністю: ота читальня має бути конче українською, складатися вся з книжок на нашій мові, а коли це не можливе, то вже у всякому разі хоч переважно з них. Видатки ж на це діло величезної культурної ваги —не такі то вже значні, щоб стати на перешкоді. А помешкання мабуть легко знайдеться; от хоч би в новому будинкові школи імени Грушевського на Курінівці. І справді, найліпше одкрити оту Шевченківську читальню десь на передмісті, де сила мешканців українців. Власне там настигла в їй велика потреба. Успіх українських лекцій покійної в Просвіти доводить, що рідне слово швидче знаходить стежку до серця та розуму слухачів. Коли їм — словом рідним —ще не можна користуватися в школі, коли живе українське слово трудно почути тепер з уст лектора, то тим паче слід, не гаючи часу, полегшити темному людові шлях до рідної книжки. 
Коли ота читальня народня задовольнятиме в певній мірі духовний голод низших шарів української людности Київа, —то все ж зостається цілком безпорадним з цього погляду становище інтелігенції. Є у Київі міська публична бібліотека, але вона не обслуговує інтересів українського читача. У нас нема української громадської бібліотеки. І то сором, сором тяжкий Київу. На нашу думку тепер саме час виправити ту непрощенну помилку; тепер зручніше, ніж коли, думі принести свою щиру покуту за нехтування прав нашої мови, стати на шлях діяльного служення правдивим культурним потребам нашого краю. Мимоволі нагадується коротка, а проте виразна програма освіти, що її нам дав Шевченко:
І чужому научайтесь, — Свого не цурайтесь.
Першу половину того заповіту город старанно виконує. Ну, а другу? Тепер з нагоди ювилею саме добре перевести її в життя, тобто одкрити в міській публичній бібліотеці окремий відділі Українська бібліотека імена Тараса Шевченка , Правда, справа ця потрібує і праці не аби якої і грошей, бо ж київська українська бібліотека та ще імени Шевченка з часом мусить стати справжньою скарбницею творів народнього духу. Та ніякі трудности не можуть одвертати гласних од тієї думки. Як що справді город щиро шанує рідне слово, пам'ять генія, якого він збірається святкувати, то він дасть кошти на бібліотеку. Ми не кажемо — одразу, ні, нехай даватиме й потрохи, але регулярно; до помочі стане мабуть і приватна ініціатива. Коли ж за справу візьмуться з охотою та досвідом, то й це складне питання прийде до бажаного кінця. Одже і Краків не одразу будувався. А потреба в тій бібліотеці українській нагальна, пекуча і вага її велика. Тра тільки згадати хоч би про силу по Київських школах вищих нашої молодіжі, майбутніх робітників на ниві народній, щоб сама собою з'явилася думка про повинність допомогти їй здобути відомости, потрібні для праці на користь рідному краю. 
Виставка Шевченкових малюнків у міському музею, що має відбутися підчас ювилею, викликає гадку про Шевченківський музей в Київі чи принаймні відділ окремий, присвячений Шевченкові, в музею. Правда, виставлене там належить приватним власникам. Але коли заснується спеціально Шевченківський Музей, ми певні, знайдуться серед них люде з розвиненим почуттям обов'язків перед рідним народом і жертвами щедрими сотворять в музею Шевченків куток-—громадське добро. Щоб зрозуміти велике значіння того Шевченкового куточка для поширення відомостей про поета, його життя та діла, — доволі згадати, яка сила київських школярів одвідуе музей. Може не один там вперше познайомиться з Шевченком, зацікавиться його творами і винесе звідти перші початки національної самосвідомости. 
Такі то думки приходять в голову, коли виникає питання, як і чим може город Київ вшанувати пам'ять Тараса Шевченка. Само собою вищеписаним не вичерпуються засоби того вшанування; воно може прибрати надзвичайно ріжноманітний характер. Не згадали ми наприклад, що образ Шевченка—Маляра, його поневіряння й тяжкий шлях, яким він вибився на широкий світ вільного й правдивого мистецтва, без слів, та проте непереможно кличе нас зараз допомогти в ім'я його бідоласі— таланту з народу вийти в люде: про потребу стіпендії для селянина хоч би в київській художественній школі, — говорить він. Спаде може на думку гласним прикрасити наш маґістрат портретом великого Кобзаря, і тим виявити свою до його пошану; може... та годі. Ми мали на меті тільки, зважаючи головним чином на попередню практику города, що до вшанування пам'яти великих людей, намі тити де-які стежки до того, висловити де-які desiderata. Де-що в того зовсім легко виконати, і треба обов'яз ково зробити; де-що може трудніше та й не таке доладне. Може ми через лад ідеалістично дивимось на ваші обставини. Можуть—і повинні—з'яви тися инші проекти, більш здатні, реальніші, особливо коли їх подадуть люде докладніше знайомі з міським господарством та думською політикою. Але не в тім сила. Та чи инша форма —то другорядна річ. 
Перш за все питання про вшанування пам'яти Тараса Шевченка повинно бути внесене в повістку, —про це-ж подбають наші гласні — свідомі українці, хоч їх і не багато, та вони єсть і їх повинність те зробити, — питання це мусить потрапити на чергу дня і то зараз, бо час не жде. Тільки й є ще змога намітити, обговорити й може виробити проекти. їх характеру ми зараз не торкаємося, але вважаємо за потрібне підкреслити одне: не тільки про саме ювилейне свято мають вони дбати, —а й проте, щоб пам'ять великого поета, його ідеї жили до віку в серці киян. Минуть ювилейні свята, замовкнуть і потроху забудуться гарячі слова, згасне святковий запал, запанують знов сірі одноманітні будні, —і серед них світитимуться тільки діла , що їми вшанувала громада свого генія, діла, що зародилися в натхненній атмосфері громадського напруження ясного, діла, що одні тільки й дадуть нам змогу перебути тяжкії пригоди сучасности й зміцнять нашу віру у кращу прийшлість України. 
Ми говоримо так впевнено, бо прінціпіально город, що стоїть на чолі національної справи — збудування пам'ятника Шевченкового, не може ж нічого мати проти отих проектів. Коли ж він досі ве виступав з ними, то ми те можемо вияснити тільки обставинами, в яких перебувало останній час наше міське самоврядування: цієї осени йому довелося перебути виборчу агітацію, саме вибори, одміну де-яких з них то що. Стара дума одбула своє, нова тільки цими днями вступає в свої права. І для неї—тієї нової думи — Шевченкове свято —це ще перша проба, це громадський іспит, як розуміє вона свої обов'язки перед рідним народом і його геніальним поетом. Та у всякому разі незгоди прінціпіальної не може бути, ми тому певні, все питання тільки в однім слові: Як?
Питання великої ваги. Україна нетерпляче, з надією і страхом, чекає, як ви, батьки міста, до його поставитесь. Щоб не сором було глянути в вічі чужим людям! Щоб наш Київ стародавній ще раз довів: і він, і вся земля наша одне тіло, один дух! Пам'ятайте: на вас одповідальність за сотні тисяч людности, перед вами суд громади і історії. 
С. Волох.
