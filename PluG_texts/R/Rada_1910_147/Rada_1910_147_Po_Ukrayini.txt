ПО УКРАЇНІ.
У КИІВІ.
Вислови спочуття. До редакції нашої газети прислано з Одеси вислови спочуття львівським студентам. Як повідомляє „Кіев. Мысль“, харьківські українці послали через „Діло" таку телеграму: „Харьківські українці з обуреннями протестують проти диких вчинків польських шовіністів — гнобителів українського народу Галичини".
Військова муштра по школах. Міністр доріг д. Рухлов наказав негайно завести по залізничих середніх та нижчих школах військову муштру. Вчителям військової муштри міністр радить поставити жандармських унтер-офіцерів за окрему плату. Бажаним визнає д. Рухлов і заведеня так званих „лагерныхъ сборовъ“ на один —два тижні що-весни.
Нове призначення. Ходять чутки, що окружного інспектора Київської шкільної округи М. Базаревича призначено на вищу посаду до Москви.
Нова школа землемірів. З нового року у Київі при приватних техничних курсах одкриваеться школа землемірів, яка даватиме ті самі права, що і казенні землемірні школи. Курс тягтиметься 4 роки, на літню практику на протязі всього курса призначається minimum  6 місяців. Школа буде в відомствів міністерства юстиції. Прийматимуть до школи всіх хто скінчив городську по статуту 1872 р., або здали відповідній екзамен. Прослухавши курс і здавши екзамен, школярі одержуватимуть звання землеміра-таксатора.
Молочарство на Київщині. Земський інструктор по молочарству д-й Михайлюк, об'їздивши з доручення земства Київщину, тепер подав до управи доклад в цій справі. На думку д. Михайлюка, поліпшення худоби у селян можна досягти, коли разом з цим буде йти й поліпшення наших відділів сельського господарства. Київщина дуже придатна для скотарства, але на жаль місцеві селяне мало звертають увагу на це. Д-ій Михайлюк радить завести спробні станції для годування худоби при с.-госп. школах, а також організувати молочарські курси та кооперативи.
Пожежі на Київщині. За три місяці на Київщині було —559 пожеж. По повітах і місцях пожежі роспадаються так: київський —янв. —11, февр. — 19, март —26, разом—56; бердичівський —янв. —5, февр. —9, март —6, разом—20; васильківський янв. —80, февр. —67, март —69, разом —166; звенигородський янв. —8, февр. — 7, март —12, разом—27; канівський - янв. —8, февр. —22, март —9, разом —39; липовецький янв. —4, февр. —9, март —18, разом —31; радомисльський —янв. —13, февр. —18, март —21, разо —52; сквирський —янв. —11, февр. —21, март —15, разом —47; таращанський—янв — 6, февр. —13, март —15, разом —34; уманський —янв. —7, февр. —13, март—6, разом—26; черкаський —янв. —9, февр. —9, март —9, разом —27; чигиринський —янв. —10, февр. —9, март —15, разом —34.