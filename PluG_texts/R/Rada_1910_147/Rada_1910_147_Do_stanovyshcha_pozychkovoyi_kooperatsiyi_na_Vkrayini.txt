До становища позичкової кооперації на Вкраїні.
Основою всякої кооперації являється єднання окремих одиниць. Об'єднуючись і гуртуючись до купи, кожна з цих одиниць тим самим збільшує свої сиди в стільки разів, скільки членів вступило до данної організації. І це однаково справедливо як для кооперації селянської, так і робітничої, міщанської то що. Але що справедливо для окремих одиниць, те в даннім разі справедливо й для цілих організацій. Коли кожна людська одиниця збільшує свої сили через єднання з собі подібними, то й кожне кооперативне товариство стає пропорціонально дужчим, коли воно об'єднується з иншими подібними товариствами. Звідси й виникає потреба в порайонних чи краєвих спілках („союзи") кооперативних товариств. За кордоном справа об'єднання місцевих кооперативних товариств у колективні спілки давно вже стоїть на певнім шляху. Закордонні правительства щиро допомагають місцевим товариствам об'єднуватись і гуртуватись у спілки. Більше того, в де-яких країнах державні закони навіть вимагають від кооперативних товариств, щоб вони мали якісь центральні об'єднуючі організації. Таким організаціям закон там надає особливих прав, їм на льготних умовах видається урядові допомоги, позички й субсідії. Ні в Росії, ні, з'осібна, на Вкраїні ми цього не бачимо. Сказати, що російський уряд ставиться вороже до кооперації, не можна; навпаки, можна навести навіть де-які докази прихильного відношення. Але разом з тим —і це можна сказати напевне — російський уряд признає тільки кооперацію місцеву, розгуртовану, розпорошену на тисячи поодиноких порошинок. Кооперації ж о'бєднаної, координованої, міцно звязаної поміж собою—такої кооперації в нас на признають. Цим, очевидно, й з'ясовується той факт, що на Вкраїні й досі ще немає ні одної такої кооперативної спілки, діяльність якої виходила б за межі одної губернії. Та й губернських спілок у нас, як кіт наплакав. Опріч того, ті порайоні кооперативні спілки, що вже функціонують у нас, ледве животіють: ні великими оборотами, ні великим впливом ні одна з них, за де-якими винятками, похвалитись не може. Історія найстаріших кооперативних спілок на Вкраїні — спілок позичкових товариств —дає досить багато яскравих доказів тому, наскільки сучасні обставини не прияють доброму розвиткові кооперативних об'єднань. На головніших моментах цеї історії ми й хочемо тут зупинитись. Перші позичкові товариства з'явились на Вкраїні в 70-х роках минулого століття. Ріжні причини, на яких тут не місце зупинятись, спочатку дуже гальмували розвиток цих кооперативів. Проте під кінець століття, в 90-х роках, на Вкраїні вже було більше 200 селянських позичкових товариств. Особливо багато цих товариств було в нашій степовій смузі —на Херсонщині і в українській частині Таврії. Не буде прибільшенням, коли скажемо, що в цім районі функціонувало коло 50% усіх позичкових товариств України. Цілком природно, що думка про необхідність спільного о‘бєднання й координування своєї діяльности виникла саме серед представників позичкових товариств цього району. На Всеросійськім з'їзді представників позичкових товариств, що відбувся в 1899 р. в Москві, ми вже бачимо, як обмірковується проект статуту Бердянської спілки позичкових товариств. Статут підписали представники 5 позичкових товариств Бердянського району, причім, очевидно, страха поліцейська рада, постановлено більше нікого до спілка не приймати. І що ж, пройшло три роки, поки цей статут сподобився урядового затверження, й аж у 1901 р. спілка роспочала свою діяльність.
Одначе, потреби життя й дух часу брали своє, й позичкові товариства, особливо після того, як число їх зросло на Вкраїні до значніших розмірів, стали проявляти все більше змагань до об'єднання й координації своєї діяльности. Наслідком цього в 1908 р. виникла Мелітопольська спілка (в селі Терпіньї, в Таврії), потім, 5 февраля 1907 р. міністр фінансів затвердив статути Київської й Лохвицької спілок (перша —в селі Дзенгелівці, уманського повіту, а друга —в м. Лохвиці, на Полтавщині), Нарешті, ось уже кілька часу лежать „безъ движенія" в міністерстві статути я центральної спілки позичкових кооперацій Катеринославщини" й „Кубанської спілки позичкових товариств" *). Таким чином, за сорокалітній період істнування позичкових товариств на Вкраїні вони спромоглись на заснування тільки чотирьох центральних організацій. Такі мізерні наслідки не могли залежати від самих участників і керманичів товариств; очевидно, тут значну частину вини треба поставити на карб урядовій політиці в кооперативній справі. За справедливість цеї думки ще промовляє й той факт, що за останнє десятиліття число позичкових товариств зросло на Вкраїні з 200 до 1567 (па початок 1910 р.). Досить порівняти числа центральних спілок і поодиноких товариств між собою, щоб причини мізерного животіння перших і пишного розвитку останніх вияснились само собою. До початку цього століття уряд ставився обережно до всяких кооперативів —і за 30 літ позичкових товариств виникло на Вкраїні тільки коло 200. Останніми часами уряд почав ставитись до місцевих кооперативів трохи прихильніше —й за одне неповне десятиліття в нас виникло більше 1800 нових позичкових товариств. Що ж до центральних спілок, то очевидно, що уряд і раніше ставився й тепер ставиться до них неприхильно —й тому маємо за 40 літ одних тільки 4 таких спілки на цілу Україну. Тепер скажемо кілька слів про діяльність наших центральних спілок. Київська (Дзенгелівська) спілка має в своїм складі всього коло 10 товариств, тоді як на Київщині в 80 позичково-зберігательних і 57 позичкових товариств. Цікаво, що спілка не має права приймати вклади й позичати для себе гроші; з цеї причини товариство в 1907 р. потеряло нагоду притягти на дуже вигідних умовах до 20 тисяч капіталу. Бердянська й Мелітопольська спілки об'єднують разом коло 25 позичкових товариств, тоді як у Таврії тепер налічується 126 позичкових товариств. Мелітопольська спілка на 1 января 1910 р. паєвого капіталу зовсім не мала, а запасного капіталу було 1600 карб. При всіх своїх досить широких посередницьких операціях, спілка в 1909 р. мала обороту всього на 170 тисяч карб. Нарешті, Лохвицька спілка —це зовсім якась мертворожденна справа. Досі спілка ще не проявила ніякої діяльности, що, напевне, стоїть у звязку з кепською її організацією, остання ж залежить від непридатносте сучасного російського законодавства в кооперативній справі. Загальні результати нашого досліду будуть такі. На всю Україну тепер налічується 3 спілки позичкових товариств, діяльність яких більш або менш задовольняв сучасним вимогам. Опріч того, істнує одна така спілка на папері (Лохвицька) й дві —під сукном. У трьох нормальних спілках об'єднано коло 35 позичкових товариств; це значить, що 2,2 проц. усіх українських позичкових товариств користуються вигодами гуртової праці й єднання з собі подібними, а 97,8 проц. наших позичкових товариств позбавлено цих вигод. Становище настільки ненормальне й настільки шкідливе, що двох гадок у цій справі бути не може. Правигельство мусить бути консенквентне: воно повинно додержувати одної якої-небудь політики в кооперативній справі. Коли воно прихильно ставиться до заснування місцевих позичкових кооперативів і навіть допомагає їм грішьми й порадами, то з його боку непослідовно ставити перешкоди цим самим товариствам у їх змаганнях до об'єднання. Наша сельська кооперація дала вже стільки доказів своєї політичної нейтральности, що, здається, правительство вже могло би з більшим довірьям ставитись до неї. П. А