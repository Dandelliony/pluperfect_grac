Всякі звістки.
ПЕТЕРБУРГ. 29. В сіноді обговорюються заходи проти новоізраїльської секти, що поширилась в вороніжській губ. Місіонери пишуть в докладах, що вони нічого не можуть зробити проти неї. Л. Н. Толстой пообіцяв приїхать на конгрес миру в Стокгольм, коли ж буде хворий, то пришле доклад, який прочитає кн. Долгоруков. В Ризі деп. Предкальн прочитав лекцію про робітниче законодавство в Європі і Росії, на яку зійшлось 1.000 слухачів. В Ризі і околицях зроблено багато трусів. З Катеринбурга повідомляють, що там на аграрному ґрунті сталась сутичка між киргизами і переселенцями.