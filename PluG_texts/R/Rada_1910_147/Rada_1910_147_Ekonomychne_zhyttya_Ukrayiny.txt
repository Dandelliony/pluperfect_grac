Економичне життя України, З робітничого життя.
На київськім заводі „Гретер і Кріванек“ заведено 13-годинний робочий день з перервою тільки на одну годину, й знижено розцінки за працю. Перед тим, як заведено нові порядки на заводі, адміністрація кілька місяців робила „чистку“, рощиnyючи старих робітників і набіраючи на їх місце менш вибагливих нових. Катеринославська чорносотенна „Русская Правда" повідомляє, що з 21 апріля на Олександрівськім руднику Миколо-Михайлівського товариства, в бахмутському повіті, зменшено заробітну плату робітників на 10 процентів. Адміністрація пояснила свій вчинок тим, що ніби то на сусідніх рудниках платять також менше. Тим робітникам, що не схотіли пристати на нові умови, адміністрація негайно давала рощот. Тяжко живеться й друкарським робітникам у Лубнах, на Полтавщині. Як повідомляє наш кореспондент, друкарень у Лубнях 5. В одній друкарні заведено так, що робочий день повинен тягтись стільки, скільки самому хазяїнові забажається. В другій друкарні працюють по 11, 12 і по більше годин на добу. Плата видається неакуратно. В третій друкарні, де робітників найбільше, справа також стоїть не зовсім добре. Хазяїн вимагає, щоб робітники підчас спочинку й коли роботи обмаль не збірались до-купи (?). В друкарнях служать „учениками“ хлопці й дівчата
12 років. Приймають в ученики навіть неграмотних, що читати не вміють. Хазяїн ганяє учеників за своїми справами скілька років, а потім через рік покладе їм жалування карбованців зо три. У Миколаєві діється щось дуже обурююче на портових роботах. Доглядає за робітниками якийсь д. Візе. За той час, коли робітники через дощ не можуть працювати, д. Візе не дає їм плати, та ще так виходить, що за 15—20 хвилин неробочих робітники розплачуються, як за пів-години й більше. „ Візьми ганчірку й заткни небо“, — радить у таких випадках д. Візе робітникам. Був ще й такий випадок. Двох робітників, що працювали поденно й брали по 1 карб. 20 коп., д. Візе перевів на акордну плату. Поставив він їх різати дріт для каркасів залізо-бетонних биків по 45 коп. за пачку. Нарізали собі робітники до 11 годин ранку 7 пачок дроту, себ то зробили роботи на З карб. 15 коп., і пішли додому. Але другого дня їм каже д. Візе, що як вони пішли з роботи в 11 годин дня, то їм буде заплачено тільки за три робочих години, себ то ЗО коп. Яке діло акордним робітникам до робочих годин —це невідомо, але робітникам нема до кого звернутись за порадою й допомогою, а д.д. Візе цією безпомічністю й користуються.