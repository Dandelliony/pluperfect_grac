Сінодський роспис.Знов у Думі порушено питання про роспис найсв. сіноду, й знов перед громадянством стає болюче питання про ненормальне становище релігійного питання в Росії. Сінод з найвищої інстанції в справах духовно релігійних, з інституції, що має блюсти чистоту каноничних установ, повернувся в звичайнісіньку бюрократичну канцелярію, з „ісходящими" й „входящими". Але між звичайним бюрократичним департаментом і сінодом в та ріжниця, що над кожним департаментом, над кожним міністерством є все-таки хоч який-небудь контроль, тоді як сінод поставив себе в цілком незалежне й автономне становище й нічийого контролю й догляду не визнає. А відомо, що темрява завжде прияє темним ділам... Тому ось уже скілька років, одколи в Росії державні росписи почали обмірковуватись прилюдно, раз-у раз виникають суперечки між опозіцією й реакцією на ґрунті питання, чи потрібен контроль над витрачанням сінодських коштів, чи ні. Опозіція цілком справедливо гадає, що коли внести промінь світла в найтемніший куток сінодського життя, в його фінанси, то й ціле сінодське життя, може, трохи покращає й піде новішим шляхом. Реакція, добре розуміючи ту небезпеку, якою загрожує її справі ця реформа, завзято повстає проти неї й, розуміється, раз-у-раз перемагає. Цього разу дебати знов сконцентрувались на „контрольнім питанні". На подробицях дебатів зупинятися не будемо: їх читач знайде в думськім одділі нашої газети. Одначе, де-що в тих дебатах є й такого, проз що не можна пройти без особливої уваги. Так, напр., єпископ Євлогій у своїй промові, між иншим, висловився, що домагатись контроля, це значить—домагатись експропріації невеликого церковного достоянія Преосвященний ора тор бучним словом “експропріація” хотів, очевидно, залякати думську більшість, а нарочитим зменшенням розмірів церковного добра хотів діскредитувати загальнопоширену думку про великі розміри церковного добра. Одначе, слова—словами, а факти—фактами Факти ж свідчать не за тверження вп. Євлогія, а проти них. Факти свідчать, що як-раз відсутність контроля відкриває найширше поле для експропріацій, а не навпаки. Згадаймо, наприклад, свіжу історію з продажем участку церковної землі в Катеринославі за 60 тисяч, тоді як дійсна вартість цього участку досягає мало не 2 милійонів. Тут саме безконтрольність і дала змогу провести цю аферу. Що ж до розмірів церковного достоянія, то й тут справа стоїть не зовсім так, як запевняє єп. Євлогій. У свій час д. Кільчевський показав, які величезні капітали й добра мають у своїм роспорядженні російські манастирі й де-які церкви. Синодський бюджет по державному росписові теж не такий незначний, щоб держава могла дозволити безконтрольно порядкувати ним. Отже тверження еп. Євлогія, що найменше, не зовсім відповідають дійсности. Та, може, ці докази не справлять потрібного вражіння на людей певного напрямку. Тоді можемо послатись на свідоцтво такої компетентної для правих й зо всякого погляду віри гідної для них людини, як Крупенський. У своїй промові з приводу порушеного питання Крупенський сказав, що прибутки з бесарабських маєтків синод витрачає не так, як того хотіли жертвователі й як вимагає Царський наказ. Розуміється, бесарабський депутат не схотів довести свою думку до краю й прийти до висновку, що необхідно завести контроль над синодськимифінансами. Він тільки висловив бажання, щоб на далі синод витрачав прибутки з своїх бесарабських маєтків законніше. Але для нас висновки Крупенського не обов'язкові ми тільки беремо факт. А факт, коли мислити логично, непохитно приводить до висновку, що необхідно завести контроль над усіма фінансами синоду, щоб не лишилось там ні одного темного куточка. Ми, звичайно, цілком далекі від наївної думки, що державний контроль загоїть усі болячки синодської дійсности. Жорстока практика російського щоденного життя вже привчила нас до того, що крадуть і під контролєм. Та все-таки де-що в порядкуванні синодськими коштами при контролі безперечно покращає. Можливо навіть, що істнування контроля примусить синодських бюрократів з більшою увагою й справедливістю ставитись до потреб і вимог сельського духовенства —цеї найменш забезпеченої верстви серед осіб духовного стану в Росії й на Вкраїні. А вже цього одного досить, щоб вважати контроль над синодськими фінансами потрібним і бажаним.