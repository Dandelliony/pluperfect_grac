Проходження служби у військовому відомстві.
Реввійськрада СРСР затвердила положення про проходження служби у військовому відомстві. 
Всі особи, що служать по частинах і установах Червоної армії поділяються на військових службовців і вільнозайманих службовців. Військові службовці начальницького складу діляться на командний, адміністративний, політичний, медичний і ветеринарний склад. Всі вони в свою чергу поділяються на чотирі групи: молодший, середній, старший і вищий і на 14 категорій.
До молодшої групи належать: в РККА—посади від командира звена до посади ротного старшини, в РККФ — старшина-спеціяліст, командир відділу, головний старшина роти.
До середньої групи РККА віднесені посади від командира взвода до командира роти; відповідні ж посади і в РККФ. 
До старшої групи віднесені: в РККА посади командира батальона, пом. командира полка, командир окремого батальона і командир полка; в РККФ — командир судна 3-го рангу, командир батальона, командир судна 1-го ранга командир напівекипажа, командир судна 2-го рангу й командир флотського екипажа. 
До вищої групи віднесені посади: в РККА—від помічника командира дивізії й вище до командира військ округи, фронта й армії включно, а у фльоті від посади командира судна першого ранга до начальника морських сил РККФ включно.
Посади поділяються на категорії в такому порядку: молодша груп поділяється на 2 категорії, середня на 4, старша на 3 і вища на 5. 
Ознаками ріжниці для груп і категорій служать: для молодшої трикутники, для середньої квадрати, для старшої ромби й п'ятиконечні зірки для вищої. Число ознак відповідає черговому числу категорії даної групи. Виняток складає тільки тринадцята й чотирнадцята категоріі, дляяких одріжнююча ознака одна —4 зірки.
Одріжняючими ознаками у флоті служать галуни: для молодшої групи вузькі, для середньої й старшої — середні і для вищої—широкі. Адміністративний склад поділяється на тіж 4 групи.
Політичний склад поділяється на командно-політичний—сюди належать посади військових комісарів, їх помішників, помішників начальників і військкомів по політчасті, їх секретарі і члени реввійськради, — політосвітній і  юридично-політичний. Для військових службовців адміністративного, політичного, медичного, ветеринарного складів і рядових червоноармійців одзначаючих ознак не заводиться. 
Нове положення з‘обов'язує військових службовців носити формену одіж тільки при виконанні службових обов'язків, надаючи право носити цівільне у вільний час. 
Військові службовці в мирний час забов'язані бути на військовій службі в морській флоті - 4 роки, у повітряній флоті (спеціялісти)—3 роки, і в решті частин, штабах і установах — 2 роки. Призивний вік—21 рік на 1 липня призвів. 
Положення зазначає кінцеві вікові терміни, а також кінцеві терміни посади; для комсклада РККА: 3 і 4 категорії термін посад 5 років, кінцевий вік 29 років, 5 категорії—4 роки й 33 роки, 6 і 7 категорій —3 р. і 36 років, 8 категорії— 3 роки і 38 років, 9 категорії—4 роки й 40 років, і для 10-ої вище кінцевий вік 45 років; в РККФ для 3,4, 5, і 6 категорії кінцевий термін 8 років і кінцевий вік—32 роки, 7 категорії 5 років і 37 років, 9 ої—4 роки і 45 років і для 10-ої й вище кінцевий вік 50 років. Хто одслужив обов'язковий термін служби, має право лишатись на службі на протязі наступних термінів —1 категорії не старше 30 річного віку, 2-ої 35 річного віку, середній і старшій не вище кінцевого для кожної посади віку і вищий не старше 55 річного. К. К.