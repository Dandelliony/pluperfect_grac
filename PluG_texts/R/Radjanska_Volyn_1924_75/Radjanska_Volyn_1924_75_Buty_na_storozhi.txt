Бути на сторожі!
Надрукована нище у відділі телеграм обурлива історія з підробленим листом тов. Зінов'єва примушує нас ще раз викинути це гасло перед трудящими нашої Спілки. 
Непримирена часть англійської буржуазії твердо рішила зірвати англо-радянський договір, не спиняючись ні перед чим. 
Бо п.п. Керзони, Болдуіни й Лойд-Джорджи це чудово знають, що лист підроблений; але їм важно викликати метушню в рядах виборців з дрібно-буржуазних попутників робітничої партії, а їх не мало, і таким чином провалити на виборах робітничу партію, що безумовно приведе до зриву англорадянського договору. 
Але справа не тільки в цьому: оголошенням цього документа, очевидно, мається на увазі вплинути на французьку громадську думку й таким чином спробувати зірвати нашу угоду з Францією, яка останніми часами налагоджувалась. 
Цей обурливий факт не тільки (і не стільки) є виборчим фортелем, а звеном того ланцюгу утиску й гноблення, з яким нам останніми часами безперестанно приходиться здибатись і в Китаї, й в Афганістані, й в Турції, й в Персії й по всіх тих країнах, де імперіялізму приходиться натраплювати на наш зростаючий міжнародний вплив. 
І з цієї точки зору приходиться в першу голову розцінувати цей факт і зробити з нього належні висновки. 
Світовий фінансовий капітал з американським на чолі (в цьому розумінні показовий збіг методів «роботи» Керзона й Юза, а саме, щодо підроблених документів) рішив зробити на нас черговий натиск, побоюючись росту нашої внутрішньої міці, — міжнароднього звязку й впливу, росту симпатій до нас світового пролетаріята, впливу на останній. 
І трудящим нашої Спілки необхідно бути насторожі. Дальша робота, не покладаючи рук, по поліпшенню господарства нашої країни! 
Дальші безперестанні пеклування про збільшення міці наших Червоної армії, флоти морської й повітряної! Неослабна безперестанна увага питанню піднесення продуктнвности праці! 
Цікава роля в цій історії п.п. Макдональда, Сноудена.
Перший не знайшов часу навіть раніш перевірити у тов. Раковського справжність листа, оскільки він, очевидно, отетерів. 
Містер же Сноуден, з одного боку, заявляє, що справжність листа буде перевірено, з другого ж боку, забігаючи наперед, репетує відносно того, що уряд, мовляв, не допустить комуністичної агітації з нашого боку в Англії, і що питання про ратіфикацію англо-радянського договору приймає другий ухил. Правда, Макдональд, оглядівся, і упевняє, що нота опублікована до з'ясованвя питання з тов. Раковським без його відома і навіть проти його вказівок з цього приводу. 
Але ми згодні не вірити тому, шоб такий зразковий державний механизм, апарат, як англійський, підставив свому шефові (голові) підніжку. 
Щось не те. Скоріше ми готові думати що і Макдональд вирішив використати цей випадок, щоб лишній раз довести буржуазії, що в питаннях агітації він не піде на уступки хоч і самому Керзону, щоб лишній раз поклонитися буржуазним виборцям. 
При всьому цьому, в день початку виборів в парламент (вони сьогодня починаються), ми висловимо побажання англійській робітничій партії, яка оголосила відкриту, нехай поки що тільки суворо констітуційну війну Керзонам і Лойд-Джорджам — перемоги. 
Бо ми знали, шо головна маса англійської робітничої партії складається з дійсних нащадних пролетар'в, нехай сьогодня заблуджених, які тільки шукають класового шляху боротьби, віддають свій голос панам, вроді Макдональда і Сноудена. 
Бо ми твердо впевнені, що рано чи пізно, скоріш рано, ці пролетарі знайдуть справжній шлях боротьби з буржуазією, шлях пролетарської революції. 
В цій впевненості нас зміцнює той вибух обурення, яким широкі маси англійських робітників зустріли оголошення листа. 
Хай ця перемога продовжить, для англійського пролетаріяту, шукання правильного шляху боротьби; але англійський пролетаріят повинен пройти і через цю ілюзію. І чим раніш він через неї пройде, тим для нього і для пролетаріяту всього світу буде краще.
