Макдональд про фальшивий лист Зінов'єва.
СРСР — першорядний політичний й економичний фактор, який треба вважати.
ЛОНДОН, 28 (Ратау). Макдональд проголосив промову, присвячену питанню про фальшивий лист Зінов'єва. Макдональд категорично відкидає, щоб кабінет обговорював це питання. 
Коли—каже Макдональд —під час мого виборчого турне я одержав відомости гро цей лист, а написав до Лондону, щоби правдивість листа було перевірено в найближчий спосіб. Одночасно було запропоновано підготовити ноту Раковському, коли б встановлена була дійсність листа.
23 жовтня Макдональд, перебуваючи в Аберавії, одержав проект ноти до Раковського. Макдональд вніс де-кільки поправок, гадаючи, що ноту знов надійшлють до нього з доказами правдивости листа 3інов'єва. Одначе, в той же вечір документ було оголошено. 
Макдональд далі указав, що відомство чужоземних справ, оголосивши листа, добросовістно гадало, що документ правдивий. 
Макдональд гостро протестував проти того, щоб цього листа опозиційні партії скористали в політичних цілях. 
Торкаючись англо-радянської угоди — Макдональд заявив, що має рішучий намір підтримувати цю угоду, щоб не сталося. Закінчив Макдональд, що англійський уряд повинен рахуватися з тим, що СРСР першорядний політичний й економичний фактор, потрібно організувати широке співробітництво з СРСР.