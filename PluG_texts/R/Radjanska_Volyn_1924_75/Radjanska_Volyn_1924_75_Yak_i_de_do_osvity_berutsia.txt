Як і де до освіти беруться? 
Село Якимівці---працю починає.
Нарешті прокинулось село Якимівці, Антонинського району, од сну та до освітньої праці береться.
Загомоніли весело діти в школі. Учитель—гарний й селяни ним задоволені. 
Кепсько лише, що книжок обмаль та будинок замалий на 80 дітей. Сільраді варто полагодити попівський будинок для школи. 
Заворушилась і хата-читальня. 
У хаті-читальні селянам у-голос читаються газети. Читання газет так сподобалось селянам, що вони перестали їх дерти на цигарки, як вторік, і  навчились шанувати. 
Прочитано було 6 лекцій. На першій було всього 9 чоловіка, на другій —21, на третій— ще більше. А на п'яту лекцію, що читав агроном радгоспу, зібралось 78 чоловіка селян. У хаті-читальні—тісно стало, довелось перебратись до школи. Найбільше селян цікавлять лекції агрономичні, про те, як господарювати треба. Тепер у хаті-читальні нашій весь час такі лекції буде читати агроном з радгоспу. 
Варто було б иншим радгоспам так зробити. 
З І Р К А.