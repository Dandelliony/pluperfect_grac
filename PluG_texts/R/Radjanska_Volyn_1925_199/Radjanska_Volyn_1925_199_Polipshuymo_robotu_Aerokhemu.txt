Поліпшуймо роботу Аерохему
Остання доба роботи організацій Тапук та Доброхем відзначилась цілковитою реорганізацією цих 2 товариств та об'єднанням їх в одну організацію — Аерохем. 
Це об'єднання, що його довелось перевести зверху до низу, не могло звичайно, не відбитись шкідливо на загальному темпі й характері повсякденної роботи осередків Тапук та Доброхем — нині Аерохем. За останній час зменшились прибутки від членських внесків. Закульгала культробота, що в свій час досить жваво велась по осередках, зменшився приплив нових членів. Одним словом, робота до певної міри занепала. Отже тепер, коли об'єднання осередків та райфілій Тапук й Доброхем майже всюди переведено, коли вже закінчилась відпускова доба, що чимало заважало правильній роботі громадських осередків— треба подбати й про ожвавлення нашої аерохемської роботи. 
Можливостей для цього є досить. 
Значне зменшення членських внесків (1 карб. 10 к. замісць 2 карб) Поліпшення апаратів окр. та райвідділів, в розумінні культобслуговання своїх членів — ось перші й головні чинники, що сприятимуть ожвавленню роботи (вербовка нових членів, організація гуртків, кутків то що). Приймаючи на увагу постанову XIII з'їзду партії, відозви та заклики ЦКЛКСМ, ЦКНС, ВЦРПС, а також урочисту обіцянку вчительського з'їзду (про допомогу Аерохему), треба, спираючнсь на допомогу цих організацій, безупинно поліпшувати аерохемську роботу кількісно й якісно.
