Для чого наші представники їдуть на з'їзд англійських профспілок.
Завідомлення тов. Томського. 
З Москви повідомлють, що від’їзжаючи до Лондону на конгрес  англійських тред-юніонів (профспілок), тов. Томський, у розмові з представником друку, сказав: 
„Ми їдемо до Англії, будучи запрошені генеральною радою тред-юніонів, щоби висловити перед англійськими робітниками міжнародню пролетарську солідарність і передати конгресові палке привітання від пролетаріату СРСР. Вже більш як півроку нас об'єднує з англійськими профспілками спільна боротьба за єдиний фронт. Сподіваємось, що наступний конгрес (з'їзд) ухвалить це спілкування. 
Останніми часами боротьба за єдність міжнароднього професійного руху стала справою не тільки російських, але також англійських профспілок. Нещодавно до неї прилучився Норвезький конгрес профспілок і міжнародній вчительський конгрес у Брюселі. Делегати німецьких та шведських профспілок, залишаючи СРСР, заявили: „Ми також за єдність". Амстердамський Інтернаціонал проти цієї єдности. Він ухиляється від зустрічи з нами, поки ми не ввійдемо до Амстердаму, на підставі його статуту й положень. 
Хай же робітники всього світу розсудять, хто з нас правий. 
Одне з завдань нашої подорожи до Англії є накреслити дальший шлях боротьби за єдність. Друге завдання — обговорити на засіданні „англо-російського комітету діяння", що напевне відбудеться в Лондоні, справу прийому в «Комітет Діяння» норвезьких профспілок, також і вчителів».
