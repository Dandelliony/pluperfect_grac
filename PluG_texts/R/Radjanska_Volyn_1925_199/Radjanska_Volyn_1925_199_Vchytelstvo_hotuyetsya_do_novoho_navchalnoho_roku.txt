Вчительство готується до нового навчального року. 
— З 15 серпня в М. Пулинах одкрились перепідготовчі курси. З метою запровадження по школах з наступного навчального року краєзнавства, вчителі перевели показове обслідування села Іванович. Прагнення та інтерес учителів до придбання нових знань побільшується, що засвідчується ретельним відвідуванням лекцій. 
З матеріяльного боку вчительство кепсько забезпечене: не вистарчає помешкань і нема їдальні. 
Тишківський. 
— Перепідготовка вчителів Звягельського району закінчилась 27 серпня.
На курси з'їхалось 120 чоловіка. Курси мали на меті, крім загального підвищення кваліфікації розгорнути ширш питання наступної шкільної роботи. 
Було переведено краєзнавче обстеження села Ржатківки. Гарно була поставлена й організаційна робота. При допомозі Райкультгуму й партшколи для вчителів улаштували інтернант та їдальню. 
Перевантаження роботою почасти нормувалось де-якими развагами, які освіжали працю. 
У вільні від занять часи випускалась стінгазета й улаштовувались вечірки. Перепідготовка цього року цілком виправдала себе, давши вчителям загальну орієнтовку й практичні вказівки, як приступити до роботи з нового навчального року. 
Плахотишина. 
