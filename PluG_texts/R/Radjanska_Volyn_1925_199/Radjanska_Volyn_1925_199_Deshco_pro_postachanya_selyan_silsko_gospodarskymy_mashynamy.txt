
Де-що про постачання селян сільсько-господарськими машинами.
Найгарніший час для збуту, сільсько-господарських машин | минає. Залишилося не більш місяця, півтора, коли ще селяни куплятимуть машини. 
Як же стоїть у нас справа з машинопостачанням? 
Розвиток сільського господарства, ми знаємо, досяг розмірів довоєнного часу. Але цей розвиток виявився не тільки що-до збільшення засівної площі, але й в поліпшенні обробки землі, обсіменення, в збільшенні площі засіву технічних культур. Коротше: — сільське господарство розвивалося не тільки завширшки, але й вглиб. Для цього не потрібні сільсько-господарські машини, иноді досить складні. Дальший розвиток селянського господарства потребуватиме ще більшої машинізації. Попит на сільсько-господарські знаряддя вже зараз остільки великий, що наша промисловість не встигає вироблювати їх в належній мірі. Такий стан у всьому Союзі Радянських Республік. 
Щоби полегшити селянам спроможність здобувати машин — Радянський уряд встановив так званий машиновий кредит. Це значить, що машини дають в борг на час від одного до чотирьох років, зважаючи, яку саме селянин купляє машину. Чим дорожче коштує машина, тим більший час кредиту (сплачування за машину грошей). Комунам, колективам і артілям дають різні пільги. Центр дав для “Волини 175 тисяч карбованців, щоби на ці гроші кредитувати селян. Але виявлено, що цеї суми не досить, бо гарний врожай цього року дає селянам можливості купувати машини в більшій кількості. Центр додатково відпустив іще 50.000 карбованців. 
Тепер подивимось, як саме використали ці кошти кредитові товариства, що в борг постачають селянство сільеько-господарськими машинами. 
Шепетівська округа через 14 товариств розподілила машини на 93,000 карбованців, Житомірська округа через 27 на 78.000 карб., а Коростенська через 17 — на 14.000 карб. 
Над цими цифрами варто подумати. Адже-ж ми бачимо велику ріжницю між Коростенем і Шепетівкою. Остання спромоглася дати селянам у п’ять разів більше машин, ніж Коростенщина. 
Тут, звичайно, мають значіння й такі причини, як більш придатна для машинової обробки земля Шепетівщини, а також і те, що населення цеї округи має більш грошевих засобів і т. и. 
Але не тільки в цім справа. 
Велику ролю в такім незначнім постачанні селянства машинами Короетенською окрсельспілкою й кредитовими товариствами на місцях відіграла не зовсім гарна їх робота. 
Це дуже шкодить інтересам селян Коростенщини. 
Мережа Шепетівської окрсельспілки працює гаразд. Иншим треба підтягнутися. 
Ще залишився місяць часу. Ще є 50.000 карбованців для кредиту. 
Їх треба цілковито використати. 
Попит на машини великий. 
Отже треба, щоби товариства тісніше зв’язалися з селянством і краще задовольняли його потреби.
