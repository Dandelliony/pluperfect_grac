Як скривдили селян на лісорозробітках. 
Ще в 1921 —22 році працював у нашій місцевості Одеський Губтопком. Ретельно люди возили на станцію до Овруча різний лісний матеріял. Навозили на кільканацять тисяч пудів. Поїхав „Топком", поїхали з ними селянські пуди, а не один селянин залишився з побитим возом та худобою. 
Так само у 1923-му році та 24-му. Зимою на лісорозробці був у нас Госстрой. Представниками його були громадяни м. Київа К. М. Македонський і Д. І. Зекцер. Возили їм ми теж лісоматеріяли на ст. Овруч, навозили — я на 11 пудів, селянин Богдан — на 9 пудів, селянин Кош —на 18 пудів, разом —на 38 пудів. Та крім нас, кажуть, багато селян залишилось з нічим, бо ці лісопромишленики вивтікали з нашими трудовими грішми. 
Квитанції в нас на зароблені пуди є, а до кого звернутись за порадою — ми не знаємо. Просимо „Радянську Волинь" послати куди слід нашу справу, щоб стягнути з цих „промишлеників" наші гроші. Адреса їхня: м. Київ, Миколаївська 9, кв. 1. Зекцер і Мар'їно-Благовіщенська 30, кв. 4, — Македонський; та бракарі їхні: м. Овруч, Костьольна 11, — Розенман Євсей та по Житомірській — Немерзаль Аврам. 
Крім того, прохаємо цю нашу до вас заяву пропечатати в вашій газеті, тоді виявиться ще більше скривдженого селянства цими „промишлениками". 
С. Хлупляк, Словечанського р. 
І. Горб. 
Од редакції. Про цей випадок ми доводимо до відома народнього комісаріяту робітниче-селянської інспекції. 
