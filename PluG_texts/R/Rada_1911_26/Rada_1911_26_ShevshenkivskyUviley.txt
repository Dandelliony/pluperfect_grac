Останні вісти.
(З газет та по телеграфу).
Шевченківський ювилей.
ВАРШАВА. 16 февраля в університеті одбудеться урочисте засідання „Студентського гуртка для вивчення питань художньої творчости", присвячене пам’яти великого українського поета Т. Г. Шевченка з приводу 50 роковин з дня його смерти. Засідання одбудеться під проводом професора Євлахова. Порядок такий: Коротку біографію поета прочитає студ. Ковердинський; реферат студ. Тіхоновича на тему: „Рай і ад в поезії Шевченка"; проф. Гутніков прочитає „Як би ви знали, паничі"; студ. Степура прочитає уривок з „ Гайдамак “ і студ. Бутовський — „Утоплену“.
 (Власн кор). 
КУРСЬК. Курські українці готуються до святкування Шевченківського ювилею. Ювилейний концерт з рефератом одбудеться в зімньому театрі.
(Власн. кор.).
