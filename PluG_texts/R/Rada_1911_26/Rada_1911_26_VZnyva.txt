В жнива.
(Малюнок з будуччини). 
Для того, щоб тяжче було бідноті розживатися на горілку, комісія радить продавати її в посудині не менше 1/20 відра. На думку комісії, не слід лишати на горільчаних етікетах герба і напису „казенноє вино“, а краще замінити їх написом про шкодливість горілки. 
(З думських проектів).
Соняшного ранку, влітку, коли з торбинами та барильцями, з косами та серпами люде поспішали з села в поле, Микола Сліпак, з косою на плечі, опинився біля хати гончара Лаврентія і нетерпляче забарабанив у шибку. 
— Лаврентій, Лаврентій! — заклопотано кликав він, —ось виглянь на часинку! 
Лаврентій, що недавно був сів за роботу, встав з-за круга, і його широка лисина заблищала у вікні проти сонця. 
— Микола?— здивувався вія, що тобі? 
— Ходім! — Микола мигнув оком і повів бровою кудись у бік. Лаврентій відразу зрозумів його, спершу осміхнувся, але потім зробив діловитий вигляд і промовив: 
— Ні, брат, зараз ніяк неможна: ро боти прирва... Та ти ж і сам знаєш, що я тільки в базарні дні... Іди вже сам... 
— Коли ж неможна самому: треба брати цілу пляшку, а я тільки хотів крючок випити перед роботою. Уваж, брат,— приставай до спілки! Колись і я тобі уважу! Та ну ж бо, скорій! — прохав Микола. 
Лаврентій почухав потилицю і скривився. 
— Гм... що ж його робити... міркував він.—Та заходь поки що до хати — поговоримо. 
— А, який бо ти! — докірливо промовив Микола, — коли ж я буду косити, як що стану заходити до кожного в хату. Ось поки Івана ублагав, то можна б було вже зо три ручки пройти. 
— То хіба і Іван тут? — спитав Лаврентій і висунув з вікна голову. На призьбі справді сидів Лаврентій кум Іван Донець з купою перевесел біля себе; він курив цигарку, і поволі спльовував додому, схиляючи голову до колін. 
—А мені як раз було тебе, куме, й треба! радо промовив Лаврентій; його заспане лице зразу прояснилося. 
— Ну, то не вагайся, куме, ходім, — промовив Донець. 
— Коли таке діло, то я зараз... — згодився Лаврентій. — Заждіть трохи... От уже чого не сподівався, так це — що буду сьогодня з кумом пити, чути було його голос з хати.
На миріжечку біля казенного лихтаря роспосілася компанія і, збившись щільно до гурту, розглядала нову пляшку з горілкою, що допіру купив Микола в монополії. 
— Тай навіщо воно так, що тоді такі „хвартушки" були на пляшках, а тепер он які?— спитав, дивуючись, Донець. 
— Порядок такий значить!—авторітетно одмовив Лаврентій.
—А це голова з мерця, чи щоб то...—казав далі Донець, тикаючи пальцем на етікеті. 
— Так, це мертва голова, — згодилися всі. 
—А це щось іще й написано—казав далі Донець. 
—А це написано —яд, — промовив Лаврентій. 
—О? — здивувався Донець, —то це може хочуть потравити нашого брата? 
— Ну, а справді навіщо-б воно ото таке страшне писати тут? —запи- Донець. 
—Я думаю, що це на те, — став поясняти Микола, —що ця горілка вже не така, як колись була. Це, мабуть, уже така, що як вип‘еш сам оцю пляшку, тай не встанеш... Отож і мертва голова на те змальована тут. 
Таке пояснення видимо всім вподобалось, і приятелі весело засміялася. 
— Ох коли б справді напутила їх яка добра душа на це! — казав Донець —а то ж тобі така нікчемна зробилась горілка, що візьмеш в рот, та й виплювати хочеться. І лиха його година знає, що вони роблять з нею, чи вони її водою розводять, чи градуси крадуть може. Один тільки разор на неї.
 — Не вірьте: мошенство! — категорично промовив Лаврентій і рукою махнув. 
—А от побачимо!— сказав Микола, одбиваючи пляшку. Надивши чарку, він поздоровкався і випив... поди вився на небо, поклипав очима і скривив губи. 
— Який чорт! —а ні трішки не краща — промовив він, сплюнувши. — Навіть гірша за ту, яка перш була.
— Аби тільки ото писати! —з жалем протяг Донець. 
— Дурять нашого брата, скрізь дурять!. — кивав головою Лаврентій, — випиваючи рядову,—за думаєте навіщо оце вигадано, щоб тільки цілими пляшками продавати? — Де все, щоб більше продати. Коли хочеш випити одну чарку, то плати, мовляв, за всю пляшку! 
— Це десь наш капостний Левко нарадив їх, — промовив, осміхаючись Донець: він теж таку моду завів: попойдеш було до нього —дай, Левку, ту, що ва вісім —він піде, пориється десь, а потім виходе — нема, каже, такої—осталася ось тільки та, що за тридцять. То од лий мені на стільки, — просиш.
— Неможна, — каже, —бо за це мені буде Сібір. І що ж маєш діяти — береш на тридцять! Добре, як добрий чоловік, буває, нагодиться на це, та виручить, а то приходиться самому пити. А коли сам вип'єш стільки, так ще захочеш...
 А то вже так!.. — згодився Лаврентій. 
— Так ото ж дивіться, хлопці, — казав він трохи згодом, —я вам сьогодня уважив, то щоб і мені не бігати, та не шукати аби-кого, коли прийдеться в базар винити чарку. 
—А як-же! — заспокоював його Микола —це вже так —як Бог свят!— Ти п'єш в базарні дні —і ми з тобою, я п'ю і ви зо мною, а он кум п‘е... Посовісти, значить. Коли не нити, то нікому не нити, а коли пити, то всім пити. 
— Оце нас, братці, три—і більш нікого!— казав Лаврентій. 
— Вірно! —хоч і на бумазі підпишусь,— затвердив кум Донець. 
— То може б, хлопці..- боязко промовив Микола, показуючи очима на порожню пляшау... бо хто-ж іде в цю пору на роботу... 
— Еге!—яка вже в чортового батька тепер робота! — засміявся Донець: он скоро зпівдня зверне — хіба тілько йти на сміх людям...
Коли сонце ввернуло вже з обідів, Микола, червоний як кров, з роз рістаною на грудях сорочкою, садів в холодку за монополією, і дивлячись на „хвартушок” вже другої порожньої пляшки, сумно хитав головою і жалісним голосом виводив: 
„Та було б тобі горілки не пити”... 
Поруч з ним Лаврентій схилявся мало не до самого Донцевого носу, і тихо таємничо росповідав йому:
 „Було б... тобі., горілки не пити?— де значить,куме, нідзя горілки. Пісня, вона тобі всю правду скаже, потому—нап'єшся, та зачепиш оце кого, та й поб'єшся... або“... 
„Та було б тобі нас трьох не-э лю-бити“...
 Співав далі Микола. 
—І трьох любити нідзя, — поясняв резонно Лаврентій —нідзя — потому не полагається... Одну можна, а трьох — ні. Бо, скажемо, щоб воно вийшло—коли б оце ти і свою жінку любив і до моєї ходив і до...
 Донець покірно слухав кума, клипав посоловілими очима і раз до раз схиляв голову на груди. 
А за чиєюсь клунею на городах дзвенів, аж розлягався голос Лаврентієвої жінки, що бідкалася, шукаючи по селу чоловіка.
В—ко.
