З газет та журналів.
Обізвалися й австрійські поляки на голос Меньшикова. „Нема нічого злого, що не вийшло б на добре” — пише „Slowo polskie” — орган міністра Гломбінського з приводу Меньшиковської статті. 
І тут „Slowo polskie”, як каже „Діло”, виявило себе речником пануючих в польському громадянстві думок та речником підземельних, таємних польських міркувань і комбінацій політичних за скільки останніх років. —„Злом“ для поляків є факт безосновного і несправедливого підозрівання їх впливовим російським публіцистом за їх служення австрійській заграничній політиці. „Злом” із становища польського політика, з погляду польських політичних інтересів, є далі вже самий натяк на можливість якихсь переговорів між австрійським правительством і галицькими русинами, переговорів, яких наслідком могли б бути політичні полекщі для русинів у Галичині та в дальшім виводі тісніше звязання української національної політики з заграничною політикою Австрії. „Злом” врешті мусить вшехпольський пол тик у приступі щирости назвати становище українських делегатів, в’осібна п. Василька, в останній сесії австрійської делегації, коли-то польським делегатам підорвано їх рекламову монополію австрійського „патріотизму” і відорвано можливість далі, як і раніше, виставляти русинів як ворогів австрійської державності. 
Хоча ніхто більше ніж польські політики не знає, як далекі від правди оповідання про австрійсько-українські „переговори” і як ілюзоричним може показатись „успіх” українських делегатів за останню делегаційну сесію, то все таки навіть натяк на можливість якихсь перепон для екстермінаційної австрійсько - польської боротьби проти українського елементу в Галичині так вибивав редакцію органу одного з австрійських міністрів з рівноваги, що вона не вагається виступати перед націоналістичним російським публіцистом, перед патентованим ворогом австрійської держава Меньшиковим, з заявою свого негодовання проти самої думки про якусь зміну в політиці Австрії супроти Русинів, не вагається наклеймити цю думку, навіть чутки про неї — як „зло”. 
Коли це — „зло”, то що з погляду польських інтересів „добре”? На те питання дає нам відповідь Slowo polskie, наводячи з одобряючою рекомендацією („влучно пише”!) уступ із статті свого давнього й теперішнього співробітника п. А. Сядзевича, поміщеної в Gazet-і Warszawsk-ій. Цей пан Садзевич дуже — як упевняв SI. polskie — „влучно” коментує наведені Меньшиковам чутка про австрійсько-українські відносини. Пише віє ось що: 
„Нотованая таких явищ може врешті довести російську пресу до висновку, що моральна опіка, яку вона дає українцям в їх боротьбі проти поляків, є з становища російської державної політики грубою безглуздністю політичною. Хвилина думання і крихітка доброї волі зробила б також пій пресі можливим порозуміти, що всілякі плани Австрії, звязані з скріпленням становища русинів у державі, не можуть викликати спочуття з польського боку, бо скріплення русинів можливе тільки коштом поляків. 
„Дуже сумнівне, чи які-небудь поважні австрійські круги носяться з думкою воювати з Росією за Волинь, Поділля й Україну. Одначе, як би так було, то українці за обіцянку піддержки цих планів домагалися-б уже тепер заплати коштом поляків, що очевидно полякам ні трохи не може подобатись, як взагалі не може їм подобатись вигляд на збільшення українського елементу в австро-угорській державі. 
Тому вигуки Меншикова про мниме повстання в королівстві на випадок війни Росії з Австрією, належить до ряду таких, яким певно самі росіяне не вірять. 
Статті ці можуть для нас мати значіння з того приводу, що присилують росіян переглянути своє відношення до польсько-української боротьби, яка ведеться в Галичині.
Погляд на українців, як на витвір польської інтриги, вистарчає вже нині тільки п.п. Філєвичеві й Вергунові. Натомісць не вдоволяв він навіть Меньшикова, котрий бачить у сепаратистичнім українськім русі результат ослаблення суцільносте в російськім національнім організмі та відродження давно підбитих і засимільованих племен печенігів і половців. Як що погляди ці знайдуть ширший кредит в російській суспільности, як побачить вона, що український рух може грізніший для російської держави ніж польська інтрига, то тоді російські націоналісти менше будуть склонні відправляти упонійні богослужіння по Коханчиках і мститись на поляках за те, що вони боряться з забаганками українців на здобуття власти й політичної переваги в Галичині”. 
Навівши цю цітату, „Діло” и каже, що це: „Многоважне признання, справді політична заява, цінне —бо автентичне — ствердження факту, що 1) політичні плани поляків не тільки на дальшу будучність, а й на тепер не сходяться з державними інтересами Австрії, що 2) польські й російські інтереси політичні сходяться на точці згідної негації одного з найповажніших питань російської національно-державної політики, питання національної окремішности 30 милійонного українського народу, що 3) є в повнім ході праця коло перегляду польсько-російських відносин на пункті української справи в Галичині й Росії! — Факти ті не новина для нас. Не від нині про них знаємо, не від нині на них звертаємо увагу, не від нині почуваємо реальні наслідки тих фактів. Вяжуться вони з найзамітнішими подіями в нашім життю за біжуче десятиліття: щоб тільки дві-три назвати — з заходами проти наших страйків хліборобських, з угодою Потоцький-Дудикевич, з переговорами над новославявськими з'їздами, з коншахтами Залєський-Бобжинський- Курилович. Коли-ж нотуємо статті Меншикова, Садзевича і Slowa-а polsk-ого, то тому, що знаходимо в них посереднє й безпосереднє признання правдивосте тих фактів, і то не з якогось безіменного боку, тільки від найвизначнішого теперішнього російського публіциста, від одного з визначніших публіцистів найсильнішої польської партії в Королівстві, від органу міністра Гломбінського — члена урядуючого австрійського правительства.
