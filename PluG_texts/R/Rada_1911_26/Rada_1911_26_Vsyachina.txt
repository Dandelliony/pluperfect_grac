Всячина
Задачи.
(Для дітей різного віку обох полів). 
Фунт м'яса власникові ресторана «Дикий Кабан» обходиться 22 коп., курка —95 коп., 1 фунт осетрини — 50 коп. Обід же з 4-х страв, карафки горілки і закуски коштує в «Дикому Кабані» 65 коп. 
Треба вирішить: в камері мирового судді якого участку судитимуть власника ресторану за несанітарне удержування ресторану і до якого штрафу присудять його? 
Автомобіль в 40 сил, спалюючи в 1 годину 8 фунтів бензіну по 22 коп. за фунт, може досягти скорости 60 верст в годину.
 Вищитать, скілько народу передушить він на рік, як що шофер (що керує машиною) одержує 75 руб. на місяць на всьому готовому, закоханий у власницю автомобіля і вважає себе великим талантом?

Пасажирський паровоз N—ської залізниці потрібує на добу 122 пуди кам'яного вугілля по ціні 27 коп. пуд. Машиннист же з своїм паровозом відпочивають що місяця 296 годин. 
Треба полічить, що коштує діамантове намисто з 38 діамантів, яке подарував начальник руху своїй коханці? 	„Буд“.
