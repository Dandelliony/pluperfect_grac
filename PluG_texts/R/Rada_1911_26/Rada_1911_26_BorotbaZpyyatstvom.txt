Боротьба з піяцтвом.
Предсідатель нн. Волконський. Обмірковують законопроект про способи боротьби з піяцтвом. Дума постановила негайно приступити до постатейного читання законопроекта, а внесені формули та побажання голосувати після того, коли буде прийнятий законопроект. 
На черзі обміркування внесеної Булатом статті законопроекта, про те, щоб протягом 20 років випуск всіх горільчаних виробів скорочувався що-річно на 1\20 і щоб одночасно зменшувалось число „заведеній”, що торгують цим напитком так, щоб через 20 років зовсім припинивша продаж горілки і споживання її. 
Докладчик фінансової комісії барон Черкасов не вважає потрібним приймати статтю, маючи на увазі що такі заходи не запобіжать лихові. 
Булат підтримує статтю і доводить що, коли є норміровка цукру, який випускають на ринок, то де ж можна завести і для горілки. 
Товариш міністра фінансів Новіцький визнає, що пропозіція Булата не відповідає ні законопроектові уряду, ні основним положенням, внесеним членами Думи.
Вносять і приймають пропозіцію передати статтю Булата на обміркування комісії. 
Дума переходить до обміркування законопроекту про кару, яку накладають мирові судді за продаж горілки. 
Товариш міністра Новіцький радить нову редакцію статті: за продаж горільчаних напитків в борг, або під заставу чого-небудь винуватці караються в перший раз арештом на місяць або 100 рублями штрафу, а в останні рази арештом до 3 місяців або штрафом не більше 300 рублів. Коли продавець дрібного горільчаного продажу попадається в цьому другий раз — патент на продаж у нього одбірається.
