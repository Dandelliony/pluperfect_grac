Справа з організацією сільсько-господарчих гуртків має в нас, на Волині більш, аніж річну давність. Та не вважаючи на це, Й на зрозумілу всіма потребу їх в умовах нашої селянської губерні, — ми якимись особливими поспіхами що-до організації таких гуртків похвалитися не можемо. Правда, сталось так через силу об'єктивних причин. Головною причиною - є млявий розвиток суспільности на селі. Другою, й не менш важливою, є пасивне ставлення до цієї справи нашої сільської агрономичної та вчительської інтелігенції.Третьою—є кволість та незначність мережі хат-читалеяь, цього природнього осередку кожної політ та культосвітньої праці на селі (хочай ми, звичайно, не вважаємо за обов'язок організацію сільсько-господарчих гуртків виключно при хатах-читальнях; з таким же успіхом такий гурток може працювати, скажемо, при школі, колективові, комуні то-що). І, врешті, завантажність наших партійних та комсомольських ячейок на селі, —цих природніх ініціяторів в цій величезній державної партійноі важливости справі, - працею партосвіти. Але за останній рік — півтора, всі ці об'єктивні перепони до організації с.-г. гуртків зовсім чи майже зовсім зникли. В царині розвитку суспільности на селі ми маємо колосальне (величезне) зрушення. Селянство всього нашого обширного Союзу, на Волині зокрема, усвідомило значіння організації і з цього боку ми маємо право рахувати на те, що селянство широко піде на зустріч всякому почину (ініціятиві) в справі утворення таких гуртків.
Тим більш, що розбуркана революцією на селі справа до знання сільсько - господарчого особливо виходить зі всяких берегів. В настрої сільської інтелігенції, вчительства особливо, ми маємо рішучий перелом в бік бажання працьовати з радянською владою. Мережа хат-читалень, хай значно повільніше ніж цього нам треба, зростав, поширюючи та поглиблюючи свою працю. Вдарний період в справі партосвіти, період ліквідації політнеписьменности теж ніби вже минув для наших сільських ячейок і партійних і комсомольських. Робота ця згодом все більш і більш укладається в рамці плану, робиться постійною і планомірною. От-же мало не у всіх випадках, можна казати, що перепони до організації сільсько-господарчих гуртків суб'єктивні, а не об'єктивні. Иншими словами, всі ці перепони тепер лежать не по за нами, а поміж нас. І відсутність в майбутньому такого гуртка в тому чи иншому селі при ячейці, чи комсомольській чи партійній, при хаті-читальні, сельбудинку, школі, комуні, колективі і т. иншим рахуємо, що маємо право віднести за рахунок кволої чи навіть відсутносте ініціятиви (почину) з боку ячейки, вчителя, культурника, агронома й т. ин. Наближається зіма; робота і вчителя, і агронома, і ячейки, і хати-читадьні стає менш нервовою, більш рівномірною і плановою; селянство від польових робот майже звільнилось і справа тепер тільки за ініціативою (почином). Тим більш, що за останній рік зникла і ще одна не мала перепона до організації таких гуртків обмежена кількість книжок на ринкові, а також для села агрономичної літератури та ії дорожнеча. Навіть на нашому жтомірському книжковому ринку можна вже підібрати за невеликі гроші відповідну літературу. Партійні ж, радянські і професійні організації за останній рік багато зробили щодо забезпечення мас такою літературою, кожна по своїй лінії. В біжучому році мається на увазі продовжувати роботу в цьому напрямку. І ми звертаємось до всіх радянських, громадських діячів, до наших ячейок в першу чергу терміново і негайно приступити цо організації сільсько-господарчих гуртків. Всім вам необхідно твердо засвоїти, що в справі зрушення нашого селянського хазяйства з одвічної рутини (нерухомости) —ці гуртки закликані відіграти чималу ролю.