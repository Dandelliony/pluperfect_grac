Англія загрожує. 
ЛОНДОН, 16 (Ратау). Заступник Макдональда — міністр колоній Томас — приняв турецького посла, повідомив його, що Англія згоджується відстрочати розвивання Мосульського питання до скликання Ліги Націй. З авторитетних джерел сповіщають, що англійський уряд вирішив припиняти рух свого війська в Мосул й вплинути на Туреччину шляхом військових демонстрацій. Вся Средиземна морська британська флота демонструватиме біля сірійського побережжя, одночасно повітряна ескадрілля в складі ЗО бойових одиниць зробить повітряні маневри в Месопотамії. 
Панування Англії в Мосулі - Турецький посол у Томаса. 
ЛОНДОН, 16 (Ратау). В політичних колах вказують, що на прийомі турецького посла в Лондоні — Томас заявив, що англійський уряд вимагає пиводу турецького війська з прикордонної смуги. Томас посилався на Лазанський договір, який передбачає збереження теперішнього окупаційного режиму в Мосулі, аж до остаточного розвивання Мосульської справи. Турецька дипломатія в свою чергу заявляє що Лозанський договір не передбачає точного кордону між Мосулом та рештою турецької території, тому перейшовши Мосульський кордон турецькі війська не вчинили незаконного. В політичних колах вказують що Англія має намір запропонувати раді Ліги встановити точний кордон між окупованим нею Мосулом та рештою турецької території. Таким побутом Макдональд розраховує зміцнити англійське панування в Мосулі.