Недільник допомоги лісу. 
Давно вже учні індустріяльно-техничної профшколи задумали піти в ліс але ніяк не вдавалось. Але ось надійшов „Місячник лісу". О 7 годині ранку в неділю, 12 с. м всі вже були в зборі. Зібралось чоловік двісті. Стрункими рядами, зі співами революційних пісень, ідуть червоні профшкольці по головним міським вулицям на трудовий недільник. Екскурсія проходить повз богунського городка, залишаючи після себе заводи: Профінтерн Сельмаш тартак. Врешті ми біля лісництва Перед Врагелівською сельрадою стріває нас — духовий оркестр Богунського полку. Прямтемо до лісу По дорозі лісничий звертає нашу увагу на промислове значіння лісу і його зруйнованість, як результат вирубки. Радвлада вживав негайних заходів до збирання насіння для насадження дерев весною.  Молодь наша розсипалась по лісі отримавши пояснення як збирати насіння дуба. Хто в мішок, хто в шапку. Три години пробули ми в лісі. Сіли, відпочили й поснідали, хто що мав. Потім— перекличка й назад до міста. Виявилось, що зібрали до 5 пуд. жолудів. Цифра досить солідна, задоволені й ми і лісництво. 
І. К - н.