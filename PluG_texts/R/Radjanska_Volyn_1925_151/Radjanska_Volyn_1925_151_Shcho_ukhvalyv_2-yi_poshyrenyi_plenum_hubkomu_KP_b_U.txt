Що ухвалив 2-ий поширений пленум губкому КП(б)У.
ПО ДОПОВІДІ ПРО ПІДГОТОВКУ ШЕПЕТІВСЬКОГО ОКРКОМУ ДО РОБОТИ ПІСЛЯ РАЙОНУВАННЯ.

1. Констатувати наявність умов для господарчого й культурного роз витку Шепетівської  округи після переходу до 3-х ступневої системи. В той же час пленум вважає, що прикордонне становище округи, загальна господарча й культурна відсталість вимагає для дальнішого розвитку округи низку заходів з боку центру, а саме: а) зусилення притоку капіталів в округу для дальнішого розвитку місцевого обороту, з‘окрема для керування збутовими операціями; б) поширення банківських установ — агенств Держбанку та Українбанку в філії; в) утворення округової організації с.-г. кредиту та організації правильної політики сільбанку—що-до рівномірного розподілу коштів по всій периферії, що він її обслуговує; г) дотації з боку центру на дефіцит округового бюджету й особливо на потреби народньої освіти, розвинення сільського господарства, будівельні потреби (особливо округового центру), електростанції то-що. 2. Констатувати, що зміцнення апарату як округового, так і районного ще не закінчено. Вимагається ще як з боку губерні, так і центру зусилення  робітниками,  особливо районного апарату. При цьому необхідно особливо підкреслити необхідність зусилення округи спеціялістами, для чого губустановам слід утворити обстановку найбільшої допомоги переїзду до Шепетівки спеціалістів. 3. Партійна організація здорова, зріст її проходить нормально; одначе, завдання парткеровництва, а також висунення нових кадрів робітників можливо виконати при умові надсилки до округи культурних робітників для політичного виховання організації, що має в цілому надзвичайно низький політичний рівень. 4. Висунення непартійних робітників та селян на відповідальну керуючу роботу треба продовжувати й на-далі. 5. Констатувати, що справа зміцнєння й зросту комсомольської організації вимагає дальнішого систематичного зусилення округи комсомольськими робітниками робочими, продовжуючи, разом із цим, зусилення опартіювання активу. Збільшити висунення робітниче-селянського активу на роботу та зусилити його опартіювання. 6. В галузі профроботи вважати, що мережа окрфілій, затверджена ВУРПС (в тому числі окрфілій цукровиків та папірників) дає можливість охоплення всієї профмаси. Необхідно до менту переходу до 3-х ступневої системи оформити функції районних міжспілкових організацій (РПС). 7. Вважати за необхідну організацію округової газети.
ПО ДОПОВІДІ «ПРО РОЗПОДІЛ РОБІТНИКІВ В ЗВ'ЯЗКУ З РАЙОНУВАННЯМ».
1. Пленум вважає, що розподіл робітників, що його проведено бюром губкому в зв'язку з переходом на 3-х-ступневу систему, переведено правильно на основі обліку потреб округи (зміцнення округового та районного апаратів) та доцільного використання партсил, що маються в наявності. Виходячи з цього, пленум губкому пророблену бюром роботу затверджує й вважає за необхідне закінчити відкомандирувався робітників по округах до 10-го липня. 2. Пленум констатує, що силами губерсьної організації задовольнити потреби округ по вкомплектуванню їх робітниками неможливо, і доручає бюрові губкому зробити заявку на необхідних робітників та  порушити клопотання перед ЦК КП(б)У про поповнення округ за рахунок лишків губерень, більш багатих партсилами. Одночасно з цим пленум ставить перед окружкомами завдання зусилення роботи по висуненню нових партсил на цілу низку посад по районах. 3. При дальнішому вкомплектуванню округових організацій пленум вважає за необхідне мати на увазі ті обставини, що Коростенська та Шепетівська організації перебувають в менш сприятливих умовах в справі висунення нових партсил на відповідальну роботу. 4. Для утворення в округових апаратах більшої сталости, пленум вважає міжокругову перекидку робітників закінченої.
ПО ДОПОВІДІ ПРО ПЕРЕХІД НА ТРЬОХСТУПНЕВУ СИСТЕМУ УПРАВЛІННЯ
Заслухавши доповідь про ліквідування губерні та перехід на трьохступневу систему управління на Україні, пленум, ухвалюючи заходи центру,—ще з свого боку доручає бюрові Губкому: 1) Прискорити утворення губерської ліквідаційної комісії й вжити заходів до того, аби, не пізніш, як 1-VII біжучого року, округові апарати було укомплектовано повністю більш кваліфікованими працівниками, які-б могли взяти на себе функції зліквідованих губерських установ. 2) Що-до укомплектування округ високо-кваліфікованою робочою силою,— доручити бюрові Губкому, як найскорше, накреслити контингент осіб, підходящих під категорію, передбачену останньою постановою Раднаркому: працю перевести з таким розрахунком, аби до 5 липня ці працьовники були вже по місцях. 3) За остаточний термін ліквідування губвідділів вважати 10 липня, але не пізніш. Що-ж до президії ГВК'у, то останній термін встановити 30-го липня 1925 року. 4) У розподілі майна й капіталів і здійснити принцип доцільного задоволення, взявши до уваги потреби найменш забезпечених округ, передавши до фонду республіки лишки після штатного задоволення округ. 5) Рештки коштів по ліквідуванню губвідділів на утримання особистого складу по заходах губерського значіння розподілити: в першому разі—пропорційно збільшенню по округах штату, в другом — територіальному їх бюджетовому призначенню, відповідно з виконанням прибуткового кошторису. 6) Існуючі й діючі нині суцільні підприємства (фабричні заклади, майстерні) не дробити, а закріпляти їх за округами по територіальній ознаці. Питання про поліграф-об'єднання передати на обмірковання бюра Губкому. 7) Зважаючи наявність окремих виглядів установ (Волиньстрой, Губ радлікарня та инші), що обслуговують губерню в цілому, визнати в принципі за доцільне й необхідне їх дальніше міжокругове обслуговування на основі спеціяльних договірних погоджень. Відносно БУПРу домагатись, аби його було прийнято на загально-державний бюджет і в тім разі, коли цього не буде досягнено, округи між собою погоджуються в тій частині, в якій вони зацікавлені. Крім того, залишити до кінця бюджетного року за газетами «Радянська Волинь», «Юнацька Правда» всі асигнування по бюджетові на їх у тримання. 8) Пленум Губкому вважає за необхідне пайові капітали ГВК'у, — чи-то в грошах, цінних паперах, чи в майнові й підприємствах, розподілити, з огляду на територіальну їхню ознаку й на відповідність їх з округовим призначенням. 9) Підтримати постанови комфракції и пленуму міськради, а також президії ГВК'у про перейменування Житомірської округи в Волинську, округу залишивши попередню назву міста «Житомір». 10) Що-до шефства над частинами Червоної армії — залишити до 1 жовтня біжучого року теперішні форми матеріального й ідейного шефства над 64-тою Київською дивізією, 45-тою Волинською дивізією i 2-гою Черкоздивізією, з дорученням бюрові Губкому, протягом 2-х тижнів з'ясувати справу про дальше існування шефства в центрі. 11) Питання про кошти на громадську роботу передати бюрові Губкому для спеціального розгляду цього питання.
