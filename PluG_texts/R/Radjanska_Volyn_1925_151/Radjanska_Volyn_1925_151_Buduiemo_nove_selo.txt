Будуємо нове село.
Темний закуток — просипається. Закутеє темрявою, аж цього року проснулось село Дубищи, Красилівського району. Спільно виступили на громадську працю сільрада, хата-читальня та школа. Молодше селянство взялось за жваву працю в справі радянського будівництва. На загальних зборах 80 відсотків всього населення подало свій голос за проведення в селі чотирьохпільної громадської сівозміни. Одне тільки сільське товариство взаємодопомоги йде позаду. Вишня. У с. Буряках землеустрій розпочали. Більш року готовилось село Буряки, Янушпільського району, до землеустрію. Багатії сільські—весь час перешкоджали. Крику, галасу та сварок на кожному зібранню було повні торби. Але свідоме селянство міцно тримається своєї постанови. Уже приїхав землемір до села й провадить обмірювання землі навкруги, щоб перейти до чотирьохпілля. Сільраді та райземстолові—слід підтримати справу Буряківської бідноти. Загоруйко. Чоповичани уже три колективи створили. Чоповичи —це велике село, що має на 1749 господарств до 9 2/3 тисяч населення та 18 тис деc. землі. Тепер в Чоповичах—розпочали землеустрій, землеміри оцінюють землю, щоб перевести землекористування на гроші, назначити план та розмежувати громади. Усього буде 48 громад. Уже з складу, чоповичан виділилось три земельні кооперативи: «Серп та Молот», «Червона Гора» й «Мар'янівка». Крім того, зареєстровано «Дересовський куток» — зразкове товариство, що спільно буде обробляти свою землю. Товариство буде працювати за керовництвом агронома з місцевих селян. Земельних лишків є три тисячі десятин. Вони підуть на фонд при сількомнезамі. Частину землі буде дано малоземельним та безземельним. Десять десятин — піде для трудової школи. Потрібну кількість десятин—одвели для агрономічної школи. Усі сільські організації Чопович клопочуться, щоб цю агрономічну школу було відчинено. Селькор.
