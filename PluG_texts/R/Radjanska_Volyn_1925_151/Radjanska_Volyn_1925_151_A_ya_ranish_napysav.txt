А я раніш написав.
(Побутове). — «Напиши в своєму листі про селянську позику», — прочитав плаката Іванченко. Дивиться. Пильно приглядається і ось потроху усмішка починає кривити губи, щоки, складати зморшки біля очей. Все ширшає, розпливається сміх по обличчю, добрався до середини, до груди й вибухає гучним, злегка хриповатим—ха-ха-ха. Зігнувся. Весело, бадьоро сміється, аж і тебе реготати охота розбирає. — Що таке? Чого смієшся, Іванченко? Одразу гурток чоловік восьмеро зібрався. Здивовано дивляться на Іванченка, переводять очі на плакат. Придивляються. Потроху й собі кривять губи посмішкою. Щось таке близько знайоме в цьому плакаті й так влучно схоплене, що... Ха-ха-ха! — Дивись, хлопці. Та це-ж, хаха, що сміється, ха-ха... це Микита Бордак, а що поклони пише... хаха то Кулак, але ж як схожі!ха-ха. — Бордака! Кулака! Сюди. Ха-ха-ха. Низенький, але здоровий у плечах, з широким м'ясистим обличчям, вскочив Кулак у ленкуток кинувся до стінки, де плакат повішено. На нього не звернув уваги. Очима навколо шукає. — Що-ж це, Іванченко передавав, що мою карточку повісили у кутку, а він збре... Не договорив. Задержав очі на плакаті. Ворушаться губи. Одразу розсипались сміхом хлопці. Ото чили Кулака. — Дивись! Та от-же твоя карточка! Ха-ха. Прийшов і Бордак. У того посмішка самозадовольнення, іронічна трохи. Ну, як раз, як на плакаті. Завбіб тут, як тут, пояснює. — Оцей, що на Кулака схожий, то додому лише поклони пише. А цей Бордак Микита написав, як і де купити селянську позику. І сміється з Кулака. Чому? Та тому, що Кулак пріє над листом і чортзна що напише, а Бордак допоможе батькові порадою. Хто хоче про цю позику взнать — ось поруч інструкція. Прочитайте. Очі за рукою повернулись праворуч. Читають. Після денної спеки й роботи пріємно на свіжому повітрі погомоніти, поспівати. Ще забренчить балалайка. Розіллється у вечірній тиші згуками. Так чарують тебе. Повстають думки про щось гарне, тепле, рідне. Не сидиться у касарні тоді. Всі на дворі. А ось ні. В ленкуточку хтось сидить. Тяжко ворушить думками Кулак. Встав підійшов до плакату, прочитав інструкцію про позику. Тоді рішучо бере закорузлими пальцями ручку. Схилив голову на бік, закусив губу й виводить пером. Вже на лобі краплинка поту зібралась, погралась із світом лямпи блесками й скотилась на папір. — От чортяка! Само на підпис! Посмішка задовольнення розійшлась по обличчю. Написав такі й раніш за всіх. От тобі й Кулак! От тобі й плакат, що наклеп такий на Кулака навів! А ось і зав. біб біжить. Треба, щоб перевірив, чи так написав! Спочатку було 85 к. за карбованця. Тепер вже 90 к. Далі ще подорожчає. — Так то треба написати ще, аби скорше купував!? — Ото-ж! Закликав батька пам'ятати, шо час дорогий. І коли вже лист лежав у скринці, радісний побіг Кулак на галявину. — Ех, ти! Поклонщик—надеміхається Іванченко. Глузує. Сам ти поклонщик. Я вже батькові про позику написав! А ти що? — Ну й я завтра напишу. — А всеж я раніш написав за всіх. Он як! 2-й Кінгармдив Червон. козацтва. Борис Новий.
