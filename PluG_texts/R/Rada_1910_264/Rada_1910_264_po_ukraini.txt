ПО УКРАІНІ. У КИІВІ.

Пам'яти 0. Юркевнча. Нам прислано такого листа: „Оце дорогою прочитав у „Раді" про смерть товариша Юркевича. Знову Україна втеряла свого щирого і працьовитого сина. Прилучаю і свій жаль до загального суму громадянства і прошу висловити моє спочуття з нагоди втрати сем'ї небіжчика. 
Наш спільний жаль по небіжчику хай буде їй утіхою.
 Д-р І. Луценко.

Український клуб. Завтра одбудеться 1-й камерний концерт, програма якого складатиметься з таких №№:
 1. Тріо — Рахманінова —для скрипки, віолонч. і форт.; вик. —д.д. Лисенко, Пягигоровач і Пепке.
 2. .Benedictus" — Вебера; вик. д-ка Ружяиська.
 3. „Ave Магіа" Моцарта —(дует); вик. д-ки Клечановська і Новікова.
 4. „Sanctus et Benedictus" — Бетховена; вик. д. Вінницький.
 5. Соната для валторни і фортеп. — Бетховена; вик. д.д. Лисенко і Кац.
 6. "Ave Магis st II“—Сарти (голос. тріо); вик. д-ки Жубр, Хоржевська і д. Вінніцький.
 7."Larghetto" з квінт. Моцарта, для кларнета і форт.; вик. д.д. М. Ласунко і Хаосін.
 8. „Ave Магіа" —Луцці; вик. д-ка Яковлева.
 9. „Ave Магіа“—Рігіні; вик. д-й Коноваленко.
 Початок в 8 1/2 год. веч. 
Члени і пост. гості платять за вхід — 25 к., одноразові (по рекоменд) —50 к. 

Вибори по лук'яновському участку.
Вчора одбулися вибори до лук'янівському участку. З списка націоналистів не пройшов ні один. Всіх 15 гласних і 3-х кандидатів вибрано з числа новодумців. Гласними обібрано д.д.: Булаву, Вишневського, Волинського, Дубинського, Ігнатовича, Новікова, Оргіс-Рутенберга, Сергія, Фальберга, Федорука, Шалаєва, Шарова, Шефтеля, Щитковського та Ярошевського. Кандидатами пройшли д.д.: Бондаревський, ІвановськиЙ та Новицький.

"Трус І арешт друкарні". Вчора київська поліція зробила трус у друкарні Врублевського і Озерова на Хрещатику, в домі № 58. В цій друкарні друкується що-денна київська гаевта „Кіевскоє Утро" . Після трусу поліція забрала коректурні одбитки і арештувала коректора Л. Кавалерчика. Після того на кватирі у нього був зроблений трус в домі № 77, по Бібіковському Бульварі.
Окрім того поліція зробила трус в д. № 44, по Марчевсько-Благовіщенській, у співробітника „Кіевскаго Утра" п. Кулашкіна. Після трусу він арештований.

Трус. Вчора київська поліція зробила трус у студента Р. М. Отраковського, в домі № 59, по Фувдуклеєвській вул.

В духовній академії. Рада професорів не задовольнила прохання студентів академії замінити лікаря Леплинського иншим лікарем. 

В залізнодорожньому управлінні. Цими днями де-яке начальство управління південно-західної дороги приймало записи цілої низки середніх служащих в київський клуб націоналистів. Найбільше записалося вихрестів і поляків. 

В земстві. Голова повітової київської земської управи через те, що непремінний член управи, Н. Н. Петровський має бути назначений на посаду члена губ. земської управи, ставить на цю посаду кандідіта непремінного члена канівської повітової управи п. Дзержановського. 

Школа огнетривалого будівництва. Київська губ. земська управа вносить в слідуючу сесію земського комітету проект заснування в Київі школи огнетревалого будівництва. 

Допомога земському учительству. Київська губ. земська управа вдалася з проханням до міністерства народньої освіти, щоб доасігновано було з казни на підмогу учителям земських шкіл 12.114 карб. 80 коп. Всього зараз на Київщині 119 шкіл з 349 комплектами. Відповідно установленій нормі на ці школи повинно бути дано в 1910 р. 109.330 карб., а тим часом асігновано тільки 97.215 карб. 20 коп. 

Нові повіта на Київщині. Київська губ. земська управа відповідно постанові київського губ. земського комітета вдалась з проханням до адміністрації про розділ радомисльського повіту на 2 повіти, з того приводу, що він дуже великий.

Нові земські бібліотека. Київська губ. земська управа постановила одкрити 36 земських бібліотек на селах.

Снігові замети. В управління південно-зах. дороги надходять телеграми про нові снігові замети на лініях, які були вчора і позавчора. В де-яких місцях снігу навіяло на 10 сантиметрів.

Самогубство студента. Позавчора ввечері на Шулявці, № 10, отруївся ціаністим калієм студент політехнікума Денис П-кий, 22 років.

3 Київщини. Самосуд. В с. Дацьках, канівського повіту, натовп селян зловив палія і кинув його в огонь. 

Гімназія в Сквирі. Поміщик сквирського повіту, П. Є. Сувчинський подарував г. Сквирі участок землі з будинками для того, щоб там було одкрито гімназію, але з умовою: приймати в майбутню гімназію євреїв тільки 10 процентів. Городське управління дарунок прийняло. Про це городське управління повідомило міністерство освіти, і воно дало свою згоду. 

Нещастя. Нам пишуть з с. Шубиних Ставів, Звенигородського повіту, що там цими днями скоїлося нещастя. На весіллі у селянина парубок Семен Журавель, п'яний, вхопив голу косу й погнавсь за парубком Миколою Грищенком. Догнавши його в сінях, всадив косу Миколі в спину. Микола після цього в ночі в страшних муках одійшов. Медичний огляд встановив, що коса Журавля зайшла Миколі на два вершки в легкі. Журавля арештовано. 

3 Велині. Пожежа. В новоградволинську 12 ноября ечинидась пожежа в театрі. Пожежа почалась з сцени і скоро охопила ввесь будинок. Втрата 100,000 карб.

Загальна освіта. В Житомірську губернську управу надходять приговори селянських громад про те, що вони дають землю під школи і грошову допомогу для заведення загальної освіти; уже в більше 60 приговорів. Де-які громади дають і матеріали на шкільні будинки. 

Протест гласного. Гласний житомирської думи о. Іван подав на ім'я городського голови заяву, в якій просить зняти питання з повістки чергового засідання, підняте гласним Куліковським, про назву одної житомірської школи іменем Л. М. Толстого.

Спій жінку. В с. Вереаовичах, новоградволинського повіту, недавно селянин П. Данилюк облив в коморі свою сонну жінку гасом і запалив, а сам утік. Через день жінка вмерла. Данилюка заарештували і посадили в тюрму. 

З Поділля. Подільська губернська адміністрація не затвердила виборів 25 сентября городських уповномочених г. Жмеринки, і через це на чолі городського правління в Жмеринці лишились призначені адміністрацією — городський староста Рябчук-Добровольський та його помішник Калюжний.

Агрономичні справи. Для розвитку в подільській губернії селянського садівництва та городництва в повітах засновано агрономичні інстітуції: в каменецькому —показательні садки в Городку та Жванці, в летичівському — показательний садок в Меджибожі та город в Западинцях, в лігинському —показательні садки в Багринівцях й Майдані та город в Багринівцях; в вінницькому —показательні садки в Юзвині, Сокиринцях, Потоках, Носківцях, плодові питомники — в Сутисках, Потоках та городи в Сокиржицях; в гайсинському —в м. Гранові помологичний садок; в Врацлавському - показательні садки в Чукові, питомники-—в Чукові, Журавлівці, Воробіевці та Колютовці; в Ольгопільському — садок і питомник в Ольгополі та виноградники в Гашкові і Подоймі; в Могілівському —показательні садки в Немерчах, Ровно і Ляшківцях; в Ушицькому - виноградний в Хребтієвці, показательний садок в Н. Ушиці; в Ямпольському — показательний садок в Мурафі, —в Копестирині — плодовий питомник та 8 показательаих виноградників. 

3 Чернігівщини. Пожежа. 16-го ноября вночі в Новозибкові згоріла сірникова фабрика Волкова. В огні загинув вартовий робітник Зінченко. Втрата 100.000 карб. 

3 Харківщини. Позбавили служби. Попечительна рада харьків. міщан, богодіньні позбавила служби смотрителя богодільні Ларіонова за те, що він знущався над дітьми і раз-у-раз був п'яний.

3 Катеринославщини. Лекції наукового товариства. 18 ноября в катеринославській городській авдіторії „научнаго общества" д-ій А. С. Синявський прочитав другу лекцію з курсу історії південної Русі.

Покинуті діти. 12 ноября в Катеринославі знайшла обірваних, голодних і босих хлопчика і дівчинку 5—б років. Діти розвинені, не сором'язливі і на всяке запитання одмовляють жваво. Вони розказують, що батько їх служив робітником в млині Фаста. Впочатку літа він помер од холери і вони з матір'ю лишились на вулиці. Спершу мати довго плакала, а потім сказала, що піде купить їм цукерок і більше не верталась. Діти ждали і заснули. Фамилії своєї не знають. Батька звали Іваном, а матір Дунею.

Вчительська семинарія. Маріупольська повітова земська управа прохає земську губернську управу про асігнування 15.000 карб. на одкриття нової вчительської семинарії в якому-небудь пункті повіта. 

3 Херсонщини. Судові справи. В одеському окружному суді розбірають справу 12 душ, які підроблювали лікарства і продавали. Свідків 165 душ. Гражданський позов на 100.000 карб