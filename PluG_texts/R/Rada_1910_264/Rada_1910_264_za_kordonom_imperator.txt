Непорозуміння між Імператором та канцлером.

В берлинських газетах з'явились звістки про те, що промова Імператора Вільгельма в Бейронському католицькому манастирі викликала непорозуміння між канцлером Бетманом-Гольвегом та Імператором Вільгельмом. Кажуть, що Гольвєг одкрито заявив Імператорові про своє незадоволення цею промовою, Є чутка, що в газети попала ця промова через руки князя Фюрстенберга, визначного представника німецького католицького дворянства і який вважається тепер за першого кандідата на посаду імперського канцлера. Тепер сам Бетман-Гольвег хоче порадити Імператорові запросити князя Фюрстенберга на канцлерську посаду.