Про бурякову кооперацію.

Тільки оце прокатали ми дуже цікаву статтю в „Раді" про бурякову кооперацію і поспішаєм висловити і свої думки-гадки про це діло. 

Культура буряків в нашій стороні дуже важна справа, бо у нас навкруги сила цукроварень і все наше селянство постачає туди милійони пудів буряків що року. Так, одно наше село Ялавець постачав що року не менше 300 тисяч пудів і то лишень з селянської землі. Буряки це як на тепер єдиний порятунок селянина при потребі в грошах. 

В нашій стороні ось уже скілька літ іде спродаж великих панських маєтків. Звісно кожному хочеться мати як найбільше землі і наші селяне копаються, як можуть, щоб придбати де хоч клаптик, тому й не диво, що всім теперки треба грошей. 

Дістати тутки їх найлекше в заводі за буряки. І от сіють буряки де тільки запопадуть. В осени приїзжає з заводу повномочний та й роздає аванси на майбутній урожай. 

Та біда лиш в тім, що ціна на селянські буряки у нас дуже низька. Коли великі плантатори та скушцики беруть по 12—13 коп. за пуд., хлібороб більше як 10 1/2, коп. ніколи ще не нюхав. Ще більше лихо в тім, що чимало хліборобів, потрібуючи грошей в осене на звозку буряків, на виплат землі, то-що, не можуть чекати нової видачі авансів, чи розрахунку за буряки, а продають лишок незаконтрактованих буряків за готові гроші всіляким факторам, котрі лиш вертяться на станції підчас звозви буряків і спокушають мужика готовими грішми, бо мовляв, доки ще завод рощитаеться з тобою, а тут на зараз. Зато платять по 10 коп. та мужик і за те дякує, бож треба грошей зараз, хоч трісни. 

А маклер обернувся в другий бік і продав вже буряки по 12 коп. —за- без усякого клопоту за яку чверть години по 2 коп. на пудові. А він же цих буряків перепустить за день через свої руки не одну фуру. 

Кожен це знає, та щож з того, яв грошей треба зараз. 

В згаданій статті автор пише, що багато вже писалося по газетах про гуртовий продаж селянами буряків, та селяне не дуже прислухаються до порад газет, мовляв, через темноту та недовірря. 

Ну, а що як це не зовсім так. Селяне вже добре знають, що гуртом краще продати буряки і може вже не раз робили спроби, та вина не в їхній темноті. От, наприклад, у нас в товариський банк з великим вже грошовим оборотом. Справа стоїть тут дуже гарно і багато найсолідніших фірм довіряють товариству свої гроші або товари, бо товариство веде посередницькі операції. От і надумали товариші почати спродувати свої буряки саме так, як це радить автор статті в „Раді", бо обрядились, що краще нехай тая лишня копійка перепадає в товариську касу ніж має йти в чужу кишеню. 

Копійка з пуда —то це яких 1, а то й 2 тисячі карбованців прибутку в товариство. А щож таке товариство? Цеж ми самі. 

Обміркувавши це, написали до 7 цукроварень. Та тут і виявилось, що не селянська темнота тутечки винна. Найближчий завод Бершадський не вважав навіть потрібним одповісти на товариського листа. 2 заводи одписало, що буряками нашими не нуждаються, решта поки що мовчать і тільки один завод чемно одповів, і подав надію, що з цього щось та виклюється.

Тимчасом про товариські заходи довідалися люде, що досі самі звикли прибірати до своєї кишені тую лишню копійчину. Ці люде й почали радити членам товариського заряду покинути це діло і краще самим вступити з ними в спілку, щоб збірати буряки на свій контракт, мовляв, нащо вам мати з мужиками діло, ви з ними не виведете пуття. 

Таким чином, складаючи всю вину на селянську темноту, можна иноді нехотячи спричинитись до переплутання поняттів про цюю справу та й затемнити її, коли як раз належало б вияснити на чиїм тут боці вина. Як не як, а все-ж дякуєм авторові за порушення цеї пекучої справи, а всі товариства, котрі читають „Раду", просимо написати хоч по скільки слів до газети про те, що вони пробували робити в цій справі і що з того вийшло, а скоро не вийшло нічого то з чиєї вини. Тоді будемо знати — де саме причина, що селяне досі не запродують буряків гуртом. 

Кметь.

 Д. Кметь не зовсім вірно зрозумів наші слова про „темноту селян і їх недовірря до всього нового". Цими словами ми не хотіли сказати, що все лихо від селянської темноти, ми допускали також істнування янших факторів, які зле впливають на кооперативну організацію продажу селянських буряків. Таким чином, уваги д. Кметя не спростовують нашої думки, а тільки доповнюють її новими рисами. Можемо отже цілком щиро прилучитись до заклику д. Кметя, оберненого до селянських товариств. Відповіді товариств не вияснять, як того сподівається д. Кметь, де саме причина, що селяне досі не запродують буряків гуртом, бо не може бути одної причини для тисяч українських сел. Зате ці відповіді внесуть де-які нові доповнення в порушену справу, й в цім буде їх значіння. Коли знатимемо всі причини хвороби, тоді краще виясниться, як боротися з нею.

П. А.