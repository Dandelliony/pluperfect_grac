Похід на Русинів.

На прикінці біжучого року по всіх областях Австрії має відбутися перепис. 

Такі переписи людности бувають там звичайно після десятилітньої приблизно перерви і мають між иншим завдання вияснити національний поділ кожної области. А це в свою чергу відбивається потім на шкільних кредитах для кожної національности і на числі депутатів до областних сеймів і парламенту од кожної національної курії. В Буковині та Східній Галичині, де людність переважно українська, вище панство й бюрократія належать до чужої народности: в Буковині —до молдаванської, в Галичині — до польської. Вони за допомогою своїх прибічників підчас народнього перепису всякими способами фальшують статистичні данні. Дуже часто щиро русинські семьї, члени яких балакають тільки українською мовою, галицькі та буковинські перепищики відносять до польської та молдаванської національности. 

На цей раз в Галичині поляки вже скілька місяців пильно готуються до перепису. Вони, як на Буковині молдавани —чи Волохи—хотять за всяку ціну показати підчас перепису, що поляків у Східній Галичині є більше, ніж Русинів і таким чином хотять на довгі роки утвердити своє панування над нашим народом. Та в дійсності поляків у Східній Галичині є далеко менше, ніж русинів і тому вони силкуються записати при і переписові як найбільше несвідомих русинів за поляків.

По українських, галицьких і буковинських селах є русини латинського обряду. Є вони русинами з діда-прадіда, а до костьолу належать тому, що колись там дідич присилував їх батьків охрестити їх в костьолі. Ці латинники не говорили і не говорять ніколи инакше, як тільки мовою українською і не вміють инакше говорити. Тим часом поляки, аби показати, що їх є більше, баламутять цих русинів-латинників. Дурять їх, що вози є „поляки", та й що повинні говорити по польському, бо ходять до латинського костьолу. 

На допомогу політичним шахрайствам поляків виступив у Галичині архиєпископ Більчевський. Він розіслав усім ксьондзам римо-католицької львівської єпархії такого циркуляра (подаємо в перекладі на українську мову): 
„Львів, дня 28 вересня 1910. До Всечесних Отців парохів, кооператорів і сотрудииків львівської архидиецезії латинського обряду. 
„На тему конскрапциї, або загального перепису людности, що має незабаром наступити, переведи ми оноді між иншими дискусию з отцями деканами (цротоєреями) на нарадах в архиєпископскій палаті. 
„Не є нікому тайною, що під зглядом церковним і народним перепис є справою в наслідках величезної ваги. Ходить о це, щоб користно для костьола і для народности нашої була переведена. 
„Як у всім, тав і в тій мірі далекі ми від всякої чужої кривди —повиннісьмо доложити однак усіх старань, щоб нам не зроблено кривди. Не дай Боже, щоб через наше недбальство ми мали статися винними власної шкоди. 
„Як поступати, щоб перепис випав на користь для костьола і народности, се б то згідно з станом річи, поучать ксьондзів парохів ксьондзи дзєкани, по мислі переведеній на нарадах дискусії. Отже зараз належить звернутися до ксьондзів даєкаяів за відомостями і працювати в цій мірі над просвіченням людности сельської і підміської. До цеї праці належать також заохотити і загріти людей инших верств. Річ іде головно про те, що уживаний в де-яких місцевостях поляками і вірними обряду латинського в щоденній мові русинський язик є недорічністю, котра легко може представити в переписові фальшиво стан річи. Латинники є поляками, бо по польському проказують молитви, значить моляться по польському. Це є прикметою їх народности. Коли говорять по русинському, то лиш тому, що мешкають між русинами і зі знаної у поляків уступчивости для своїх сусідів, говорять їх мовою не раз до забуття власної. Цікава річ, що у польського люду на Русі було до недавна це переконання, що по польському мають говорити лиш пани, а селянам треба говорити лиш по русинському. Тепер це переконання уступає, а справа змінюється на ліпше. Треба тямити, що латинники поляки уміють і говорять по польському. В новіших часах, при розбудженій тепер народній свідомости, поляки, пізнавши які шкоди приносить недорічаність говорення по русинському, що раз більше занехують цю мову, а вертаються до розговірного уживання язика польського. 
„Тому всі латинники повинні при переписові записуватися яко поляки з розговірною мовою польською, бо треба вірити, що не промине нове десятиліття, а не знайдеться ні одної місцевости, в котрій поляки в розговірній мові уживали б русинського язика. 

Наводячи цей циркуляр, „Народн. Голос" (ч. 65) додає: 
- От як поляки беруться до перепису. До цеї важної справи почали вони приготовлятись завчасу. До цеї роботи стає у них все, що свідоме, навіть голова їх церкви з духовенством! Польський архиєпископ каже своїм ксьондзам, що перепис має велике значіння не лиш для справи церкви, але для справи народної. Польський архиєпископ скликав на нараду в справі перепису деканів (протоєреїв) з цілої диєцезиї і обговорює з ними способи, як би найуспішніше спричинитися до переведення перепису на користь поляків, по якому-б усіх русинів-латинників переписати на поляків! Як видко а наведеного циркуляру, ураджено там не конче гарні способи, бо польський архиєпископ вагається згадати про них в циркулярі, лиш наказує ксьондзам удаватися до дзеканів понауку, як мають при переписові поперетягати русинів на польське. Бачимо отже, що в поляків, котрі мають велику силу, за-для їх народньої справи стає агітатором найвисший церковний достойник з цілим, духовенством! 

А у нас? У нас нема людей охочих до праці за-для народньої справи, а щоб до цеї праці ставали наші православні, або уніятські церковні достойники, то про це нема і гадки. 

А тимчасом з усіх сторін грозить нашому народові небезпека. Ідуть на нього заборчим походом: волохи, москалі, поляки і німці. При переписові кожний з тих народів буде старатися як найбільше русинів записати до своєї народности. Особливо найнебезпечніші між ними для нас волохи і поляки. Одні хотять здобути на Буковині цілковите панування над українським народом, тай будуть силкуватися записати до волохів як найбільше число русинів. Волохи хотять конче показати перед центральним правительством у Відні, що їх на Буковині є більше, як русинів і що тому їй належиться верх, цілковите панування в тому краю. Знову ж поляки хотять здобути на Буковині такі права, як мають в Галичині. Вони хотять тут також мати скрізь перше місце і верх над русинами. Силкуються здобути те право, аби для кожної жменьки зайдів спольщених словаків, або русинів латинського обряду, що проживають по українських громадах, були польські школи, польські костьоли, а в урядах, щоб урядували польською мовою. Тому поляки при переписові будуть докладати всяких заходів, а навіть вже роблять ці заходи, як бачимо з вищенаведеяого циркуляра, щоб як найбільше русинів-латинників записати до поляків. 

Отже як бачимо, нашій народній справі грозить велика небезпека. Бо, як ми будемо як до тепер байдужні до такої важної справи як перепис, то волохи коштом нашого народу викажуть себе у більшому числі від русинів і тоді вони цілком запанують над нашим народом. А коли і поляки також коштом несвідомих русинів викажуть себе у великому числі, то скоро здобудуть ті права, на підставі котрих отримають на Буковині по українських місцевостях польські школи, польські костьоли, які будуть новим великим тягарем для наших громад.
