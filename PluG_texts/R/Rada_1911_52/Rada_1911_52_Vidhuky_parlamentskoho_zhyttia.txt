Відгуки парламентського життя.
< Міністерство внутрішніх справ внесло в Думу законопроект про скасування віденського, ковенського та гродненського генерал-губернаторства. 
< Рухлов вніс в Думу проект про негайну будівлю чорногорської залізниці в цілях оборони кавказької гряниці з Турцією. Дорога буде коштувати — 45 милійонів рублів.
< Комісія законодавчих міркувань прийняла першу статтю про відокремлення Холмщини в такій редакції: Із східних частин люблинської та сідлецької губерній має утворитися Холмська губернія, з передачею управління її в міністерство внутрішніх справ. 
< Комісія по запитанням одкинула запитання про катування засланців в Усть-Цильмі на тій підставі, що зробленим слідством катування не визнано. 
Справа про віддачу стражників під суд подана прокурором архангельського окружного суду на припинення. 
< В бюджетній комісії, коли обговорювався проект про збільшення жалування учителям середніх шкіл, товариш міністра народньої освіти Георгієвський заявив, що проект реформи середньої школи міністерство бере назад для переробки. Комісія вирішила послухати пояснення міністра про причини цього. В тому разі, коли основи майбутнього проекту комісія визнає годящими, проект про збільшення жалування учителям буде розглядатися негайно. 
< Фінансова комісія Державної Ради розглянула роспис морського міністерства. Доклад комісії констатує, що не було виконано ні одного із торішніх побажань Державної Ради. В докладі наводиться, що на броненосці на 12,000 тон приходиться 900 чоловік, в той час, як за гряницею в такому разі — тілько 700 чоловік. 
Доклад комісії знову повторяє тогорічні побажання. 
< Наводячи думський одчот, „Земщина“ пише, ніби Образцов в минулому засіданні казав по адресі курсисток: „шлюхам — храм науки немісце“. 
< Скандал, що счинивсь в минулому засіданні Думи з приводу нечуваного обвинувачування Обравцовим російських учащихся женщин, мав продовжуватися й на другому засіданні. На початку другого засідання Гучков закличе до порядку деяких лівих і правих депутатів і буде заявляти, що не радить Думі виключати лівих, бо вони обурились по зрозумілому роздратуванні, що було викликано неможливими словами Обравдова по адресі курсисток. Далі Гучков внесе пропозіцію виключити Образцова на 5 засідань за те, що не корився предсідателеві і за образу студенток женщин, а Замисловського на 5 засідань за те, що він підбивав Образцова не коритися предсідателеві. 
< Комісією по державній обороні прийнято такі положення нового уставу про військові обовязки. Вільготи по семейному становищу дозволяються трьох розрядів. Правом на першу вільготу користуються: удовці, що мають дітей і сини — одинці в сем'ї. Друга льгота поширюється на синів при батьках, які мають більше 50 років, і при малолітніх братах; коли меншому братові 15 років, то прозивному дається одстрочка на три роки, поки меншому буде 18 років. Право на треттю вільготу мають: сини при немощних батьках і при малолітніх братах. Третьою вільготою мають користуватися також брати салдатів, що загинули на війні. Проект нового уставу увільняє од військових обов'язків священослужителів всіх вір. Псаломщики, що скінчили семанарію, увільняються умовно. Коли вони вийдуть з духовного званія до 30 років — їх візьмуть на службу. Далі увільняються од військових обов'язків лоцмани і переселенці на Мурмак. Для учителів низших та середніх шкіл строк служби призначили на три роки. Медики, фармацевти та ветеринари мають служити 2 роки і 9 місяців у війську і 15 років будуть рахуватися в запасі у врачебному персоналі. Одстрочка по одбуванню військових обов'язків для вихованців вищих шкіл призначена до 26 років; для вихованців духовних академій до — 28 років і для тих, що готуються до професури — до 29 років. Вільгота по освіті скасовується. Для поступлення в „вольноопредѣляющіеся“ будуть вимагати свідоцтва за 6 класів. Строк служби для них — 2 роки.