Петербурзький Університет.
Від початку академичного року минуло два місяці, а наше українське життя допіру-но входить в свою колію. Тай не диво, що так пізно: Для українця в Петербурзі діла так багато, життя наше тут таке щедре на порожні місця без робітників, що істнування українських гуртів, які з цих людей складаються, мусить від того сильно гальмуватися.
Українських студентів в Петербурзькім Університеті чимало, але їх мало видко:одні віддали себе економичній роботі, другі працюють над на родньою просвітою, инші коло науки, а де котрі — разом коло всього. Це у нас виробляється тепер тип галицького студента, що являється разом політиком, публіцістом, оратором, вченим, кооператором і т. и. 
При всім тім повна непідготовленність вашого українського студентського загалу до тої обстанови, серед якої кожному прийдеться після університету працювати, все ж таки дається знати й це змусило виступити з певною декларацією з цього поводу п. проф. Вольтера в товаристві „Українознавство", що трохи збудило наш дух і розкрило нам очі на дійсність. Тепер зачнуться читання в нашім товаристві рефератів, що мають широке громадське просвітнє значіння, а спеціальні теми будуть по окремих гуртках — історії, літератури, педагогіки, права, етнографії. 
Разом з тим наші збори завше будуть уділяти як найбільше часу усяким біжучим справам, а рада товариства подбає про товариську касу та про те, щоб товариші як найширше користувалися своїм пробуванням в Петербурзі —цім огнищі російської культури штук і науки й частіше навідувалися до бібліотек, вистав, музеїв та театрів. 
Це буде добрий спосіб для поширювання світогляду товариського, а також для приваблювання в товариство нових людей. Наші товариші економисти гадають провадити цю саму роботу по всіляких південних земляцтвах, які вони згуртували в „союзъ украинскихъ землячествъ»", але чи не помилкові, взагалі, їх надії на користні для українства наслідки від цього союзу й чи не буде це підрив для нашої української каси взаємної допомоги? 
                                                                                                              Ш. 
СП. 26. X. 1910.