Галичина.
-♦- Український сеймовий клуб друкує В „Ділі" таку відозву: 
  В останні дні підчас технічної обструкції нашого клубу в сеймі, появляються по часописях як польських, так і москвофільських звістки про незгоду в клубі, про недостачу довір'я і до голови клубу в його членів, про нахил поодиноких членів клубу до захоплення приводу в клубі і т. ин. 
  Джерелом тих сплетень є щире бажання наших противників розбити наш клуб і тим самим побороти не милу їм обструкцію та таким чином завести виборчу реформу, яка наш народ ще більше закріпощувала б. 
  Отже проти того констатуємо: 
1) Що на засіданнях клубу, і на з'їзді мужів довір'я дня 6 с. м. ухвалено тактику клубу і голови його д-ра Костя Левицького. 
2) Що з уваги на становище польської сеймової більшости, яка в неділю 6 с. м. наперекір своїй заяві з 4 с. м. односторонно поміж собою зробила змову і розділила посольські мандати між поодинокими своїми трунами і куріями над українським народом, перейшла до денного порядку і не означила процентового відношення українських мандатів до польських, а навіть не подала числа мандатів, що мали б припасти українському народові, не могло бути й розмови про зложення зброї. 
3) Що з огляду на це дальша обструкція є тільки консеквенція попереднього становища нашого клубу, яке він заняв на підставі своєї одноголосної постанови. 
  То видумка, неначе б посол д-р Євген Петрушевич, або котрий инший член нашого клубу був противником голови клубу, намагався одставки його та здобути привід в клубі. Всі члени клубу добре розуміють, що в цих важних хвилях треба нам абсолютної єдности, отже поступають однодушно, солідарно і карно. 
 Львів дня 11 ноября 1910. 
 Д-р Кость Левицький. — Д р Іван Макух. — Іван Кивелюк.—Т. Старух. — А. Старух. — Павло Думка.—Михайло Содомора.—Захар Скварко. — Д-р Євген Детрушевич. — Д-р Іван Куровець, Іван Сандуляк. — Лазар Винничук.