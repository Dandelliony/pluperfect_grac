ПО УКРАІНІ. У КИІВІ.
-♦- Похорон В. Доманицького. Сьогодні в с. Колодистому, звенигородського повіту (на Київщині), ховають українського письменника Василя Миколаевича Доманицького. 
-♦- Події в університеті. Вчора, 3-го ноября, присутні студенти були зхвильовані сумною подією. Діло було так. В університет з самого ранку почали прибувати студенти. Коли коридори були повнісінькі, де які спробували співати „вѣчную память" по Балмашову. Це зібрало студентів до XII авдіторії, де особливо вони скупчились. Сюди ж прибув і гурт академистів, котрі почали голосно протестувати проти співу. Під час заколоту, одштовхнули студента-союзника Голубева так, що він, не встоявши на ногах, впав і вдарився головою. Його непритомного зараз же перенесли в найближчу кімнату, де зробили першу перевязку. Приїхала „Скорая помощь" і забрала його на кватирю. 
Студенти, погомонівши ще трохи, години в 2 розійшлись. В цій справі роблять слідство. Негайно в університет поприїздили: п. губернатор А. Ф. Гірс, п. поліціймейстер А. К. Ланг, помішник поліціймейстера А. В. Вороачук. 
-♦- Збори „о-ва журналистовъ". Позавчора в залі „общественнаго собранія" одбулись чергові збори т-ва київських журналистів. На початку засідання було вшановано вставанням память небіжчика Доманицького. Обрано 9 нових членів. Засідання головним чином було присвячено обміркуванню правил і пунктів товариського суда „чести", складених радою т-ва. Після жвавих дебатів і деяких поправок збори правила суда чести затвердили. Значною більшістю голосів через закриту балотировку постановлено також задовольнити прохання одного з членів т-ва про видачу 50 карб. позички. Нарешті доручено раді т-ва внести в повістку для чергових зборів на обміркування питання про підшукування роботи для членів т-ва і заснування відповідного бюро з членів т-ва. 
-♦- Український кобзарь. Нас сповіщають, що відомий киянам кобзарь Терешко Пархоменко заслаб на сухоти і тяжко бідує. Він спродав своє майно в с. Бурківці, на Чернігівщині, та перейшов „на хутори" під с. Воласковці, сосницького повіту, але не має за що поставити хату. Оплачувати проценти в банк також нічим, а заробити не може.
-♦- Арешт. Вчора київська поліція арештувала на вулиці робітника Павла Незлобина. 
-♦- Трус в редакції. Після арешту наборщика П. Н. Незлобина, співробітника журнала „Слово труда“ вчора зроблено трус у редакції цього часопису (Дегтярна 4). Поліція забрала редакційне листування, рукописи та комплекти усіх чисел цього журнала — більше 300 примірників. 
-♦- Справа В. Лашнюкова. Вчора київський окружний суд зробив судовомедичну експертизу В. Лашнюкова, притягненого до одповідальности по 132 ст. в справі газети „Кіевское Утро“. На роспорядчому засіданні суд постановив: посадити В. Лашнюкова в псіхіатричний одділ Кирилівської лікарні на один місяць для досліду. 
-♦- В справі поліпшення залізнодорожного руху. В управління південно-західної залізниці надійшла з Петербургу пропозіція, представити усякі оправки що до поліпшення руху, а власне: всякі заяви подорожніх, відомости про хід поїздів і инше. 23 ноября в Петербурзі одбудеться з'їздова нарада, на якій будуть обмірковувать справу поліпшення руху поїздів. 
-♦- В суді. Художник К. Пимоненко роспочав уголовну справу проти власника писче-бумажної крамниці Брауна під фірмою „Дитрихъ* за надрукування листовних карток „До дому“ і „Въ страстной четвергъ". На слідстві установлено, що картки надруковані в 1908 р. Пимоненко подав позов на 1000 карб. Вчора цю справу розглядали в київському суді. Підтримував обвинувачення пр. адвокат Загурський. Обороняв прис. адв. Ю. І. Лещ, який довів, що Пимоненко здобув право художньої власностя в 1909 році вже після надрукованая карток. Суд виправдав Брауна. 
-♦- Шкардятина і дифтерит. За останній тиждень у Київі заслабло на дифтерит 82 та на шкарлятину 87 душ. 
-♦- Скандал у думі. В київській городській думі, підчас зборів гласних — гласний Сіренко, лютий на хроникера „Кіевской Мысли“ Іоселевича, показав йому кулака і казав гласним, що „пощитається“ з ним. Тоді думські репортьори подали городському голові відповідну заяву. Голова не захотів поставити цю справу на чергу і передав заяву Сіренкові, щоб той дав пояснення. Частина гласних вимагала, щоб справа була обміркована. Голова стояв на своєму. Тоді всі репортьори повиходили з зали, зоставивши заяву, що вони ображені.

-♦- З Київщинию Самогубствою В с. Великій Половецькій, васильківського повіту, 27 октября повісився в повітці 14-літній селянський хлопчик—Сергій Горопай. Грамотний і вражливий хлопчик помішався на думці про самогубство. Йому здавалось дуже гарним і приємним висіти на вірьовці. Він вже скільки разів хотів накласти на себе руки, та все батьки одчіплювали його. 
-♦- 3 Волині. Виїздна сесія київської судової палати в Житомірі одкриється з 7 декабря і буде аж до кінця року. -♦- Войовничі учні. Учні однокласової Гоголівської школи по Базарній вулиці (в Житомірі) негарно поводяться після того, як вийдуть з школи: кидають один на другого камінцями, киями і б'ються „врукопашную". Недавно вони улаштували „справжній бой“ і розвели їх тільки офіцери. 
-♦- Великий трус. Вночі 3-го октября в Житомірі чини сискної поліції та 50 рядових москалів Галицького полку робили загальний трус в приватних домах. 
-♦- 3 Поділля. Крадіж грошей з ризниці. Священик с. Слободищ, гайсинського пов., Смогоржевський заявив поліції, що церковний сторож викрив крадіж з ризниці 300 карб. церковних грошей. Гадають, що гроші покрав церковний служитель, який услуговує священикові, бо він заходить в ризницю. 
-♦- Хитрий крамарь. „Бес." пише, що в Могильові бувший прикащик Шулим Мічник назбірав скілька сот карбов. і поїхав до Варшави. Там він всякими неправдами набрав набір краму на скілька тисяч, повернувся назад і почав перепродувати „свій крам“ тутешньому галантерейщикові з великою знижкою, а кредіторам не дає ні копійки. Це вже другий раз він бере набор крам, щоб "обанкротиться“. Про це знають і його перекупщики, але крамом не нехтують, бо дешево. -♦- „Подолянин", за „Н. Вр." й не перестає друкувати про жулинську подію в своїм дусі. 31 октября в Олександро - Невській церкві відбулась по ініціативі націоналистів панахида по Мих. Коханчикові. 
-♦- Російська труппа Кожевникової, яка має великий дефіціт в Кам'янці, цими днями виставляла комедію „Шельменко денщикъ", надіючись хоч цим взяти збор. 
-♦- 3 Полтавщини. Допомога погорільцям. Полтавська губернська земська управа погорільцям с. Петровки дала безплатно 10 тисяч штук черепиці 2-го сорту, 
-♦- Пошесть. З м. Решетилівки повідомляють, що там в околишніх селах та хуторах панує пошесть дифтериту. Хворіють цілі семьї, В місцевій лікарні зовсім немає вже два тижні сироватки проти дифтериту, і нещасним дітям приходиться тільки умірати. Батьки у великому горі. 
-♦- Асігновка. Прилуцька городська дума асігнувала 25 карб. товариству, яке дає допомогу хворим бідним учням вищих шкіл у г. Харькові. 
-♦- Крадіж грошей. У Прилуках в горільчаному складі украдено 765 карб. 5 коп. Підозрівають трьох сторожів, яких вже заарештували. 
-♦- Наклав на себе руки машиняет кінематографа „Біоскопь" в Прилуках. Причина — тяжке хатнє життя. 
-♦- Ноябрська сесія окружного суду в г. Полтаві одкривається 6 ноября і буде розбірати 18 справ переважно про крадіжки, шахрайство та про образу дітьми батьків. Сесія протягнеться до 11-го ноября. 
-♦- Пошесті. Санітарний лікарь г. Полтави за минулий тиждень зареєстрував хворих на такі пошести: шкарлятину —11 душ, дифтерит —5, кір —7, тиф 1; всього —24 душі. 
-♦- 3 Харківщини. Про заснування жіночої семинарії в харківській губ. Вовчанське городоське управління гадає улаштувати семинарію в г. Вовчанську і на це дав 3 десятини городської землі та асігновує на будинок 100000 карб. 
-♦- Статистика самогубств. За минулий октябрь у Харькові було 25 офіціяльно зарегістрованих замахів на самогубство, з них 12 припадав на долю женщин і 18 —на долю мужчин. Смертних випадків було 5 (1 женщ. і 4 мужч.). 
-♦- Одкриття театру. 31 октября в Охтирці одбулось відкриття театру і того ж дня у вечері показували „живі картини". Незабаром має приїхати якась російська труппа. Театр збудований з цегли і стоїть на головній Бульварній вулиці. Театр збудовало місцеве електричне товариство. 
-♦- 3 Катеринославщини. Одміна постанови. „Рѣчь“ пише: Два роки тому катеринославська чорносотенна дума „при таинственной обстановкѣ" продовжила на невигодних для города умовинах на 12 років концесію з товариством електричного освітлення. Проти цього сперечалось де-кільки гласних, але губернатор та городське присутствіє постанову затвердили. Зараз одержано наказ сената, яким постанова касується, бо незаконна. 
-♦- 3 Херсонщини. Душогубство. В селі Євгенівці коло Єлисавету пограбовано і повішано селянку Хр. Калішеву, Злочинці втікли.







