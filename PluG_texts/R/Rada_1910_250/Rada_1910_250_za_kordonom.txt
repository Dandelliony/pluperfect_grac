За кордоном. 
В Еспанії.
Міністерство Каналехаса помалу одмовляється від сістеми повного замовчування та нехтовання фактів. З офіціального повідомлення уряду, оповіщеного 24 октября, як повідомляють берлинські газети, видко, що забастовка в Сабаділі в барцелонській провінції, досягла тепер величезних розмірів. Забастовщики постановили разом з жінками і дітьми піти в Барцелону, щоб приєднатись там до бастуючих робітників і зробити велику демонстрацію. Уряд постановив ні в якому разі не допустити до демонстрації і зібрати в Барцелоні 15.000 душ салдатів для порядку. Французькі газети повідомляють, що тепер бувають часто арешти еспанських офіцерів, які мають звязки з республіканськими агітаторами.