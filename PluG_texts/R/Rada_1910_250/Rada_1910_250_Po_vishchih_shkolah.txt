По вищих школах.
Громада Технолог. Петербурзьк. інститута. 20 окт. відбулося у нас перше в цім році загальне зібрання. На зібранні було подано справоздання ради громади про діяльність і стан громади в минулім академичнім році. З окрема книгарем докладно було оповіщено про стан нашої книгозбірні, що при загальній студентській технологичній книгозбірні. В українськім відділі зібрано більше як 200 примірників переважно новішої літератури (в багатьох оправах по де-кілька творів); передплачуються на кошт громади: «Літ. Наук. Вістник“, „Українська Хата"; до загальної студ. читальні: „Діло" та „Рада". Цей літературний скарб коштує громаді щось за 300 карб. 
Що до кількости абонентів на українські книжки, то тут виявились досить цікаві цифрові дані; на всіх студ.-техн., які користуються книжками (беллетрістіка, за винятком академичних підручників) на вкраїнські книжки припадав до 11 проц. Усіх технологів щось до 2500 чол.; наш же гурток налічує до 25 чол. 
На прикінці минулого року у гурткові повстала думка: на літо роздавати товаришам книжки, виходячи з того міркування, що на протязі академичного року товариство не має досить часу, аби стежити за літературою, бо мусить працювати в сфері усяких техничних прикладних галузів знання. Де хто з товаришів був проти цього, боялись, що пропаде багацько книжок, —„позачитують". Але все ж таки чоловіка вісім розібрали книжки (на літо дурно, кожному до 10 примір.), І ось тепер ми мали щасливу нагоду упевнитись в користних наслідках цієї думки й міри. Товариші, що брали на літо книжки, ні в якім разі не жалкують, а навпаки з охотою читали самі й иншим давали. І більше того, тепер ці товариші вже уважніше відносяться до літературної справи. Тому, коли на зібранню було прочитано де кілька винятків з статті „Ради" „Молоде життя", то товариство досить таки серйозно й свідомо поставилося до тих думок, які співробітник „Ради" зачіпає. Правду кажучи, ми й самі про те думали, що треба найбільшу й найпильнішу увагу звернути на нашу книгозбірню й на збільшення читачів її. Ми міркували так: най наш гурток, наше коло буде невеличке, най ми, як техиики, не зможемо широко й детальово студіювати усі галузі нашої української науки, а тому може ми не спроможемося сами компонувати реферати, може, на самий лихий кінець, згодом наша громадка зовсім роспадеться, як роспались й роспадаються у цей скорбний час всілякі, навіть загально-студентські, організації. Але, най ми лишимо по собі хоч який-небудь скарб, хоч який-небудь слід. Може згодом знайдуться молодші і енергійніші за нас, то вже їм тратитися буде менше, починатимуть не з А, а з В. Ілюструємо історичними, так би мовити, прикладами. Щось у 85 х чи 87-роках минулого віку в нашім інституті був гурток українців-студентів. Діяльність цього гуртка, як росповідають участники тої громадки — тепер уже видні інженери, — була досить продукційна й широка по завданням. Була у гурткові й книгозбірня. Але, минуло де-кілька років, гурток роспався, счезла книгозбірня й нам—молодшій генерації не лишилося а ніякого скарбу, а ніяких традицій. Це раз. А ось уже не так давно у Петербурзі до 1905 року була друга студентська громада. Так само глухі чутки ходять, що досить велика була користь й продукція від існування цеї громади. Була й при цій громаді книгозбірня, і тільки де-що менш варте, де-які шматочки від цеї книгозбірні, лишилося й зовсім випадково попало до нас, і то вже тоді, коли у нас з‘організувалася своя власна книгозбірня. 
На підставі такого матер'ялу наша громада ухвалила: в першу чергу звернути увагу на ознайомлення з своєю книгозбірнею; доручено раді предплачувати усі цікавіші новини з літератури. Поруч з цим товариство ухвалило: що місяця упорядковувати зібрання, на яких би обговорювались ті чі инші новини літератури і письменства. 
Крім того ухвалено в грудні упорядкувати загальну лекцію на якусь ширшу тему. З наших же товаришів один буде читати про Драгоманова, другий подасть матер'яли порівняння про становище українців за кордоном і у нас на Вкраїні Російській. 
Зокрема пропоновано усім товаришам що дня продивлятися свої часописи й по змозі передплачувати. Поки що предплачують „Раду" троє; з нового року буде предплатників душ 6. 
Щоб поліпшити стан громадської скарбниці товариші ухвалили на після Різдва упорядкувати вечірку. В ній в тим більша потреба, що товариство ухвалило обов'язково послати двох-трьох з своїх товаришів у літку за кордон чи то при загальній подорожі з иншими товаришами чи то спеціально. 
Нових членів до громади вписалося три. Перевибір ради усунено до других зборів.
 X — кий.
