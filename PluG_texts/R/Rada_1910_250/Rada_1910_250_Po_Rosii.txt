ПО РОСІІ.
- Селяне і церковні школи. Аткарський поміщик Волков рішив ощасливити „наш добрий руський народ". Народові треба релігійно-морального виховання. Світом релігій і школи треба просвітити його. І от пан Волков зібрав церковний сход с. Борок, і на ньому об'явив, що згоден пожертвовать великі гроші на будування церковао-парафіяльної школи. Церковний сход вислухав це і з свого боку постановив призначить на церковну школу тисячу рублів. Але після церковного сходу зібрався —вже з почину місцевого земського начальника п. Головшського— сход сельський. На ньому питання про тисячу рублів знов переглянули і вияснилося, що селяне не хочуть церковної школи. І одмінили селяне свою постанову. Поміщик Волков, почувши про це, дуже розгнівався. „Я цього не дозволю, не допущу", кричав вія. І не довго думаючи, поїхав до земського начальника. „Що ви наробили? Це ж революціонери, падлюги. Всі: і старшина, і писарі, і староста. А ви їх покривавте. Це злочин. Я вас вишлю в 24 години звідци". Земський начальник вислухав лемент Волкова і подав в саратовський окружний суд скаргу за образу. Суд присудив його до малої кари —50 руб, штрафу. Цей штраф для пана Волкова дурниця, але йому боляче, що його діло виховання народу в дусі православія—не витанцювалося. 

(Рѣчь).
- Благочинний на засланні. „В. Зори“ повідомляють з Братська, що туди прийшла нова партія засланців-поселенців, серед яких є і бувший благочинний Молотков; він йде на поселення в Мамирську волость. Судили його в Курську в справі селянського союзу разом з депутатом II Державної Думи П'яних. Молоткова присудили були до 4 літ каторги, але, коли наново розглянули його справу, то змінили каторгу засланням. Бувший благочинний- людина поважна, на вигляд років йому 35. 
- Октябристи. Октябристи внесли в Думу законопроект про зміну статті 51 статуту про кари, які накладають мирові судді. Стаття ця карає робочих за зламання умов з господарями. Ініціатори законопроекту зазначають, що після того, як закон визнав, що за стачки нема кари, було б смішно карать окремого робітника, який зламав свою умову з господарем. 
(Р. С.) 
- Про тюремну реформу. Щоб вияснити становище тюремної справи і вияснити, які потрібні реформи в адміністративному управлінні, в Петербурзі скликають в декабрі місяці з'їзд тюремних начальників. 
(Р. У.).
- Приватна тюрма. Є приватна тюрма в Харбині, яка належить управлінню приватної китайської східної залізниці. Недавно в цій тюрмі був бунт, під час якого вбили політичного Франка і втекла одна арештантка. З приводу цього „Б. В." наводять інтересні відомости. Під час японської війни, уголовні арештанти цієї тюрми ходили по городу, а в тюрмі переховували пограбоване майно. Втікали з тюрми, хто тільки хотів. В 1905 році був бунт на ґрунті сварки за арештанток. В 1906 році зробили реформу, але бійка і вбивства не переставали в тюрмі. Арештант Роменський мав при собі чемодани з процентними паперами на 2 милійони карбованців. Коли його арештували — тюремне управління взяло ті чемодани. Незабаром вони попали до арештантів. Процентні папери валялися скрізь по тюрмі, а потім їх довго ще продавали скрізь по Манджурії. В тому ж Харбині начальником сискного одділу ротмістр надкордонної варти Пжевальський. Це, як виявилося, втікач-каторжанин з Сахаліну, бувший унтер офіцер Корженко.