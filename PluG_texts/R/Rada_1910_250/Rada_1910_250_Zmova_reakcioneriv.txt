Змова реакціонерів.
В Турції викрито цими днями змову реакціонерів, на чолі якої стояло п'ять видатніших членів державної ради. І в столиці і в провінції тепер що-дня одбуваються труси і арешти. По країні їздять агенти члени партії „Єднання і Поступ “ і розшукують провінціальні комітети викритого реакційного товариства „Естлахат" та окремих його членів. Всіх запідозрених в змові арештують і оддають в руки слідчих. Вже арештовано більше 500 душ. „Естлахат" розкидало свої комітети по всіх провінціальних містах, по селах їздили його агенти і агітували за знищення сучасного турецького уряду. Головні документи забрано в Ніазі- Ефенді, в м. Сивасі, де була головна кватиря центрального комітету організації. Ніазі-Ефенді був інспектором почт і телеграфів сиваського вилайєту. В Сивасі арештовано також головних змовщиків: принцесу Ханум, жінку Шеріф-бея, бувшого турецького посла в Стокгольмі, Шогенду- Ханум, жінку Кемаль-паші і Шеміне-Хаум, учительку Хануми. В документах знайдено список членів товариства „Естелахат"; все це бувші чиновники з уряду Абул-Гамида. Головні пункти їхньої програми: а) вбивати лідерів і видатних членів сучасного парламенту і б) зібрати в організацію всіх членів парламенту, які спочувають Абдул-Гамидові. 
Всіх 25 члевів центрального комітету оддають під військовий суд; їм загрожує смертна кара.