Відгуки Парламентського життя.
< В Державній Думі швидко будуть обмірковувати питання про передачу в комісію законопроекта про „черту еврейской осѣдлости".
< В кулуарах Думи пішла чутка, що уряд думає взяти з Думи назад законопроект про початкові школи для того, щоб переробити в ньому статтю про инородчеські школи. 
< „Новое Время" пише, що коли закон про старовірів буде одкинутий в Державній Раді, то його опублікують в порядку 87 статті основних законів. 
< Опозиція вносить протест проти поводження Гучкова під час скандалу, що вчинив недавно в Думі Пурішкевич. Опозиція визнає, що Гучков свідомо санкціонував вживання лайки і цим зробив тяжку провину перед Думою, яку він повинен боронити од зневаги. 
< Комісія в справі законопроекта про відокремлення Холмщини зробила постанову, щоб в губернії, яка має утворитися з Холмщини, не мали сили ті закони, що дозволяють провадить навчання в школах на польській мові. Виняток можна зробити тільки за для тих шкіл, в яких школярів-поляків більша частина. 
< »Россія“ переказує, за віщо уряд вимагає виключити депутата с.-д. Чхеїдзе з Державної Думи. Вона каже, що свідоцтво про кватирний ценз, що видав йому осуджений судом пристав, було фальшиве. П. А. Столипін обвинувачує Чхеїдзе за те, що він скористувався фіктивним цензом. Чхеїдзе робить заяву, що таке обвинувачування — фантазія і що воно виникло тільки з бажання виключити його з Думи. 
< Сопоцько звернувся з проханням до правих, щоб вони внесли в Думу запитання про увільнення його з воєнно-медичної академії. 
< Перший департамент Державної Ради лишив без наслідків прохання про те, щоб віддати під суд П. А. Столипіна, Мілюкова та Гучкова. Свою одмову департамент мотивує тим, що прохання були подані незаконним порядком: їх спершу треба було посилати в комісію, що приймає прохання на Височайше Ім'я. 
< Гучков збірається на засіданню пояснити своє поводження на засіданні 1-го ноября. Правим і лівим має зробити „увагу". 
< Крупенський вкупі з Гучковим думають одвідати П. А. Столипіна і виробити спільно з ним план Думських робот.