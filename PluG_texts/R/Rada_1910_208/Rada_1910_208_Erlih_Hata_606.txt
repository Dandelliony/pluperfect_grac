За кордоном.
„Ерліх-Хата 606".

В віденському медичному часописові відомий сіфілідолог проф. Цейсль оповістив звідомлення про гоїння новими ліками од пранців, „606", сотні хворих. Цейсль подає тут дуже втішні відомости про успіх цього лікарства. На його думку, треба тільки вміти гоїти цими ліками і вприскувати хворим відповідну до стану їх здоровля дозу ліків. Сам Цейсль мужчинам вприскував здебільшого дозу 0,5, женщинам 0,45 і дітям від 0,05 до 0,03. Вигоюючи одного гумозного хворого на пранці, професор вприскував йому разом і ртуть і „606". Це дуже пособило хворому. Другому слабому вже було одняло руки, а Цейсль йому вприскнув обох згаданих ліків і хворий через два тижні почав вже писати. Професор пише також, що після вживання „606“ пройшла у двох слабих хворість очей, які вже нічого не бачили через пранці. Повторюється слабість рідко в кого після вживання „606".