ПО УКРАїНІ.

у КИїВІ.

Справа шкільної освіти на Шулявці. Київська городська управа повідомила київську губернську земську управу, що городські школи бульварного району одмовилися приняти 154 дітей, через те, що ці діти не належать до городського населення Наплив шулявських дітей в городські школи поясняється тим, що на Шулявці нема початкових шкіл, де б їх можна було вчити. На це звернула увагу городська комісія, і в засіданню 6-го сентября постановила передати цю справу київській губернській управі.

Нова школа. Власник маєтку м. Піскова дає київському земству участок ліса, щоб на ньому збудовано було у с. Піскові земську школу.

До з'їзду городських діячів. Вчора ввечері виїхав в Одесу гласний В. Я, Демченко, якого городська дума послала на з'їзд городських діячів. В, Я. Демченко мав прочитати там доклади: про городське хазяйство і про мощення улиць.

В справі зловживань на півд.-зах. з. Ревизора матеріяльної служби п.-з. з. П. А. Шульца командіровано в Одесу розслідувати діло про недостачу на одеському складі матеріяльної служби 450.000 цегли на 10,000 карб. Цю недостачу помітив представник державного контроля А. Е. Земель.

Заробіток для студентів. Волинське земство для закінчення перестрахування сельських будинків набірає регістраторів, переважно студентів, котрі знають статистику. Для цього в Київ прислано старшого контрольора, який приймає записі в „Северной гостиннице".

 Прибутки і видатки гор. управи. В 1909 році, як видно з справоздання, управа мала прибутків 3.059.643 карб. Крім того 256.367 карб, зараховано в недоплатки. Видатків зроблено 3.244.982 карб.

Аматорська вистава. 12 сентября український драм, гурток „Клуба Труд.", виставив в залі комерц. зібр. „Хмару" Суходольського.

Штраф на трамвай. За антисанітарність з наказу п. київського губернатора оштрафовано правління трамвайного товариства по 3 протоколам: за нечистоту клоз. 200 карб., за станцію на Троїцькій пл. 100 карб, і за житло для робітників 50 карб.

В товаристві літання. Науково-техничні розмови для д.д. членів київського товариства літання будуть в цьому академичному році два рази на місяць; понеділками, після понеділків фізіко-математичного т-ва при університеті св. Володимира. Розмови ці почнуться з 20 сентября, од 8 до 11 год. вечора, в помешканні канцелярії правління (Пушкинськая 8, кв. 2).

Новий театр у Київі. Антрепреньор городського саду В. Н. Дагмаров радить городській думі збудувати в саду новий зімній театр на 1500 душ. Обійдеться театр 140.000 карбованців.

„Галицкое общество" у Київі. Цими днями одбулися установчі збори членів нового товариства „Галицкое общество". В це товариство записалося коло 100 членів київського клуба націоналістів.

Убивство. Вчора перед вечором на Шулявці завелись битися два парікмахери. Під час бійки один  з їх вихопив ніж і зарізав ним свого супротивника. Душогуба арештовано.

Злодійство. Вночі перед понеділком обікрадено магазин Дергаченка на Думській площі. Злодії перше залізли в підвал під магазином, проламали стелю і влізли в магазин. Тут вони розбили залізну огнетревалу касу, з якої забрали 1.366 карб, готовими грішми і на 350 карб. вигришних купонів. Крім того вони взяли чотирі золотих перстні з діямантами, золотий дукач і инші дорогі речі, всього на 2000 карб. Злодії забули в магазині увесь свій струмент довгий свердел, невеличкий карасиновий фонарь, маленькі свердли і инше злодійське причандалля.

Крадіж 2.500 карб. Позавчора у багатого київського булочника-турка Ферах-Заде украдено 2.500 карб. Виявилось, що обікрали його свої ж земляки—турки. Всіх їх арештовано. Трохи грошей знайдено.

Холєра на Київщині. В лікарсько санітарне бюро при київській губернській земській управі за 12 і 13 сентября від участкових лікарів надійшли такі відомости про холєрні слабування на Київщині: в чигиринському повіті: заслаб 1, помер 1; в липовецькому пов.: засл. 15, пом. 7; в Васильківському пов.: засл. 28, пом. 10; в Звенигородському пов.: засл. 7, пом. 1; в таращ. пов.: засл. 20, пом. 16; в уман. пов.: засл. 10, пом, 7 і в сквирськ. пов.: засл. 2. Всього засл. 83, пом. 42. Спочатку холєрної пошести заслабло 5.903, померло 2.335.

Сипний тиф на Київщині. З 6 по 11 сентября лікарсько-сан. бюро при київській губ. земськ. управі мало від лікарів такі звістки про слабування на сипний тиф на Київщині: в сквирськ. пов.: засл, 12, в васильк. 4 і бердичівськ. 1.

3 Київщини. Штраф. Наш кореспондент пише:„Мировий суддя оштрафував сельську громаду с. Колінець, радомисльського повіту, на 700 карб. за те, що селяне пустили на пашу в місцевий казенний ліс свою худобу. Тепер громада на сельському сході обрала двох уповномочних: А. Лещеака і Д. Власенка і припоручила їм подать прохання на Царське Ім'я, щоб штраф було їм подаровано".

Санітари. Нам пишуть з с. Трипілля, що там і в с. Долині, 12 сентября була санітарна комісія, яка наробила переляку у цих двох селах. Приїхала комісія через те, що була чутка ніби хтось тут захворів на холєру. Виявилось, що цьому неправда, і комісія виїхала.

3 Поділля. Холєра. З 2-го по 5 е сентября в подільській губ. заслабло на холєру 61 чолов., померло 20. Найбільш слабувало в селі Демидові, вінницького повіту; заслабло 28 душ, а померло 4.

Церква в українському стилі. Наш кореспондент пише: „На предмісті Кам'янця-Подільського — Руських Фільварках е церква недавно вимальована в українському стилю заходами місцевого батюшки Філоненка. В середині церква розмальована так, що низом йдуть малюнки, що уявляють з себе всілякі везерунки килимів з ріжних місцевостей України. Над вікнами намальовані рушники, теж всіляких виробів. 
Єсть кілька образів змальованих з старих українських самим же священиком Філоненком. На аналоях у вівтарі і перед вівтарем постелено гарно вишиті українські рушники".

Пожежа. З Проскурівського повіту повідомляють про велику пожежу, яка знищила ввесь урожай в маєтку Сатанівки, що належить граф. Тишкевичам. Горів маєток два дні. Збитків на скілька тисяч карб. Підозрівають підпал. 
3 Волині. Проти поляків. В звязку з ревизіею Козирьова незабаром поляків-служащих на південно-західних залізницях переведуть на північні залізниці, а на їх місце переведуть служащих з північних залізниць.

3 Чернігівщини. Холєра. З початку пошести (з мая) по 1 сентября в чернігівській губернії заслабло на холеру 2.155 душ, померло 878, видужало 1.168, лишилось слабих 109.

Немає цукру. В крамницях г. Кролевця немає ні шматка цукру. Всі цукроварні заводи, до яких звертались з замовленням, повідомляли, що в запасі цукру немає зовсім.

Вибори в Глухові. З 25 сентября в земській управі почнуться вибори предсідателя, бо старий вмер. (Власн. кор.).

Озимина. Скрізь по глухівському повіті озимина добре взійшла, бо після сівби перепало де-кілька дощів.

3 Полтавщини. Безакцизкий цукор. Губернська управа одержала од департамента хліборобства повідомлення, що тепер не буде видаватися безакцизний цукор пасішникам для годівлі бжіл. Це повідомлення надійшло до полтавської губ. упр. через 2 1/2 роки після запитаная. Лишається одна надія на д. Смирнова, який буцім-то викрив денатуралізацію цукру, про що він 11-го сент. прочитав свій доклад.

Виставка садівництва та бжільництва в Полтаві одкрилась 11-го сентября. В одділі садівництва городські та пригородні експоненти: Бенеш —землер. коловія малолітніх, полтавська школа садівництва та городини, городина полтавськ. повітового земства, Булюбаш, Піете, Рогульський та инші, — всього 11 експонентів. Те саме можна сказати і про одділ бжільництва, де бере участь полтавська артільна пасіка, вчитель ис кровської школи І. Спаський, Чуб, Житецький і свящ. переяславськ. повіту Мурашко. На виставці лишились чимало незанятого місця.


