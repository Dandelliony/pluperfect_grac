За кордоном.
ПЕТЕРБУРГ, 7. З Парижу сповіщають, що в департаменті Шампань був великий землетрус. Людність дуже налякана. По де-яких селах зруйновано багато осель. Багато постраждавших чекають повторення землетрусу.
МЕКСИКА, 7. З’явилась комета така завбільшки як комета Галилея. Комету видно що-дня, навіть при світі сонця. 
ПЕТЕРБУРГ, 7. У Тегерані почались репресії проти реакціонерів. Арештовано тридцять сім мул та імамів, відомих реакціонерів. За пропаганду абсолютистичних ідей покарано на смерть 8 реакціонерів.
КОСТЯНТИНОПОЛЬ, 6. Ранком у г. зовсім згорів палац Шираган, де збірається парламент. Пожежа сталась від несправности димарів в помешканні парового отоплення. Збитків до 40 мил. карб. Погоріло все діловодство сенату і палати. Підчас пожежі в палаці засідали комісії. Чергові засідання палати депутатів одбуватимуться або в театрі, або в ташкишларських казармах, або в Ільдизі. 
ПЕТЕРБУРГ, 6. В Буенос-Айресі покарано на смерть росіянина Боброва, що кинув бомбу в поліцейського.