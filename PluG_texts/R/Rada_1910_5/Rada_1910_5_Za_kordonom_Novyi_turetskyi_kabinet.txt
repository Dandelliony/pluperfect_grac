За кордоном. Новий турецький кабінет.
У новім турецькім кабінеті Хакі-бея найвидатнішою фігурою безперечно являється pапрошекий на посаду воєнного міністра генералісімус Махмуд-Шефкет-паша. Всі ще пам’ятають ту ролю, яку відограв Шефкет-паша, коли скидали з престолу Абдул-Гаміда. Після перемоги над реакцією між генералісімусом і молодотурецьким комітетом не раз виникали досить значні непорозуміння, бо Шефкет-паша не хотів, щоб поруч з офіціяльним урядом істнував другий — молодотурецький комітет, який у всіх справах мав більше значіння, ніж цілий комітет міністрів. Саме з цеї причини Шефкет-паша й відмовився вступити в кабінет Хільмі-паші, не зважаючи на вперті запросини з боку Хільмі — взяти собі портфель воєнного міністра. Як піде справа тепер, коли Шефкет-паша таки вступив у молодотурецький кабінет Хакі-бея, — цього зараз напевне сказати неможна. Є, одначе, надія, що тепер вплив молодотурецького комітету на політику уряду мусить зменшитись, бо й сам прем'єр (або по турецькому: великий візірь) Хакі-бей не дуже то прихильно ставиться до втручання молодотурецького комітету в справи, які до його компетенції не належать.