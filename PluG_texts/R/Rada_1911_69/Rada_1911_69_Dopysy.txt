ДОПИСИ.
(Од власн. кореспондентів).
        	КИЇВСЬКИЙ ПОВІТ. Ревизія. Ті 9-ть волостів, що складають з себе 1-й мировий участок київського повіту, цими днями губернським начальством обслідувано з господарсько-економичного і адміністративного боків. Насамперед встановлено, що всієї людности по волостях 154.963 душі, які забезпечені землею в такій мірі: наділу —104,394 дес., чиншової —596 дес. і купленої за допомогою банку —26,558 дес.         	Освіта стоїть так: міністерських шкіл функціонує —15, земських —8 і церковних —82; всіх школярів по цих школах: хлопчиків—6084 і дівчаток —1382.
        	Що до дрібного кредіту, то в участку є чотирі волостних позичково-ощадних каси, їх основний капітал—l2038 карб. 52 к. і приватні внески—23473 карб. 17 к.; 4-рі волосних сельських банків з основним капіталом —42797 карб. 41 к., при 111725 карб. 22 к. приватних вкладок; нарешті працює одно позичково-ощадне товариство, маючи 2654 карб. 44 к. основного капіталу і 6764 кар. вкладок.
        	Впродовж 1910 року виїхало на переселення селян: в Сібір —315 душ і в глиб Росії—15 душ. Селянок, що кинули своїх чоловіків і взяли од них окремі пашпорти було —35. Волосного ж та сельського начальства провинилось по службі за весь рік — 238 душ; з них за ці провини арештовано —82, покарано грошовими штрафами —91, решті висловлено догану, а то скинуто з посади або притягнуто до судової одвічальности.
        	МОСКВА. Після Шевченкових днів. 18 марта відбулись збори „комітету по упорядкуванню Шевченківських свят у Москві”, на яких були: голова — акад. Ф. Є. Корш, секретарь С. М. Хвостов, перекладчик Шевченка І. А. Білоусов, артист великого театру І. А. Алчевський і инші. На цих зборах вирішено передати усі привітання, вінки і взагалі все, що має відношення до Шевченківських свят у заснований недавно у Москві музично-драматичний гурток „Кобзарь”, у якому буде окремий Шевченківський відділ. Визнано, що усі свята у Москві мали великий успіх, пройшли дуже гарно. Матеріальний бік справи теж не кепський: концерт-спектакль дав усього 4000 карб, прибутку, чистого ж буде коло 1800 карб., який і піде на пам'ятник Шевченкові, окрім тих грошей, що буде видано на збірник, у який увійдуть усі доклади, привітання і взагалі все, що стосується до цих свят. Частину цього чистого прибутку і буде витрачено на цей збірник. У комісію, що має видать його, увійшли такі особи; акад. Ф. Е. Корш, А. П. Новицький, І. А. Білоусов і С. О. Сірополко. Пропозіцію ж видати книгу по історії національного руху на Україні здійснити за браком грошей і по другим причинам визнано неможливим і одкинуто.  	Обрано також ревизійну комісію з трьох членів: І. А. Алчевського, С. О. Сірополко і І. А. Білоусова.
        	З докладу А. П. Новицького вияснилось, що виставка малюнків Шевченка пройшла гарно: за 18 день її ісгнування перебувало 3137 чоловік, чистого прибутку от продажу портретів, карток, малюнків лишилось 173 карб. 58 к,, зібрано на пам'ятник 50 карб. 20 коп.
        	Історичний музей улаштовує на Великдень Шевченківську виставку, на якій буде ще багато нових малюнків.
        	20 марта відбулись урочисті збори української секції при товаристві славянської культури, присвячені пам'яти Т. Г. Шевченка. На зборах було досить багато українців московських, і вони пройшли дуже гарно. З початку д. Байер прочитав доклад на тему: „Т. Г. Шевченко, співець відродження України". Потім д. Коломійченко читав свою статтю: „на спомин" і лист Ганни Барвінок „про старшого боярина Шевченка" Бандуристи: брати Шевченко і Волошенко дуже гарно виконали на бандурах кілька пісень і дум і мали великий успіх. Артист великого театру, І. А. Алчевський, проспівав чудово „Ой не шуми луже“, „Чого мені тяжко, чого мені нудно" і другі; артист великого театру В. П. Овчинніков прочитав з „Кобзаря" „Бьють пороги" і „Перебендю", а відомий перекладчик творів Т. Г. Шевченка на великоросійську мову  І. А. Білоусов прочитав свої гарні переклади „Заповіту” і инших творів Шевченка,    	Бувша молода Т. Г. Шевченка Ликера Івановна, яка була на цих зборах, познайомила слухачів з своїми згадками про Т. Г. Шевченка.
        	Дякуючи істнуванню українських організацій у Москві, як от, наприклад, „Українська секція" і „Кобзарь", московські українці мають змогу зібратись, почути рідне слово, рідну пісню і не почувають себе такими чужими, одірваними від рідного грунту, як перше було, коли про українську справу у Москві і не чути було. Можна також тепер добувати і українську газету, журнал.
        	31-го марта у „купецькому клубі" буде перший спектакль „Кобзаря". Виставлено буде: „Запорожець за Дунаєм", з участю П. К. Саксаганського, артистів і артисток Зіміна, як от Дамаев, Донець і другі, хор виконає „Вечерниці" Ніщинського.

