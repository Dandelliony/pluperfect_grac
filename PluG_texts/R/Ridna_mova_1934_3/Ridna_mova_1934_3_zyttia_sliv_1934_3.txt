Життя слів.
Ва́дити, вада — первісне зна́чення було „говорити неправду“, брехати, зле
про кого розповідати. Слово знане в пам’ятках ще з XI віку, часте в грамотах. Пандекти Антіоха XI в. знають це слово Договір 1270 р. : „А холоп или раба почнеть вадити на господу, тому ти вѣры не яти“. Крехівський Апостол 1560-х р.р. ц.-сл клеветати перекладає через „вадити“, напр.: „Абы тыи, што вадет, завстыдилися“ 1 Петр. З^16 ст. 188. Словник П Беринди 1627 р. слово „клеветникъ“ перекладає: звадца. Вада — „клевета“ доводила до сварки й шкодила, а тому рано повстали й інші значення цих слів у нашій мові: сварити, заваджати, шкодити, а для ва́да — обмова, недостача, дефект, зла риса.
Вала́х — мешканець Валахії або й молдаванин. Валахи встаровану часто займалися в нас каструванням коней та скота, як вправні до того пастухи. Звідси й повстало „вала́шити“ — робити валахом, „вала́х“ — оскоплений, зкастрований. Акт 1590 р.: У мене укралъ коня валаха. Словник П. Беринди: „Каженик — валашаный человѣкъ, рѣзанець, валахъ“.
Вале́т — назва молодшої картонної фігури, від франц. valet з vaslet (з лат. vassallus) — слуга, хлопець- Див. хлап.
Ва́рвар у грецькій мові визначало спочатку тільки чужинця, взагалі ж не грека, той, що говорить іншою мовою. Але через те, що самі греки ставили себе дуже високо, а свою культуру вважали за найвищу, що на той час справді було так, слово варвар набуло презирливого, згірдливого зна́чення, — чоловік неосвічений, невихований, грубий. А скоро по тому повстало й дальше зна́чення, — нелюдський, жорстокий. Усі ці значення слово „варвар“ набуло собі ще за стародавніх часів у самій Греції, ці ж значення перейшли потім разом із цим словом до Риму й поширилися по Европі, дійшли й до нас. Наш Новий Завіт знає слово „варвар“ головно в значенні чужинця, але знає його також уже й з відтінком презирства.
Ведмідь повстало зо старшого медвѣдь, через переставлення м і в. Див. медвідь. У нашій літературній мові поширилася форма „ведмідь“, а „медвідь“ рідка.
Béлет або вéлетень — назва великанів, якогось великого зростом народу. Про велетнів в українській народній письменності багато різних оповідань. Походить чи не від „великий“, але в нас защепилася тільки форма „велетень, велетенський“, а не „велитень“. Уже українські пам’ятки XVII віку добре знають слово „велетень“; так, у Словнику П. Беринди 1627 р. слово исполи́нъ перекладається: ---; Вірші Климентія XVIII в. ст. 198 розповідають „о велетнях, або теж о великих людях“. Проф. А. Brückner у „Slownік etymologiczny“ 617 твердить, що це слово повстало від тих Велтів, що про них розповідає в II віці по Христі Птоломей, цебто від назви найстаршого слов’янського племени, що до X віку жило поміж Одрою й Лабою. Від нас зайшло до поляків, де відоме яко welot.
Вересень див календар.
„Викручуватися сіном“. Про походження цього виразу С. Максимов („Крылатыя слова“, 1890 р. ст. 468-469) розповідає таке. Поляк Смолик, один із королівського оточення, заклався був, що сам вип’є бочку угорського вина тут же в пивниці. Смолик добре пив, але пересвідчився, що бочки таки не вип’є, а товариші вимагали випити. В пивниці було багато сіна. Смолик пустився на хитрощі, аби но втікти з пивниці. Він запропонував, що скрутить із сіна шнура і витягне ним усіх. Викручуючись таким чином сіном, Смолик утік із пивниці


