з військової термінології.
У »Новім Часі« ч. 131 з дняіб червня м.р. поміщена нотатка про »винахід нової крісової муніції«. Перекладач згаданої нотатки не задав собі труду поглянути до словника за »муніцією« і задовольнився вульгарним терміном. Академічний словник подає правильну форму »амуніція«. Той сам вираз подає й »Poc.-укр. словник військової термінології«, Д. В. У., 1928 р. »Амуніцію« можна б зукраїнізувати, і тоді вона була б »стріливом«, або »набоями«. Галицький вираз »кріс«, »крісовий« ніде не прийнятий до словників. Маю на думці академічні словники.
В Україні прийнятий вираз »рушниця«, »рушничний« для означення зброї без нарізів (ґвинтів). Військова рушниця з нарізами, і тому названо її (з російської мови) » ґвинтівкою«. Невживаний прикметник від ґвинтівки заступаємо в практиці терміном »рушничний« (р. порох, набій, ремінь і т. ін.)
Дальший невдатний вираз — це »крісове дуло*. Із змісту можна догадуватися, що це »цівка«, що при вжитті нововинайденого »стрілива« мусіла б бути з спеціяльної сталі. »Дуло« це тільки »виліт« цівки (wylot lufy, Mündung).
В попередньому числі »H. Ч.« я вичитав, що на якімсь кораблі уладжено »ле-тунський майдан« для злітання й зсідання літаків. Цей вираз може спричинити велике непорозуміння й дати привід до гумористичних завваг. На означення летунського майдану мають, напр. поляки, різні вирази, віддаючи рівночасно характер його, а саме: port lotniczy, lotnisko і lądowisko. Lądowisko — це провізорично збудований »летунський майдан« до осідання літаків. Виходило б, що українська мова потребує ще двох виразів, що відповідали б виразам »lotnisko« і »port lotniczy«. Пропоную новотвори »летище« і »летунський порт«. Летище означатиме загально кожний »летунський майдан«. При спеціяльнім підкресленні технічних споруд, як освітлення поземелля, заведення метеорологічної служби, уставлення орієнтаційних знаків і т. ін. скажемо »летунський порт«. Вираз »летунський майдан« — це провізоричне летище, призначене головно до потреб війни, або до примусового осідання літака на випадок нещастя.
У зв’язку з повищим хочу подати кілька проєктів термінів із летунства, що в згаданих словниках ще не зукраїнізовані, а саме: авіяція, авіятор, авіяпошта, авіяпарк, ангар і т. п. Народня мова в Галичині утворила свої вирази: »летунство«, »летун« або »літун« (обидва терміни є в академічнім Словнику), летунська пошта, летунський парк і т. п. У військовім значенні розумію під »літуном« особу літального персоналу, цебто пілота, стежача, фотографа і летунського стрільця. Називати літунами чи летунами ввесь персонал летунських полків буде неправильним.
На вираз »ангар« уживає дехто новотвору »летівня*. На мою думку, цей новотвір відповідає духові мови й своєму призначенню. Летівні бувають сталі на летищах, або переносні на летунських майданах.
Наприкінці подаю кілька новотворів, чи перекладів польських термінів для читачів »Рідної Мови«, що цим цікавляться: Aeronauta — повітропла́вець, awjonetka – літачо́к, dwuosobowiec — двосі́дець, dwupłatowiec — двокри́л, jednoosobowiec — односі́дець, jednopłatowiec — однокрил, j. nadkadłubowy — висококрйлий одно-крил, j. podkadłubowy — низькокри́лий однокрйл, płat — крилб, площинка, pływak (wodnopłatowca) — поплавець, reflektor — світломе́т (прожектор в Україні), trójpłatowiec — трикри́л, wielkopłatowiec — велика́н-літа́к, wielopłatowiec — багатокри́л, wodnopłatowiec — водоліта́к, w. łódkowy — човноліта́к.

