Походження українських слів.
14. Солом́аха „рід потрави“.
Під назвою „соломаха“ українська кулінарія знає кілька потрав: це або „жидкое тѣсто (преимущественно гречишное), сь масломъ вскипяченное“ (Словник Б. Грінченка2 IV 166), або „товчений часник із сіллю та хлібом“, чи навіть горілка примітивної якости. Російське діалектичне (сибірське) соломата „рід потрави з підсмаженої житньої муки, завареної окропом, із салом і маслом“ відрізняється від української „соломахи“ тільки іншим суфіксом; правда, в російській мові частіша форма зо здовженим ступенем корінного вокалізму— саломата „ячна каша або толокно з розтопленим лоєм“ (архангельське), „мука, підсмажена в омасті (калимське), „рідкий киселик“, „вівсяні крупи, підсмажені з маслом“; в окремих говорах, крім суфікса -ата, вживається ще суфікс -ат в архангельськім саломат і навіть - а т ь у курськім саломать „тісто з підсмажених гречаних крупів“.
Звідки походить це слово?
Miklosich (EW284) полишив питання це без усякої відповіді, Горяєв (Этим. слов. 310) бачив джерело в вогульськім solomat, але правдивіше вважати це останнє за позичку; Фасмер (Греко-слав. Эт. III 170) вважав соломату за позичку З середньогрецького --- , але вже Корш показав, яке нерозважне це зближення: грецька потрава готується з ріпи, а її ж нема ані в українській, ані в російській потраві! Поза тим, грецьке ім’я перейняте з турецького
śalgam досить пізно (не давніше XIV в.), і та потрава, що воно визначає, навряд чи могло б так швидко поширитися по цілій величезній східньослов‘янській землі. Не визнав гіпотези Фасмера й Соболевський (Лингв. набл. II 34), але те, що він запропонував взамін — ніби в корені імени соломата лежить солод (soldmata > соломата), — нічим не краще за відкинене, бож і солод має так само мало спільного з українською й російською потравою, як і ріпа. Навпаки, готуюючи їх, дуже часто вживають сала, але це не дає права Преображенському (II 240) розділити саломату на сало -мата: не кажучи вже про те, що при такому поясненні друга частина слова лишається неясною, — гіпотезі московського етимолога заважають форми з О в першій частині слова.
На мою ж думку, вже саме велике поширення нашого слова по всій східньослов'янській території й ряснота його словотворчих частин — достатня причина спробувати пояснити слово з індоевропейских коренів. Як і в тисячі інших випадках, першу поміч подає й тут литовська мова. У цій мові дуже поширені слова: sïlti „тепліти“, śiltas „гарячий“, sildyti „гріти“, salimà „теплота, спека“. Ці слова походять від того ж таки індоєвропейського кореня kêl- „гріти“, що від нього ведуть свою історію лат. са-lere, calidus і ін.
Беручи на увагу глибоке, органічне споріднення балтійських мов зо слов'янськими, трудно допустити, щоб корінь kôl- не був колинебудь відомим і мовам слов'янським. Повстале від нього дієслово на слов'янському грунті мало б бреніти як *solti, а його дієприкметник теперішнього часу переємного стану (типу nesonrъ, vedonrъ і т- ін.) повинен би мати форму *solomъ „варений“. Від цього імени, за допомогою суфіксів побільшення -acha і -аtа, що зазначають простий і грубий спосіб варити, і повстали наші solom - acha та solom -ata.
Основне значення того й того слова було „варенуха“ — розуміння досить широке, щоб охопити собою всі вищеподані значення українських і російських термінів; і справді, — ані одна із тих потрав, що їх це слово визначає, не обходиться при готуванні без окропу і взагалі без огню.

