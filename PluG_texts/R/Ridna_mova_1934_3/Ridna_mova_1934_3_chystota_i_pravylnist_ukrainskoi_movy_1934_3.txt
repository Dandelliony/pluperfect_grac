Чистота й правильність української мови.
Відповідь на запитання наших Читачів.
Б-би (Учитель М. Приймак із Корчина). Українська літературна мова пильно розрізняє б від би і ніколи їх не плутає: б уживаємо по голосних звуках, а би — по приголосних, напр. у Шевченка: Як би то далися орлиниї крила, за синім би морем милого знайшла, живого б любила… у яму б лягла. У цілім „Кобзарі“ би по голоснім звуці нема ані разу! В Галичині дуже часто пишуть би не по-літературному, цебто по голосних, а треба б. Так само же пишемо тільки по приголосних звуках, а Ж — тільки по голосних.
Бельгійські географічні назви. Інж. Г. Яковлів із Jambes-Namur пише нам: „Слід би усталити український правопис столиці Бельгії; пишуть різноманітно: Бріссель, Брюссель, Брусселя, Бріселля і т. ін. Якщо брати французьке Bruxelles, то фонетичний переклад буде Брюксель або Брюсель, а як брати фламандське Brussel, то буде Брюсел. Отже на мою думку треба писати Брюсел або Брюксель, а не йнакше. По-українському Antwerpen завжди був Антверпеном, а тепер чогось пишуть Анвер, за французьким Anvers. Бельгійське місто пишуть Лювен, а не Лувен за фр. Louvain, а варт би за фламандським Leuven  - Льойвен“. Чужі географічні назви ми часто пишемо за вимовою французькою або німецькою, а не за вимовою тубільною; безумовно, цього треба потроху позбуватися (див. „Рідне Писання“ § 295а^6), бо ж і нам неприємно, коли наші міста Европа пише не в нашій вимові. В академічних правописних словниках установлено тільки по одній формі: Антве́рпен, Брюссе́ль (Лювену, на жаль, ніде не знаходжу). Французьке U (і німецьке Ü) в наддніпрянській Україні віддавна все передають через Ю, чому й останній правопис закріпив форми: Брюссель, бюро і т. ін.
Добри́день (Управитель школи в Купичволі І. Майовський). Давні: добрий день, добрий вечір (здається, було добри́й) через дуже часте вживання злилися в одне слово й загубили своє Ü, — літературна мова вживає тільки форми добри́день, добри́вечір. Жива мова знає різні варіанти: добрий де́нь, добрий ве́чір, день до́брий (часте на Київщині, але нема вечір до́брий, тільки добри́вечір); рідко: доброго дня, доброго вечора (з опущенням „бажаю вам“). На Київщині цікаве розрізнення: зранку кажуть: добридень (російське „доброго у́тра“), а далі тільки: день до́брий (російське „здра́вствуйтє“).
Кита́й—Хі́ни (Софія Яблонська, Tonkin, IndoChine). Слово „Китай“ повстало від тюркського „кетай“ — власна назва того тунгузького народу, що на початку Х-го ст. підбив північний Китай і заклав свою династію „китанів“ (907-1125 по Хр.); монгольська назва — kitat; у Марка Поло — Cathay і так само арабське Khatäi — північний Китай. Матерію, що привозили з Китаю, у нас названо кита́йкою. Західньоевропейські назви: нім. China, франц. Chine і т. ін. повстали раніше, чи не від назви династії Tsin (III ст. до Хр.); цю назву до Европи занесли араби й перси. Самі китайці не звуть себе ані китайцями, ані хіньцями, але: чжун-гожень(„люди Серединної держави“) або хань-жень („ханські люди“); так само й держава має різні назви, але не наші.
Навми́сний (Учитель О. Григорович, Andrew, Канада). Прислівник „навми́сне“ широко відомий у нашій мові, а за останні роки повстав від нього і прикметник „навмисний“, і вже добре защепився до літературної мови. Академічний „Рос.-укр. Словник“ II 771 подає: навми́сний, уми́сний (російське „нарочний“); цікаво, що Словник Б. Грінченка подає тільки „навми́сне", а „навмисний“ ще не знає, а це показує, що „навмисний“ повстало за останніх часів. Вдавнину писали умыслне,наумыслне; напр. Книга гродська Луцька 1562 р. к. 89: Стерегъ, хотячи єго вмыслне забити. Із сполучення СЛН випало Л (див. „Рідне Писання“ § 59), так і повстала форма „умисне“, „навмисне“ і т. ін.
Одіж, одежа. Інж. Г. Яковлів із Бельгії запитує: „Вичитав я в часопису таке: Зима спричинила велику дорожнечу на одіння“; що це за слово одіння?“ Слово „одіння“ — це західньоукраїнське місцеве, літературна мова вживає: о́діж, оде́жа, вбрання́, о́дяг, оде́жина.
При́мівка — при́казка (Проф. їв. Василашко в Чернівцях). Між „примівка“ й „приказка“ різниці нема. Академічний „Рос.-укр. Словник“ т. III. ст. 394 рос. „пословиця“ перекладає так: приказка, прислів’я, при́повідка, приповіда́нка, приповістка, приповість, приговірка, примівка, при́мовля, помівка, по́словка; як бачите, на першому місці поставили „приказка“, а перед кінцем — „примівка“. Відомий збірник М. Номиса 1864 р. зветься: „Українські приказки, прислів’я і таке інше“. Таким чином „при́казка“ — найчастіше цього значення літературне слово.
Річ, ре́чі (Управитель школи І. Майовський у Купичволі). Слово „річ“ так відмінюємо: річ, цієї речі, цій речі, цією річчю, на цій речі: множина: ці речі, цих рече́й, цим реча́м; до речі, не до речі. Вдавнину було рѣчь, рѣчи — слово, мова; як з нього повстало наше значення (лат. res, нім. Sache), не вияснено. З XIV ст. часто маємо вже рєчь, рєчи в значенні res, Sache, а з нього й можна виводити річ — речі (див. „Рідне Писання" § 16), бо давнє р-кчк мусіло б дати тільки річ — речі (там же, § 27а).
Цілкови́тий (Учитель О. Григорович, Andrew, Канада). Прислівник „цілкови́то“ і прикметник „цілкови́тий“ повстали в нашій літературній мові за останніх часів, Словник Б. Грінченка ще їх зовсім не знає. Але Академічний „Рос. - укр. Словник“ 1928 р. вже їх добре знає; напр. III 340 рос. „полный“ (в розумінні закінчений) перекладає словом „цілкови́тий“ і подає приклади: Цілковите розуміння справи, Цілковитий бе́злад, Цілковита ілюзія. Пень слова праслов’янський, але саме слово „цілковитий“ прийшло до нас чи не з польського całkowity.
Чорни́ло (Управитель школи в Купичволі Ів. Майовський). Слово це широко відоме ще з перших слов’янських пам’яток XI віку: чрьнило — чьрнило – чєрнило, чорна рідина до писання. В українській мові полишилася старослов’янська форма „чорни́ло“ (в російській мові тільки „чернила“, цебто слово множинне, pluralia tantum). Напочатку це слово визначало тільки чорну рідину до писання, звідки й назва. Пізніше значення цього слова поширилося, — воно стало визначати всіляку рідину до писання, чому й повстали такі чудні вирази, як: „червоне чорнило“, „зелене чорнило" і т. ін. Правда, в нашій мові ширяться й добрі новотвори: червони́ло, зелени́ло і т. ін. Болг. і серб, мастило, чеське inkoust, рос. чернила. Польське „атрамент“ повстало з латинського atramentum. Ми маємо своє добре стародавнє „чорнило“, нащо ж тоді нам чужого „атраменту“?
Урядо́вець — уря́дник (Мр. І. Коровицький, Варшава). Слово „урядник“ в XV—XVIII віках було сильно поширене в Україні; в Литовській Метриці XV-XVI в. в., як і по інших урядових актах, це звичайне дуже часте слово. Крехівський Апостол 1560-х років уживав слова цього, як звичайного: Єст суд и врадники 107, перекладаючи тим польське гаусе, ц.-сл. ---, Дії 19^38. Було ще слово „урядо́вник", теж старе. Слово ряд — праслово, від нього пішли: уряд, урядник. Слово --- те саме, що й чинъ, „порядок“, а тому встаровину були з однаковим значенням ---і ---, — „хто встановлює порядок". Здається, чеське urednik, було джерелом і польського urzędnik, і українського „урядник“, найперше як урядовця судового; рос., болг. і срб. чиновник, за давнім ---. В 1878 р. в Росії запроваджено інституцію поліційних „урядників“, і з того часу старе наше слово набуло собі особливого неприємного відтінку, чому і в літературній нашій мові стали оминати його й заступати новим: урядо́вець. Тепер у літературній мові панує „урядо́вець“; стародавнє „урядник“ не рідке ще в Галичині. Словник Б. Грінченка подає „урядника", а нового „урядо́вця“ ще не знає. „Словник правничої мови“ 1926 р. на ст. 222 рос. „чиновник" перекладає: „чино́вник, службо́вець, урядо́вець“, про „урядника“ не згадує.
Хосе́н, хосе́нний (Др. Д. С. із Канади) дуже поширені в західньоукраїнських говорах, у мові літературній не вживані, східнім укр. говорам зовсім не знані. „Хосен" повстало з тюркського хазна, казна „скарб“; через мадярське haszon „користь, прибуток" слово примандрувало й до мови української, де широко розійшлося, зберігаючи мадярське значення. Слово „хосен“ чи „хусен“ знаходимо вже в карпатських пам’ятниках XVI віку. В північносербських краях вираз „хасна“ користь дуже поширений, за мадярським впливом, але літературна мова оминає його. В Канаді й Америці ці слова „хосен, хосенний, вихіснувати" загальновживані, бо занесені сюди емігрантами з Галичини. В літературній мові вживаємо: користь, корисний, використувати, а не: хосен, хосенний, вихіснувати.
Европейський-европський. Наше „європейський“ витворили ми за російським европейскій та за польським europejski, так само й болгарське европейски. Форма „європейський“ не слов’янська, утворена за німецьким europeisch. Слов’янська українська форма мусіла б бути тільки „европський", пор. чеське evropskÿ, словацьке europsky, сербське европски. Чеські стилісти форму evropejský вважають за помилкову і радять писати тільки evropský. Жива східньоукраїнська мова завжди українізує початок цього слова, цебто приставляє u: Європа, європейський, див. „Рідне Писання“ §§ 277, 284, тому правильна українська форма бреніла б: европський. Але в нас уже втерлося слово „європейський“ і стало літературним.
Застосувати (Суддя Яр. Марків у Бучачу). Нагінка на слово „застосувати“ неслушна, — це слово таки літературне. Німецьке stossen дуже рано занесене до мов польської й української, так що в нашій мові воно досить розгалужене. Так, словник Б. Грінченка подає: пристосовувати, пристосовуватися, стосуватися, стосунок; в 3-ім виданні 1927 р. за словником А. Ніковського додано ще застосо́вувати. Академічний „Російсько-укр. Словник“ 1928 р. т. 111. 504 рос. „применять“ перекладає й словом „застосувати, пристосувати"; взагалі академічний Словник знає ці форми, напр. на 504 ст.: пристосо́вува́ння, за-, пристосо́ваний, застосо́ваний, стосовно до кого-чого, пристосовуючись до обставин, пристосовуваність, пристосо́вуваний і т. ін. Така велика поширенність цього слова говорить про його глибоку давність у нашій мові. І справді, уже в Крехівськім Апостолі 1560-х років це слово дуже часте, і вживається, як загально знане, напр.: Можеться то стосовати до вірних 628, То Павел стосуєть до Євангеліи 274, То ся стосує о крещеніи нашим 330, Закон буде пристосован до Христа 370, Тыи речи пристосовал єсми к собѣ самому 310 і т. ін. Звичайно, замість німецького „застосувати" можна вживати й свого: прикласти, приложити, ужити, рідше: приспособити, примінити, приладнати. Але хиба ми в своїй мові не вживаємо сотень інших німецьких слів? Див „Рідну Мову“ 1 113-118.
До Ординаріяту (о. Д. Бодревич в Уличні). Неживі йменники чужого походження в родовім відмінку однини закінчуються на -y: з університету, з акту, до процесу, з Берліну, до секретаріату і т. ін.; таксамо: до Єпископського Ординаріяту (а не: до Ординаріята). Див. „Рідне Писання“ § 71 і 288. 
Побіжда́ти (Генерал В. Кущ у Варшаві). Форми: побіждати або побіджати — це архаїчні форми, тепер уже не вживані. Словник Б. Грінченка подає ще „побіждати“, Франко уживає „побіджати", але літературна наша мова тепер знає частіше перемагати“.
Про́тягом (K. С. у Парижу). Вираз: „зробив це про́тягом двох днів" не український, повстав чи не підо впливом нім. im Laufe. По-українському дуже добре буде: „зробіть це за два дні“. Українська мова знає слово „протягом“, але тільки в зна́ченні протяжно, спроквола; так, Словник Б. Грінченка III. 487 подає гарний приклад із народньої мови: Оцю пісню у нас протягом співають, цебто протягуючи. Пор. »P. M.« І 1089. 222.
Табір (Генерал В. Кущ у Варшаві). Слово „табір" — угорського походження, tâbor; в XV в. його поширили по Чехії „таборити", а від них це слово розійшлося поміж слов’янами і забрело й до нас. Ще Словник Б. Грінченка подає форму „табор“, але нові академічні словники знають уже тільки „табір". В давно позичених словах О не рідко міняється на І, напр.: фіртка, папір, стіс, фільварок, піп, дім, кімната, ґніт, дріт і т. ін. Див. „Рідне Писання“ § 288.
Умовитися (Суддя Яр. Марків у Бучачу). Польське umówić się по-українському передаємо: умовитися, годитися, зговоритися, — всі слова добрі літературні. Польське umowa, рос. условіе передаємо: умова, договір, угода.
Україна, а не Вкраїна (Р. Ґеник-Березівський, студ.). Ненаголошене наросткове у в нашій мові легко переходить на В (у): учитель — вчитель. Але наголошене початкове у, а також у чужих слів ніколи в нашій мові не міняється на в: кажемо тільки: у́хо, Урал, університет. Слова : „Україна, український“ якраз належать до тих, що в нашій мові зовсім легко зміняють своє початкове у на в; напр. Шевченко дуже часто пише Вкраїна. Але за тих років, коли Закраїна була самостійною державою, встановлено не міняти початкового у на в. і писати тільки: Україна, український, а не: Вкраїна, вкраїнський. Сучасна літературна мова так само пише тільки: Україна, український. Див. „Рідне Писання“ § 238. Пишемо й говоримо тільки: В Україні, а не НА Україні, див. „PM“ І ст. 217.

