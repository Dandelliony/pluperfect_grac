Початкова Граматика української літературної мови.
27. Способи, стани й види дієслів. 
Орачі й муха.
У полі орачі на ярину́ орали,
І муха там була́.
І хоч її непрохану ганяли,
 Одначе крадькома́ і їла, і пила́. 
Бо звикла зма́лечку кохатись у чужому. 
Над вечір орачі верталися додому, 
І муха там на розі у вола.
Зустрівсь комар на лузі край села 
Та й каже, сміючись: „Добри́вечір, сес-
[тричко ! 
А ти вже тут чого, моя перепели́чко? 
Кума, чи ро́дичка кому?“ 
А та йому:
„Бов, бов! Раде́нький, що дурненький! 
Хоч довгий ніс, та розум коротенький.
 Бо комарі не сіють і не жнуть. 
Ти роздивись: у полі ми орали, 
Раненько почали́, ввесь день не спочи-
[вали. 
Тепер додо́му час, з вечерею нас ждуть“.
Л. Глібів.
Що таке спосіб дії? Які бувають способи підметової дії? Що показує стан дії? Яка різниця поміж станом прямим, переємним і середнім? Як речення з діяльним присудком обернути на переємне? Чи по-літературному можна так сказати: Мною отримана книжка? Яка відміна поміж станами зворотним, загальним і взаємним? Чи по-літературному можна так сказати: Я ся вмив? Коли до недоконаного дієслова додамо приставку, то яким боно стане? Чи можна так Сказати: Я вмив би ся? Або: Брат старатисяме?
Розгляньте всі дієслова з байки „Орачі й Муха“ і вкажіть, котрого вони способу, стану й виду.
Дієслово має три спо́соби дії: дійсний, умовний і наказовий. Ді́йсний спосіб показує час дійсної дії підмета : теперішній, минулий чи майбутній: я
і несу воду, я ніс воду, я нестиму воду. Умо́вний спосіб визначає минулу умовність дії підмета, що й зазначаємо часткою би чи б по дієслові минулого часу: Я приніс би води. Наказо́вий спосіб висловлює бажа́ння підмета в часі теперішнім чи будучім: Неси воду, принесіть води. Таким чином дієслівним способом підмет показує характер своєї дії.
Дієслівний стан показує стосунок поміж підметом, присудком і йменниковим поясненням. Розрізняємо шість станів. Прями́й або діяльний стан показує, що підмет переносить свою дію, висловлену в присудкові, на йменникове пояснення: Буря й дуба ламає. Переє́мний або стражда́льний стан показує, що дія від іменникового пояснення переноситься на підмета: І дуб ламається бурею. Середній стан показує, що чинність позостається в самім підметі: Книжка лежала на столі, Брат спить, Сестра сидить.
Колись частка ся була окремим займенником, що при дієслові правив за йменникове пояснення ; тепер вона зовсім злилася з дієсловом. Коли дія переноситься на це ся (= себе), то це буде зворотний стан: умиваюся = умиваю себе, вбираюся — вбираю себе; і коли ж ся зовсім утратило значення йменникового пояснення і його вже не можна замінити на себе, то це стан : загальний: молюся, боюся. Коли дія розподілюється поміж підметом і йменниковим поясненням, то це стан обопільний чи взає́мний : Петро побився з Іваном.
В українській літературній мові ся вже міцно злилося з дієсловом, а тому відділяти його від нього не можна.
Присудкова дія має найрізніший ступінь тривання, що зветься видом дієслова. Щодо тривання дії, то дієслова діляться на доко́нані й недоко́нані. Доконаним видом зветься такий, коли дія закінчилася: приніс, ударив; звичайно, ці дієслова не можуть мати теперішнього часу. Коли дія не закінчилася, це дієслова недоконані: ніс, бив. Приставка до недоконаного дієслова завжди робить його доконаним: ніс — приніс, бив — побив.
Завдання 202. Полінійте ось так дві сторінки в зшитку й запишіть по 12 прикладів. На одній сторінці пишіть дійсний спосіб, на другій — інші.
Способи дієслівного присудка.
Дійсний спосіб.		
Теперішн. час: несу.	Минулий:	 ніс . Майбутній: нестиму..
Наказовий. Теперішній: неси. Майбутній: принеси. 
Умовний.	Минулий: ніс би.
Завдання 203. В умовному способі ставимо би, коли дієслово закінчується приголосною: ніс би; коли ж воно закінчується голосною, то ставимо тільки б, а не би: несла б. Не можна писати й говорити би по голосній! Напишіть до зшитка по 12 прикладів на би і на б.
Завдання 204. Частки би, б пишемо окремо від слова й без розділки: ходив би, носила б Вони звичайно ставляться по дієслові, але часом можуть стояти й по іншому слові, якщо ми його підкреслюємо в реченні. Спишіть оці приклади з Шевченкового »Кобзаря“ й підкресліть би, б.
Якби то далися орлинії крила, за синім би морем милого знайшла, живого б любила, а до неживого у яму б лягла.
Добре запам'ятайте, що по голосному пишемо тільки б!
Завдання 205. Полінійте ось так і напишіть по 10 прикладів На одній сторінці вмістіть теперішній час, а на другій — майбутній.
Наказовий спосіб.
Теперішній час.		
2 ос. одн.	-и, неси́. 1 ос. мн. –ім., несі́м. 2 ос. мн. –і́ть, несіть.
Майбутній час.		
2 ос. одн. –и, принеси́. 1 ос. мн. –ім., принесі́м. 2 ос. мн. –і́ть, принесі́ть
Завдання 206. Наказовий спосіб дієслів на –и́ти (з наголошеним передостаннім u) завжди закінчується на –и́, -і́ть, напр.: роби́, говори́, носи́, ході́ть, воді́ть, броді́ть і т. ін. Коли ж наголос падав в дієслові перед -ити (цебто передостанній склад у дієйменнику ненаголошений), тоді наказовий спосіб закінчується тільки на -ь, -ьте, напр.: вино́сь, вино́сьте, прихо́дь, перево́зь, ширте, ударте, лазь, лазьте, руш, руште, їдь, їдьте і т. ін. (бо: вино́сити, прихо́дити, перево́зити, ши́рити, уда́рити, ла́зити, ру́шити, Ї́здити і т. ін.).
Не вживайте говіркових форм: виноси́, виносі́ть, помажи́, ширі́ть, злази́ і т. ін.
Так само кажемо: маж, а не мажи.
Завдання 207. В допо́внення завдання 199 запам’ятайте ще таке пра́вило: дієслова На -ити мають наголос на тім скла́ді, що й у приказовому способі: вино́сь — вино́сити, носи́— носи́ти, ходи́ — ходи́ти, вихо́дь — вихо́дити, ла́зь — ла́зити і т. ін.
Скажіть дієйменника від оцих форм: ру́ште, ши́рте, злазь, броди́, уда́рте, перево́зь, прихо́дь.
Завдання 208. Перепишіть і запам'ятайте літературну вимову оцих форм дієслова бути: була́, було́, були́, бу́ду, бу́деш, бу́де, бу́демо, бу́дете, бу́дуть.
Завдання 209. В літературній вимові прийнято вимовляти: везти́, вести́, мести́, нести́, плести́, плисти́, цвістй. Запам'ятайте цю вимову. Не вимовляйте цих слів по-говірковому: вез́ти, ве́сти, ме́сти, не́сти, пле́сти, пли́сти, цві́сти.
Завдання 210. Минулий час чоловічого роду завжди заховує наголос свого дієйменника: ходи́ти — ходи́в, ши́рити — ши́рив, ду́мати — ду́мав і т. ін.
Безприставкові дієслова минулого часу жіночого й ніякого роду трьох- і багатоскладові так само заховують наголос свого дієйменника: ходи́ла, ши́рило, ду́мали й т. ін.
Двоскладові дієслова минулого часу жіночого й ніякого роду, а також у множині, звичайно заховують наголос свого двоскладового дієйменника: текти́ — текла́, ревти́ — ревла́, могти́ — могло́, ме́рти — ме́рло, бра́ти — бра́ла, те́рти — те́рли і т. ін. Тільки ось ці дієйменники, хоч мають накорінний наголос, проте в літературній мові в минулім часі переносять наголос на кінець слова: бу́ти, взя́ти, жи́ти, ня́ти, -ча́ти: була́, було́, були́, взяла́, -ло́, -ли́, жила́, няла́, почали́. Приставки до цих дієслів не змінюють наголосу: набула́, відбули́, перебуло́, віджила́, перейняли́, розпочала́ й т. ін.
Поставте наголос ось на цих дієсловах: брела (брести́), рекли (ректи́), гріло (грі́ти), терли (те́рти), мерла (мерти́).
Запам’ятайте літературний наголос: везла́, -ло́, -ли́, вела́, мела́, несла́, плела́, плила́, цвіла́, -ло́.
-ли́ (бо: везти́, вести́, мести́, вести́, плести́, плисти́, цвісти́).
Завдання 211. Напишіть по п'ять прикладів на кожний із шости дієслівних станів. Пишіть цілі речення, а не окремі дієслова, бо стан дієслова пізнається тільки в реченні. Пам’ятайте, що ся пишемо разом із дієсловом.
Завданни 212. Речення з присудком-дієсловом прямого стану можна легко перевести на стан переємний: для цього треба підмета обернути на йменникове пояснення в оруднім відмінку, а йменникове пояснення на підмета, а присудок із прямого стану перевести в переємний. Напр.: Вітер лама дуба — Дуб ламається вітром. Переведіть на переємний стан оці речення:
Лямпа освітлює кімнату. Вода несе лодку. Рука руку миє. Клин клина вибиває.
Завдання 213. Коли підмет — жива особа, тоді речень із присудком прямого стану не прийнято в літературній мові обертати в стан переємний, бо це противне духові нашої мови. Кажемо: Автор написав книжку, але оминаємо речення: Книжка написана автором. Перемініть нижче подані невживані переємні речення на діяльні:
Ця вода вип’ється мною. Твір похвалений критиком. Вишня зрубана батьком.
Завдання 214. Запам’ятайте, що в українській мові -ся не може бути при йменнику, як то бачимо в мові польській. Кажемо: Купання приємне (а не: купання СЯ приємне).
Завдання 215. Від глибокої давнини відо́ме в наших дієсловах чергування голосних а : 0, а саме: дієслова недоконані, многокротні чи наворотні мають а, а протяжні О, напр.: лама́ти — ломи́ти, скака́ти — ско́чити, хапа́ти — схопи́ти, кла́нятися — клони́тися, ганя́ти — гони́ти, помагати, змагати, знемагати, перемагати — могти, помогти, кача́ти — коти́ти. Вдавнину наворотних форм із а було дуже багато, тепер їх зовсім мало; так, у літературній мові пишемо вже з О (а не з а): ви-, за-, роз-, перемовляти, мотати, догоряти, вклонятися, позволити, потопати, виробляти, повторяти, перешкоджати, умочати, прощати (а не: пращати) і т. ін. Як у вас вимовляють ці слова? Не вимовляйте їх із а!
Завдання 216. Частку би, б звичайно пишемо в дієслові по частці СЯ, а не перед нею: я старався б, моливсь би, боявся б (а не: старавбися, моливбися). Напишіть 12 прикладів дієслів, щоб би чи б стояло по ся. Коли треба писати би, а коли б? (див. завдання 203).
Завдання 217. Частки-закінчення -му, -меш, -ме, -мемо, -мете, -муть (ще рухливі в західньо-укр. говорах) у літературній мові пишуться разом із дієйменником (по дієслові, а не перед ним) і без розділки: ходитиму, ходитимеш, ходитиме, ходитимемо, ходитимете, ходитимуть. Коли дієслово має займенника ся, то ці закінчення пишемо перед ся (а не по нім): старатимуся, старатимешся. Напишіть 20 прикладів таких дієслів майбутнього часу, але щоб ся було на кінці.
Завдання 218. Перепишіть оці вирази з байки Л. Глібова „Орачі й Муха" й добре запам'ятайте їх.
По-літературному треба ось так говорити й писати, а не так, як у дужках (): у полі (у полю), була́ (бу́ла), верталися (вертали), додому (домів), тут (ту), родичка (кревнячка), батьки (родичі), раде́нький (радонький), почали́ (поча́ли), нас ждуть (на нас ждуть).
28. Зміна дієслів.
Тихо по степу туман розлягається, а місяць з-за хмари погляне й ховається. Людська крівця не водиця, розливати не годиться.
Як вимовляємо закінчення -ться в дієсловах? А як конче треба його писати?
Хто мовчить, той двох навчить. Без долі й по гриби не ходять. Літо на зиму робить.
Як вимовляємо кінцеве т в 3 ос. однини й множини? Як у вас вимовляють? Чи можна в літературній вимові вимовляти: сидиТ, несуТ?
Злиднями не доробишся. Опечешся на молоці, то й води боятимешся. В скупого й льоду не допросишся. Глухого не докличешся.
Як вимовляємо закінчення -шся в дієсловах? А як конче треба писати?
Будеш умирати, не будеш багатства з собою забирати.
Коли пишемо ир в дієсловах?
Зібрався колядувати, а вже й щедрувати пора! Краще не грішити, ніж покутувати.
Коли на О не падає наголос, то як ми його вимовляємо? А в дієсловах що́ пишемо: -овати чи –увати?
Зміна дієслів.
---
Які ознаки першої й другої відміни? Як дізнатися, е чи и писати в дієсловах? Чи можна говорити: лягу, любить} Чи в літературній мові вживаються форми: зналам, буду ходила?
Дієслова бувають двох відмін. У діє-1 словах першої відміни 3-тя особа | множини теперішнього часу закінчується на -уть або -ють, а по всіх інших формах часу теперішнього в закінченні буде звук е, а по голоснім чи по апострофі є: пишу, пишеш, пише, пишемо, пишете, пишуть; читаю, читаєш, читає, читаємо, читаєте, читають; б’ю, б’єш. До цієї відміни належать деякі дієслова на -ти, -ати і всі на -нути, -увати, -ювати, -оти, -отати: бити, вішати, двигнути, дарувати, горювати, колоти, клопотати і т. ін.
У дієсловах другої відміни 3-тя о соба множини тепе́рішнього часу закінчується на -ать або -ять, а по всіх інших формах часу теперішнього в закінченні буде звук u, а по голоснім ї: лежу, лежиш, лежить, лежимо, лежите, лежать; стою, стоїш, стоїть, стоїмо, стоїте, стоять. До цієї групи належать усі дієслова на -ити (по голосних -їти), -отіти і деякі на -іти, -ати, І-ти: топити, булькотіти, летіти, кричати, бігти і т. ін.
Завдання 219. Коли не знаємо, чи писати в дієслові е чи и, цебто котрої воно відміни, то треба пам'ятати, що слова на -уть, -ють у 3 ос. мн. мають Є, а слова на -ать, -ять мають и в інших особах. Від оцих дієслів напишіть до
зшитка 2 ос. однини: дивлюся, серджуся, роблю, несу, двигну, клопочу.
Завдання 220. Кінцеві звуки кореня г, к, х по всіх формах часу теперішнього змінюються на шелесні ж, ч, ш: лягти — ляжу, ляжеш, ляже, ляжемо, ляжете, ляжуть; пекти — печу, печеш, пече, печемо́, печете́, печуть; полохати — полошу, полошать(і полохаю, полохають). Так само змінюються ці звуки і в наказовім способі: бігти — біжи, біжіть, пекти — печи, печіть. Не плутати зміни г на ж зо зміною д на дж-. напружують (бо з г, напруга), а не напруджуюсь. Напишіть зміну теперішнього часу й приказового способу від оцих дієслів: стригти, бігти, помогти, втікти.
Завдання 221. Дієслова на -ити, -іти, що їх корінь закінчується на губний звук б, п, в, м, ф, у 1 ос. одн. і в 3 ос. мн. часу теп. і в формах, що повстають від нього, приймають по губному звуці приставне л: люблю́, лю́блять, терплю́, те́рплять, ловлю́, ло́влять, ломлю́, ло́млять; те́рплячи, улюблений. Форм без приставного Л (терто, терпять) літературна мова не вживає, як місцевих. Запишіть до зшитка ще 10 прикладів із приставним Л у дієсловах.
Завдання 222. В дієсловах у 2-й особі однини теперішнього часу пишемо -ШСЯ (а не -ССЯ або -СЯ, як вимовляємо): судишся, водишся. Напишіть іще 10 прикладів.
Завдання 223. В 3-й ос. однини часу теперішнього й майбутнього в дієслів 1-ої відміни відпадає кінцеве -ть: хоче, напише. Але коли слово з часткою -СЯ, то в такім разі -ть не відпадає: позволяється, хочеться, пишеться; форм: хочеся, пишеся літературна мова не вживає, як місцевих. Закінчення –а́e, 
-я́е в ритмічній поетичній мові часто гублять своє кінцеве -е: чита́, розмовля́. В дієсловах ІІ-ої відміни кінцеве -ть не відпадає: носить, ходить; форм із відпалим -ть (носе, ходе) літературна мова не вживає, як місцевих. Напишіть до зшитка 3 ос. однини від оцих дієслів: розлягатися, розростатися, гнутися, хилитися, годитися, скривитися.
Пам’ятайте, що це -ться хоч і вимовляємо -ця, але пишемо тільки -ться. Частку-займенника ся окремо від дієслів ніколи не пишемо.
Завдання 224. Закінчення -ться вимовляємо -ЦЯ, але писати треба тільки -ться. Спишіть оці приклади й підкресліть -ться.
Багатий дивується, як то вбогий годується. Кому щастя, тому й півень несеться, а кому не ведеться, то й курка не несеться. Тоді просо засівається, як сухий дуб розвивається.
Вимовляти: він дивуеся в літературній вимові не прийнято.
Завдання 225. В дієсловах у 3-й ос. одн. і мн. часу теперішнього й майбутнього і в 3 ос. мн. способу наказового треба писати ь на кінці: судить, хилить, судять, хилять, сидіть. Коли до цих форм додається ще частка -СЯ, то -ть все таки залишається: судиться, хиляться. Форм без –ь з твердим т (ходит, носят, ході́т), як місцевих, літературна мова не вживає. Напишіть 10 прикладів на -ть у 3 ос. однини й множини.
Завдання 226. В 1-й особі множини ненаголошене закінчення -мо звичайно не скорочується на -м: хо́димо, но́симо; тільки в віршах часом буває це скорочення. Запишіть до зшитку 10 прикладів на -мо.
Завдання 227. Пам’ятайте, що українська мова має першу особу множини наказового способу на –і́м: візьмі́м, скажі́м, держі́м, просі́м, помолі́мся (а не: ві́зьмемо, ска́жемо, про́симо, помо́лимся). Запишіть до зшитку 10 прикладів на –і́мо.
Завдання 228 Для вели䌁чности стилю (характеру нашої мови) часом уживаємо ще архаїчної форми 2 ос. часу теп. однини єси. Пам’ятайте, що таке єси можна вживати тільки при минулому часі. Спишіть оці речення:
Потопив єси моїх турів. Не загинув єси у неволі. Широкий Дніпре, пробив єси високі скали, носив єси дружину. Не дав єси мені долі, не дав єси ніколи.
Завдання 229. В дієсловах недоконаних наво-ротного значення перед р пишемо и (а не і): задирати, пожирати, витирати, стирчати і т. ін. Так само в коренях -бир-, мир-, -пир- пишемо U: ви-, на-, за-, з-, перебираю, -бирати, умирати, запирати (хоч у східньоукра'їнській живій мові й літературній вимові маємо -бір-, -мір-, -пір-). Напишіть до зшитка 20 прикладів дієслів на -ир-.
Завдання 230. В дієсловах треба писати наросток -увати, -ювати (а не архаїчне -овати, -евати): купувати, шанувати, характеризувати, поперерізувати, танцювати, горювати. Спишіть оці слова й замість + поставте у чи ю, що потрібне.
Розкош+вати, ра+вати, гост+вати, мандр+вати, мал+вати, торг+вати, цар+вати, год+вати, буд+вати.
Завдання 231. Поширених у західньоукр. говорах форм минулого часу: читавєм, зналам, читавєсь, зналась, читалисьмо, читалисьте, хотівбим, старавбимся літературна мова не вживає, як місцевих; замість них уживаємо: я читав, я знала, ти читав, ти знала, ми читали, ви читали, я хотів би, я старався б. Як у вас ці форми вимовляють?
Завдання 232. Майбутнього недоконаного часу, зложеного з дієслова буду й часу минулого, літературна мова не вживає, як місцевого; говоримо й пишемо: буду старатись, будеш шанувати, буде чинити, а не: буду старався, будеш шанував, буде чинила. Як у вас вимовляють ці форми?
Завдання 233 Дієслово їсти відмінюється так: їм, їси́, їсть, їмо́, їсте́, їдя́ть, наказовий спосіб: їж, ї́жмо, ї́жте, рідше: їдж, ї́джмо, ї́джте. Так само відмінюється дієслово -повісти (розповісти, відповісти, переповісти'. Напишіть до зшитку наказовий спосіб від відповісти.
Завдання 234. За малими винятками дієслова на -ити звичайно недоконані й мають наголос на передостанньому и: роби́ти, проси́ти, кади́ти й т. ін. У формах теперішнього часу ці дієслова переносять наголос на корінь: ро́биш, ро́бить ро́бимо, ро́бите, ро́блять, але 1. особа однини має наголос на кінці слова: роблю́, прошу́, каджу́, колочу́, люблю́, городжу́, вожу́, ношу́, сушу́ й т. ін.
Коли до цих дієслів додаємо приставку, то вона змінює їх значення — робить їх доконаними,
але зовсім не змінює наголосу. Тільки ось ці чотири дієслові: води́ти, вози́ти, носи́ти, ходи́ти, з’єднуючись із приставками, все таки позостаються недоконані, але наголос конче переходить у них на корінь: зво́дити, заво́дити, перено́сити, знахо́дити й т. ін. Наголос позостається на корені цих чотирьох зприставкованих дієслів і по всіх формах теперішнього часу, також і в 1. особі однини: знахо́джу, знахо́диш, вино́шу, заво́жу й т. ін.
Повиписуйте всі ці дієслова з їхніми наголосами.
Завдання 235. Коли наголос падає на кінець дієслова в усіх трьох особах однини часу теперішнього, то він так само буде на кінцевому складі й у всіх трьох особах множини, напр.: сиджу́, сиди́ш, сиди́ть, сидимо́ (горимо́, стоїмо́, бредемо́, течем́о, пливемо́), сидите́ (горите́, стоїте́, бредете́, течете́, пливете́), сидя́ть. Коли ж ув однині в 2-ій та 3-ій особах наголос на коріннім складі, то на тім самім складі буде він і в множині, напр.: кажу́, ка́жеш, ка́же, ка́жемо, ка́жете, ка́жуть.
Не вимовляйте по-говірковому: пливе́мо, тече́мо, пливе́те, тече́те і т. ін.
Перепишіть оці дієслова й поставте на них наголос: лазимо, смієтесь, жнемо, ведете, звемо, дмухнете, рухнемось, терпите.
---
