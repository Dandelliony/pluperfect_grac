Дискусія по доповіді т. Рикова.
Голова харківського виконкому тов. Федотів, відмічаючи великі досягнення союзного уряду, зазначив де-які практичні хиби. З 43 мілійонів карбованців, одержаних союзним сільсько-господарським банком, Україна одержала тільки мілійон, що в них союзних коштів дано фактично тільки 200 000 для обслуговування України. Країні хліборобській, яка складає біля чверті всього Союзу, потрібно було б відпустити багато більш. В результаті український сільсько-господарський банк не має основних капіталів для будівельних комунальних потреб. З 25-мілійонового союзного комунального фонду Україна не одержала нічого, тому заготовляти будівельні матеріяли не має можливости. У розгар сезону доведеться переплачувати. Комісія під голов. тов. Рикова допомоги недородним районам уділила Українї мало уваги. На осінню засівну кампанію було відпущено мізерну суму, в той час, коли Україна є житницею Союзу. На харчування дітей недородних районів відпущено мілійон карб., а це теж не досить.
