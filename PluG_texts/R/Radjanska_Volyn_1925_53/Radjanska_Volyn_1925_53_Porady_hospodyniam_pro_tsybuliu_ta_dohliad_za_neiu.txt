ПОРАДИ ГОСПОДИНЯМ. ПРО ЦИБУЛЮ ТА ДОГЛЯД ЗА НЕЮ.
Цибуля—рослина двохлітня. Сіють на третій рік після угноєння. Грунт поважає чернозем з суглинком, або піскувато іловатий, по річних долинах. 
За декілька днів до посіву заготовляють грядку, підвозять перепрівшого худоб’ячого або свинячого гною з додатком попілу, гарно перекопують з грунтовою землею
Сівба й догляд.
Сіяти цибулю треба врань, приблизно з середини до кінця березня. Посів роблять густий, рядками. 
Коли рослина зійде і підійметься на вершок, прополюють бур’янці, а потім роблять проривку, зоставляючи рослину від рослини на четверть аршина.
Наприкінці серпня чи на початку вересня, коли степір’я посохне цибулю вибирають, розкладають при соняшній погоді на грядках, в сиру й дощову погоду розкладають під катрашкою або в клунях і коли степір’я зовсім засохне, цибулю плетуть у вінки.
Насіння закордонних сортів зразу сіють у парники, а потім, коли рослина буде завбільшки з фасолину, висаджують на грядки. Закордонні сорти цибулі ніжніші за наші, солодші й не такі пекучі; але скоріше гниють. 
Для насінників зоставляють найкращі цибулини. Садять в розсадниках, на відкритому місці, щоб насіння скоріше дозрівало. 
За гарні сорти вважаються: Сорочинський, Переяславський, Болгарський, Цітапський. Закордонні солодкі сорти: Мадерський, Генуйський, Макут. 
Силу схожесті насіння цибулі зберігає до 2-х років, проростає на 7-10 день. В лоті зернят налічується до 4-х тисяч.
