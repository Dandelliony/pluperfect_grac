Трудова дисціпліна. Навіщо вона й чого вона вимагає?
Не раз підіймали ми питання про згущення робочого дня службовців ріжних установ та не найшло воно належного відгуку. 
Остання постанова Народніх Комісаріятів Праці та Роб.-Сел. Інспекції від 3 лютого 1925 р. (див. „Радянська Волинь“ Ч. 46) про трудову дисціпліну службовців показує, що питання стоїть гостро по всьому Радсоюзу. 
У чому ж річ? 
Відомо, що кампанія в справі підвищення продукційности праці широко розвинена тепер по багатьох фабриках та заводах. Робітник зрозуміє, що стан виробничих сил наших республік вимагає надзвичайно серйозного відношення, як до виробництва в цілому, так і до дрібниць. Тому виробництво взято в рямці певної виробничої дисціпліни й самодисціпліни. 
А як обстоїть діло з труддисціпліною по наших установах? 
Далеко не так, як слід. Робочий день наших установ не досить навантажений та згущений. Службовці витрачають багато часу на їжу, балачки та відпочинок під час праці. Дуже кидаються в вічі регулярні запізнення та кидання праці раніш належного часу. По багатьох установах просто немає якоїб-то не було службової дисціпліни. Немає теї акуратности та свідомого відношення до своєчасного виконання обов’язків, яке забезпечило б належний стан праці. Усі вказані вище хиби підкреслено вищезгаданою постановою. Разом із тим, з метою впорядкування питання, постанова ця пропонує слідуюче. Праця по всіх установах має починатись рівно о 10 год. та закінчуватися о 16 з половиною год. (дів на 5-ту веч.). На всякі сніданки має витрачатись раптом не більш як півгодини. Админістрація має встановити контролю (перевірку) над своєчасним приходом та уходом службовців, або по зразку заводських дощок, марок та инш. Админістрація має пильно стежити аби час марно не гинув, аби під час праці службовець не відлучався не по справах установи. Усі державні, громадські та кооперативні установи мають розробити певні правила внутрішнього розпорядку й пильно слідкувати за виконанням. 
Багато відповідальности покладається тепер на наші місцькоми, яким доведеться, крім безпосередньої праці, по переведенню в життя цієї постанови, багато часу присвятити виховальній роботі серед службовців. Тяганині настає край. Рішуче слово сказало. Наше завдання – перетворить його в діло.
