Юридичний відділ.
2004. Членові райвиконкому К. Р-ко. 
Запитання: Які маються законоположення про приймаків, які справи по приймацтву підлягають розгляду в земельних комісіях, та який чин прийому до дзорища нових членів. 
Відповідь: У справі но приймацтву необхідно керуватись 62, 67, 68 і 73 ст, ст. земельного кодексу та обіжником Н-Ю від 6-го вересня 1924 року під Ч. 138 (Еженед. совет юстиции № 35-36 1924 року). Згідно з цим обіжником, приймацтво, по змісту 67 ст. земельного кодексу встановлюється фактично вступом приймака до трудової сем’ї при чім зміна в складі дворища, в зв’язку зі вступом приймака повинна бути зареєстрованою сільрадою в подвірних списках в порядку 63-го артикулу земельного кодексу. 
З огляду на те, що справа з прийняттям до земельного товариства нових членів з боку вирішується загальними зборами земельноі громади (п. в. 52 арт. земел. код.), то для придбання приймаком права вимагати землі при переділі необхідна згода на його приймання товариства загальними зборами, Вступивши до дворища приймак набуває тим самим права на користання землею та майном, спільного користування в складі даного дворища, нарівні зі всіма членами дворища (прим. К. 67 і 68 ст. зем. код.). Права приймака на майно дворища та користання землею визначено законом і не можуть бути предметом угодових відносин, через що жадних засвідчень угод що до приймацтва нотаріяльним чином не вимагається, коли ж з приводу приймацтва виникають угоди майнового характеру, то такі угоди можуть свідчитись нотаріяльним чином, але при цьому такі угоди не повинні протирічити вимогам земельного кодексу. У земельній же комісії справи по приймацтву можуть розглядатись лише в тих випадках, коли з приводу приймацтва виникнуть будь-які суперечки по землекористуванню.
2005. Незаможнику Мик. Гошку (Славута)
Запитання: Чи повинен я вибірати патента на вітряка, який обслуговує головним чином все господарство. 
Відповідь: Вітряк, що обслуговується однією особою, вимагав виборки патенту першого розряду на промислове підприємство. Крім того, сплачується зрівняльний податок з розрахунку 2 з половиною відсотки з обігу, як-що млин працює на чужому збіжжі та півтора відсотка, коли працює на свому збіжжі. За обіг млина в першому разі вважається валовий заробіток тобто помольна платня, не рахуючи вартости чужого збіжжя а обігом у другому разі – продажна вартість перемолотого та запроданого збіжжя. 
На неправильна нарахування обігів скарги надсилаються до округової податкової комісії, а на вирішення останньоі—до губерніяльної податкової комісії. Ці скарги звільняються від гербового оподаткування. Оплатові гербовим збором підлягають лише скарги на вирішення податкової губерської комісії до наркомфіну, як такі, що подаються до органів центральної влади (2 карб).
2006) Робітнику Н. Рябкову (Житомір]. 
Запитання: Чи має право найматель вимагати від звільнен. робітн. розписки в тім що він задоволений з чиненого розчоту, й надалі ніяких вимог у цій справі ні судовим, ні яким иншим чином подавати до нього не буде. 
Відповідь: Перша частина розписки про задоволення звільненого з учиненого розчоту не протирічить законам, друга ж частина про з’обов’язання не звертатись до захисту судових органів в разі викриття порушення його прав – виразно протирічить арт. 10 пів. код. та арт. 4 тому код. зак. про працю, а тому є незаконною.
2007) Членові КНС Яворському (Гардишівка) 
Запитання: Чи можуть особи, що служать по виборам, звільнятись у загальному порядку. 
Відповідь: Особи, що виконують певні обов’язки по виборам, звільняються, тобто відкликаються тією ж організацією, яка обрала їх на посаду. Таке відзивання від праці обравша їх організація може вдіяти в усяк час.
2008) Безробітньому Л. Новицькому (Житомір).
Запитання: Скільки я мушу платити за кватирю. 
Відповідь: Безробітні платять за кватирю в залежності від свого матеріяльного стану, при чім, як що безробітний має будь-які засоби, то стан безробітнього жадної пільги йому не надає.
