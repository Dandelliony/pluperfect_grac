Похорони президента Німеччини Еберта. 
Послуга Еберта в справі ліквідації національного руху.
На похоронах Еберта, голова уряду Лютер, у промові від імени німецького уряду характеризуючи Еберта, сказав, що в особі Еберта Німеччина втратила видатну людину, яка, почавши своє життя з надзвичайно-низького стану — шорника, закінчила його найвидатнішим постом у Німеччині—президенським. Далі Лютер вихваляв послуги Еберта в справі ліквідації революційного руху.—„Еберт,— закінчив Лютер,—був справжнім німцем і великим патріотом. Одкриту домовину Еберта від його квартири до вокзалу несли на руках Лютер, Маркс, Браун і Штреземан. Домовина вся була вкрита вінками. Пізно ввечорі потяг з тілом Еберта відбув до Гейдельбергу, куди спеціяльними потягами поїхали представники уряду, дипломатичного корпусу й політичних партій, щоби взяти участь у похоронах Ебертових у Гейдельберзі.
Траурна процесія на похороні Еберта супроводжувалась великою офіційною помпезністю. У жалібній церемонії брали участь лише родина, керовники уряду, дипломатичний корпус, депутати рейхстагу, видатніші друзі Еберта. Процесію супроводжували військові частини, але без одного, навіть, республіканського прапору. У величезному натовпі, що супроводжував процесію, робітників було дуже мало—лише невеличкі купки соціял-демократичних робітників. Коли труп Еберта відбув із Берліна по залізниці, у Гейдельберзі відбулися зібрання соціял-демократів та контр-мітинги комуністів.
