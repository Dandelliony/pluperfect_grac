По фабкомах папірфабрик Волині.
Членами правління волинського губвідділу спілки „Папірників“ переведено обслідування праці фабкомів папірфабрик Волині.
Полянська папірфабрика. 
Робітників та службовців на фабриці є 147 осіб, із них членів спілки 132 чол. План роботи виконано до менту обслідування (28-го лютого) на 60 відс. Частина плану носить характер календарний та повсякденного життя фабрики. Загальні зібрання переводяться раз на місяць, одвідування зібрань—60 відс. усіх робітників. Членські внески поступать досить кволо. Наприклад, за грудень внесено тільки 50 відс. Каса взаємодопомоги працює задовольняюче. Потрібно було-б тільки втягнути побільше робітників членами каси. Праця на селі провадиться задовольняюче: провадяться співбесіди в хаті-читальні, читка газет, то що. Робітники дуже цікавляться кооперацією і всі состоять пайщиками. Усім робітникам дається дрібно-крамничний кредит. Економична праця проходять гарно. Існують виробничі комісії й наради, які регулярно проводять засідання. Завдяки праці виробничих комісій є досягнення в галузі підвищення продукційности праці. Культробота проходить досить жваво.
Малинська папірфабрика.
Усіх робітників є 278, з них членів спілки—247 осіб. План праці фабкому виконано на 65 відс. Засідання фабкому буває що-тижня з участю робітників. Загальні зібрання проходять зверх плану, одвідування загальних зібрань на 85 відс. Заборгованість робітників по членських внесках—30 відс. Робітники фабрики втягнені в активну працю. Делєгатські зібрання розбірають питання професійного, господарчого й виробничого характеру. Добре працює каса взаємодопомоги. Членами до каси входять усі члени спілки. Тарифно-економична праця зміцнилася. Зарплатня видається своєчасно. Усі робітники входять пайщиками кооперативу й одержують дрібно-крамничний кредит. Спеціяльних виробничих гуртків не мається, все-ж гос’органи відчитуються перед робітниками. Культробота ведеться задовольняюче. 
Взагалі, необхідно констатувати, що праця фабкомів у більшости фабрик за останній час покращала по всіх галузях.
