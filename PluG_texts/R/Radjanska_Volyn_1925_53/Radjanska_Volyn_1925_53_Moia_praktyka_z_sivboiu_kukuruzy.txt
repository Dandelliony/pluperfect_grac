Моя практика з сівбою кукурузи. 
Коли та як сіяти кукурузу.
Сіяти кукурузу починають тоді, як грунт досить нагріється й минуть приморозки. На півдні України приступають до сівби з 1 квітня, трохи дальше на північ з другої половини квітня по ст. стилю. Я в себе сію трохи пізніше, наприкінці квітня. Дуже рання сівба, коли ще не підсохне і не нагріється грунт, може пошкодити насінню. Воно, через довге лежання в землі загнивається й не сходить. На сівбу кукурузи треба звернути найпильнішу увагу, бо від правильної сівби залежить і дальніший зріст цього злака. 
Мною випробований на протязі 20 років такий спосіб сівби. До культиватора „планет“, поодкручувавши всі лапи й залишивши тільки одну задню широку, приладновую маркера для визначення ширини міжряддів. Ним і роблять канавки глибиною до 3 вершк. Після цього приступають до сівби кукурузи ручною сівалкою „планет“ гніздами на віддаленні 24 дюймів. 
Кукуруза вкоріниться й тоді при дальшому обробіткові грунту канави разом з корінням засипаються. При такому способі сівби рослина не буде боятися вітрів, вітер не здолає вивернути й збільшиться врожайність на 26-80 відс. 
В селянських господарствах здебільшого такого реманенту нема для сівби, тоді доводиться сіяти руками. Для того, щоби кукуруза була посіяна на однаковому віддаленні, що потрібно для кращого розвитку цього злака, а також щоб не була пошкоджена при кінній обрібці, треба зробити маркера домашнім способом. Робиться він так: взяти соснову лату довжиною 3 чи 4 аршини, проробити на ній 3 дірки на віддаленні аршин чи аршин з чвертю, в залежності від того, який сорт будете сія-и; як буде сорт Лімінг чи инші високі—на 1 з чвертю арш., для низьких сортів, як Чанивактіно, Карантіно то що—1 арш.; забивши 3 товстих дуби в ці дірки, приробивши держаки, як у граблях,—і машина готова. 
Озброївшись таким приладдям, проводять ним борозни з краю поля до краю. Назад знов так само тягнуть тільки щоб один крайній зуб їшов по старому сліду, буде рівніше. Як що хочуть сіяти в шахматному порядкові (навхрест), що буде найправильніше й найкраще, то такі ж саме борозни проводять і поперек поля і на кожному перехресткові садять кукурузу. При рядковому посіві садити кукурузу на віддаленні 12 вершк. по 5-6 зерен укупі.
Попереджую господарів, що починають сіяти кукурузу, не сіяти густо, бо в грунті не хватить їжи для рослин і кукуруза виросте пагана. При густій сівбі може статися так, що кукуруза буде без качанів, а як з качанами, то дуже дрібними.
