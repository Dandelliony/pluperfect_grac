Кепська та сільрада, що своїх комісій до праці не втягує.
Село Христинівка, Народницького району.
Обрали при перевиборах в селі Христинівці комісії ріжні, щоб вони сільраді працювати допомагали. Що ж роблять комісії? 
Санітарна напевне свою працю в землю закопала, боїться показати. Біля кожної криниці болота по-коліна до криниці селяни гонять худобу напувати. Гній, болото тече у криницю, вода брудниться, з брудною водою хороба ріжна шириться. 
А комісія й не подумає того, щоб за кілька сот сажнів поїхати піску набрати та колодязі пообсипати, не згадуючи вже про вищу працю.
Культосвітня комісія – спить і світу на бачить. Як би не вчителі, то й сельбудинок та лікнеп не працювали б. Але в сельбудинку вчителі лекції провадять, газету читають, а лікнептовариство „Геть неписьменність” підтримує. 
Земельна комісія є, та ніхто не знає, що то за звірина вона така. Селяни, хоч і не всі, хотіли б завести в себе кращий земельний лад. 
Чимало балачок було, чимало раз піднімали це питання на сходах. Але чомусь глуха комісія, щоб всі ці балачки почути. 
Ждали, ждали селяни, недочекавшись, вибрали з поміж себе повноважних і тепер праця пішла вперед. А земельна комісія десь зникла, хоч би голова сільради показав її.
