Промова т. Калініна.
На врочистім засіданні Тифліської міськради, 2 березня тов. Калінін у промові зазначив: 
„За дорученням ЦВК’у СРСР вітаю, в особі представників закавказької федерації, робітників і селян Закавказзя. Ми закінчили героїчну боротьбу на полях бойовищ. Зараз ми починаємо вже далеко складнішу й уперту боротьбу.
Наша радянська система повинна виявити свою перевагу перед капіталістичною системою насамперед у царині виробництва. В цій величезній роботі повинні взяти участ робітники й селяни. Інтелігенція мусить впрягтися „в корінь, в царині налагодження нашої промисловости“.
Стремління завжди звертатись до мас і примусило центральний радянський уряд скликати сесію в Тифлісі. Центральний уряд визнає за необхідне, аби ЗРФСР (Закавказзя), пробуваючи в територіяльно-своєрідних, виключних умовах, стала за один із найдужчих радянських плацдармів солідарности, одностайности, однодумности—між верховним органом республіки та її населенням.
