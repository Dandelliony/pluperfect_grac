Через що незаможникам треба йти в колєктиви.
Колєктивізація сільського господарства на Волині розпочалася в 1921 році. Звичайно, в колєктиви пішло безземельне, малоземельне населення.
До кінця 1921 року ва Волині колєктивів було—13, 1922 р. —38, 1923 р. —86, а до кінця 1924 року—122. По цій цифрі вже можна судити, що незаможне селянство зрозуміло всі вигоди колєктивізації. 
Як ми приглянемося до стану колєктивів, то побачим, що де-які комуни мають у своїй роботі великі досягнення. Чимало комун, як от Ксаверівська, Старчанська, Рози Люксембург і инш., завдяки своїй упертій роботі, організованості комунарів за підтримкою земельних органів, створили зразкові й прибуткові господарства, гарно поставили в себе культурну роботу. Мало цього, вони часто допомагають і околишнім селянам де в чому, як от пречистка насіння, обмін його, покриття худоби й т. ин. 
В умовах нашого Волинського господарювання—колєктивізація є єдиний засіб бідняцьких господарств вибитися зі злиднів. Завдяки сьогорішній погоді, озимина, очевидно, не дасть того врожаю, якого можна було б чекати при сприятливій зимі. Доведеться весною більше налягти на ярину. Але, щоб поширити яринній клин, незаможник й середняк матиме дві перешкоди: по-перше—недохватка насіння, а по-друге—недостача робітничої худоби й реманенту. Кількість робочих коней у нас на Волині в порівнанні з торішнім роком зменшилася на 8,6 відс. Кількість господарств без робочих коней тепер у нас 37,5 відс, а одноконячих—27,8 відс. загальної кількости господарств губерні. Кількість господарів без мертвого реманенту по губерні складає тепер 35 відс. 
Відсутність коней і реманенту головним чином падає на незаможницькі господарства. 
Господарства від 3 до 4 дес. забезпечені худобою й реманентом на 80—85 відс., господарства до 2-х дес. забезпечені тільки на 35—40 відс. 
Єдиний і найкращий вихід для незаможницьких господарств – об’єднатися в колєктиви. 
Хай ті колєктиви й комуни, що вже тепер є, стануть за зразки для бідняцького населення, що тільки в колєктивах рятунок бідняка.
