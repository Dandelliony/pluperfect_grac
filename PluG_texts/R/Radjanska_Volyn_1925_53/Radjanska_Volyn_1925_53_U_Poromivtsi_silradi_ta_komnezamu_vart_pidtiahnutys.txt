У Поромівці сільраді та комнезаму варт підтягнутись
Зміцнити КВД, про насіння на весну подбати.
У нашій Поромівській сільраді, Володарського району, є шість членів, і з них обрано також голову й секретаря. Але ж члени, демобілізовані червоноармійці, мало втягуються до праці, бо кому на вечірки, а кому й біля жінки треба сидіти. Є в сільраді дві селянки, й одна з них—вповноважний сільради по Поліївській Гуті. Вони не хочуть ходити, бояться, щоб з них не сміялись. Ото ж, голові з секретарем приходиться найбільше звиватись, хоч часом справу треба вирішити гуртом. Сором, хлопці, так далі бути не може. Треба, щоб праця в сільраді не йшла, а кипіла. 
В комнезамі є 90 членів. Що-дня, комнезам росте, а праці немає: на збори добре, як чоловіка пятьдесят прийде. Про останніх—невідомо, чи живі вони, чи мертві.
Тільки в школі праця жваво йде, зрання і в день. До лікнепу, що при школі є, ходило 42 неписьменних. Зробили випуск набрали нових 50 чоловіка.
А от комітет взаємодопомоги спить, ї галушки йому сняться. 
— Так сонного на вибори і привезем—жартували з нього. 
Може після виборів краще запрацює. 
Ось сільраді з комнезамом та КВД треба заходитись, щоб насіння пристаратись, бо мало його є. До цього часу правління сільсько-господарського кооперативу про це не дбало, з агрономом не радилось. Добре, що наш агроном районний гарний працьовник і сам взявся допомогати діставати насіння. Та не треба спати й сільраді з иншими.
