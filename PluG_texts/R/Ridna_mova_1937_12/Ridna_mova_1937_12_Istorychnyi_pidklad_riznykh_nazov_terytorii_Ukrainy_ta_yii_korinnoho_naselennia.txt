Історичний підклад різних назов території України та її корінного населення.
В історичних, літературних і різних наукових творах нерідко зустрічаються в один і той же час назви: „Русь“, „Малая Русь“, „Малая Россія“, „Малоросія“ й, нарешті, „Україна“, що взагалі відносяться до території переважно середнього Подніпров’я.
Історичний дослід походження всіх цих назов та їхніх прикметників тільки підтверджує, що всі вони В своїй істоті охоплюють майже один і той же географічний простір і відносяться до одного й того ж слов'янського корінного населення, яке творило підставу стародавньої незалежної держави: „Київське Велике Князівство“ або „Русь“.
Слово „Русь“ і справді з'являється вперше для означення новоствореної слов’янської держави, яку літописці й князі деколи звали просто „Земля Руськая“. Одначе, думки істориків, щодо походження самого слова „Русь“, поділяються: одні більш схиляються до літописного оповідання Нестора, який каже, що „отъ Варятъ бо прозвашася Русью, а перве бѢша Словъне...“; інші ж уважають його за племінну назву Полян, що сиділи на правому боці Дніпра коло Києва.
У всякому разі назва „Русь“ поширилася на всі землі, політично приналежні до Києва та церковно залежні від Київського Митрополита. Ця назва визнавалася, як приналежність до однієї й тієї ж загально-слов’янської родини, розгалуженої й поділеної на частини, при чому на Південному Заході це стало ім’ям однієї з частин цієї родини.
Такого погляду не заперечують й українські історики. Проф. Михайло Грушевський, наприклад, каже: „Въ древнѢйшіе вѢка историческаго существованія имена Русь, Русинъ, Русскій, въ тѢснѢйшемь значеніи, захватвають собой только центрь политической и культурной жизни украинскаго народа (Кіевскую землю), въ широкомъ — всѢ славянскія племена, входившія въ составъ „Русскаго“ государства, связанныя единствомъ политическаго и общественнаго строя, династіи и служилаго сословія, культуры и религіи, письменности и книжнаго языка“.
Від кінця XII стол. зустрічається вже у літописах назва „Украина“, що спочатку мала значення чисто географічного терміну, яким означали переважно землі Наддніпров’я, сумежні степам кочовників, тобто „украю“ (на „окраинѢ“) тодішньої Київської Руси.
Від кінця XIII стол. землі Галицько-Волинського Князівства вже звуться „Малая Русь“, а князі нерідко титулуються „всея Малыя Руси“. Ось так у грамоті останнього незалежного Галицького Князя Юрія II його титул звучить: „Божією Милостью прирожденный Князь и Господарь всея Малыя Руси“ („Dei gratia natus Dux et Dominus totius Ru-siae Minoris“).
У XIV стол. більша частина Придніпров’я переходить у руки Литовських Князів і творить Литовсько-Руську Державу, а Галичина приєднується до Польщі, як автономне „Руське Воєвідство“.
Вже на початку XVl стол. на Подніпров’ї створюються Черкаське й Канівське староства, а простір їх починав виразніш зватися „Україною“. Ця назва поширюється згодом на всі землі аж до Дністра (землі тиверців й угличів), а далі — за козачих часів — і на Київську землю та на лівий берег Дніпра.
Національно-релігійна боротьба в Україні, що почалася тоді проти поляків, надає цій назві не тільки географічне, але також і національно-політичне значення окремої території з іншим населенням „руського" походження в складі Річі Посполитої. З того часу назва „Україна“, як географічно-політичне поняття, поволі здобуває місце в багатьох державних актах Московських Царів, Польських Королів і Запорізьких Гетьманів та інших історичних документах. Вона знаходить також відгомін у народній поезії й різних науково-літературних творах. Так, наприкладад, у деяких джерелах ми подибуємо:
а)В опису побачення польських комісарів з гетьманом Богданом Хмельницьким наведено, між іншим, клич зібраного народу: „ВладѢйте себѢ своєю Польщею, а Украина пускай намъ, козакамъ, остаєтся“.
б) В універсалі про повстання проти поляків (1648) гетьман Богдан Хмельницький титулує себе: ...„гетьманъ славного войска Запорожского и всеѢ по обѢимъ сторонамъ ДнѢпра сущей Украины Малороссійской“.
в)Гетьман Іван Брюховецький каже в універсалі до мешканців Задніпров’я про віддання себе під владу Росії (1665): ,,...оть того часа по сіє время кровъ христіанская обильными источниками проливатися на Украин не перестаєтъ...“
г)Гетьман Іван Самойлович пише (1676) в своєму листі до полковника Новицького сприводу з’єднання всієї України: „...понѢважь отчизну нашу, расторгненную Украину, привелъ подъ єдиного монарха и регименть въ соєдиненіє“.
ґ) У Московському статейному реєстрі перебування бояр князя Олексія Трубецького та ін. у Південній Русі (1659) написано: ,,...Въ УкраинѢ, ВойскѢ Запорожскомъ, по всѢхъ городахъ такъ на семъ, яко и на томъ боку ДнѢпра“.
д)У похвальній грамоті Царя Алексія Михайловича Слободським полкам, що залишилися вірними Московському престолові, не дивлячися на заклики гетьмана Івана Брюховецького, між іншим пишеться (1668): „...и присягали въ томъ, что жителей Украинскихъ мужеска полу и женска и малыхь дѢтей выгубить, а Украину на дикое поле обратить“.
е)У царській грамоті Кошевому Отаманові Війська Запорізького (1668) говориться про спільні операції Московських і Калницьких військ щоб відвернути „Крымскія воины отъ Украины“.
є) У другій царській грамоті гетьманові Іванові Самойловичові (1684) з приводу листів, що їх підкидав Любчевський каштелян Друшкевич, пишеться про цього останнього: „...нынѢ безъ всякого дѢла вь УкрайнѢ около БѢлой Церкви шатается и ссору всякую и прелесть вь народѢ вмѢщаєть“.
ж)В акті про обрання гетьмана Івана Мазепи встановлено: „...также и русскихъ людей, которые на Украйну зашли давно, изъ Украины не вывозить“.
з)Петрик Іваненко, підіймаючи 1692-го р. запорожців проти Москви й гетьманського уряду, називав у своїй промові їх батьківщину „вся Україна“.
і) Запорізький Кошевий Отаман Семен Рубан у листі до Ростковського, повідомляючи про наїзд татарів, називає всю країну спочатку „Русь", а далі „Вкраина“.
Крім того, з поданих нижче витягів із деяких історичних пісень дум українського народу можна переконатися щодо широкої популярности назви „Україна“.
Так, наприклад, в одному з уривків про татарську навалу (XVI в.) співається:
...Зажурилась Україна, що нігде прожити, Гей, витоптала орда кіньми маленькиї діти“.
У думі про гетьмана Свирговського (1574):
„...A Україна сумувала...“
Дума про Богдана Хмельницького й Барабаша (1647) починається:
„...Як із день-години
Зчинялися великі войни на Україні.“
В одній із пісень про звільнення України від поляків (1648) говориться:
„...Та не має лучше, та не має краще,
Як у нас на Вкраїні“.
У народній пісні „Стоїть явор над водою“ сказано про козака:
„...Ой поїхав в Московщину Да там і загинув. Свою милу Україну На віки покинув...“
В одній з інших подібних пісень знаходимо теж ім’я його рідного краю:
„...Іде козак в Україну, Мушкет за плечима...“
У наголовці твору de Beauplan (1662 р.) про подорож по Україні стрічаємо її назву й територіяльне означення: „Description d’Ukranie, qui sont plusiers provinces du royaume de Pologne, contenues depuis le confins de la Moscovie jusques aux limites de la Transilvanie“.
На французькій мапі 1719 p. читаємо: „La Russie Rouge ou Polonaise, qui comprend les profinces de la Russie Rouge, de Volhynie et de Podolie vulgairement connues sous le nom d'Ukraine ou pays de Cosaques“.
Ha мапах Польського Королівства
Берлін. XVIII стол., що їх склали J. В. Ноmanno (1716) й І. Lelevell (1770), позначено „Україна“ по обох берегах Дніпра; при чому на мапі Homanno „Ukrainia“ складає східну частину території під спільною назвою „Russia Rubra“ між Сяном і Дніпром, а на мапі Лелевеля показано „Ukraine“ по обох боках середнього Дніпра, далі „Petite Russie" і внизу під цією назвою „Pays des Коzaks“ — приблизно по лінії Кирилів-Полтава на південь від Курська; ще далі „Zaporogie“ — здовж долішнього Дніпра; крім того позначено „Russie Rouge“ — околиці Перемишль - Львів - Галич та „Russie blanche“ з обох боків горішнього Дніпра.
Пушкин, Гоголь та інші письменники не раз уживали в своїх творах слова „Україна“. Так, у блискучому розділі Пушкинової поеми „Полтава“, де змальовано тодішній політичний настрій місцевого населення, перший вірш звучить: „Украйна глухо волновалась...“ Гоголь, дотримуючись у своїй історичній повісті „Тарас Бульба“ висловів, що відповідають тому часові, називає „Московію и Украйну“, які чужинці вважали за півазійський кут Европи. (Кінець буде).
В. Дашкевич-Горбацький, Генерал Генерального Штабу.