Євангелія в перекладі проф. Ів. Огієнка.
6. XI. 1937 вписав я до своїх Спогадів: „Зрадів, що проф. І. Огієнко переслав мені чудовий переклад „Євангелії від Луки“. Перше одержав був переклад „Євангелії від св. Матвія“, що не можу налюбуватися з нього. Ці переклади мають в собі щось таке таємномогутнє, що примушують читача повертатися туди раз-у-раз... Тут полонює нас і глибина думок, а не менше й майстерна передача... Скажу коротко: Глибинні, божественні речі в зачарованій одежі, витканій, вимережаній дорогоцінними єдвабами, видобуваними зо скарбівні мови українського народу... Думаю, що не вчиню єресі, коли скажу, що навперейми відсвіжую свойого духа поданими перекладами св. Писання, як теж цінностями незрівняного Гомера... Коли бурі гудуть над моєю головою, коли дурощі, негідні людства, чиняться й заливають усе вартісне своїми „колотни-ми“ намульницями, тоді беру до рук прислані переклади, або речі безсмертного Гомера... Бачиться, що віють відсіль вічно весняні леготи... Не маю причини нотувати підхлібности, але радше треба скласти перекладникові щиросердечну подяку за невтомний труд“... Чайковичі, 8. XI. 1937. о. Юрій Кміт.