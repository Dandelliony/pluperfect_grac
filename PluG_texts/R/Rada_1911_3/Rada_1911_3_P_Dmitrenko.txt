Капіталізм і національне питання.
Серед поступової інтелігенції взагалі є досить сильна течія, що ставиться вороже до національно-культурного відродження недержавних націй.
Що слабіше у котроїсь з таких націй розвинута власна, національна культура (мова, письменство, мистецтво і инше), що більше у якоїсь національности непочатої роботи—то більш вороже ставляться до її національно-культурних змагань представники інтелігенції вже з високо-розробленою власною національною культурою, а надто, коди дві такі нерівні національности сусідять обіч і споріднені спільністю племенного походження. 
Опіраючись на найкращих основах загально людського поступу і на те, що розумова і матеріяльна культура кожного народу з розвитком засобів людських зносин, з поліпшенням техніки обміна думок (друкування, телеграф) — стають до послуг всім иншам народам, вороги національного відродження посилаються перед недержавними народностями на країни з високо-розвинутою промисловістю, де, ніби то, із зростом культури стираються національні відмінности, гаснуть останні жарини національних сімпатій, почувань. 
Ми обминаємо тепер питання про те, чи може бути якась спільна всім народам форма культури, чи навпаки — культура може поширюватися тільки в формах національних, одмінних для кожного народу, а поки що покажемо, як помиляються ті, хто думає, що з розвитком капіталізму в країні, із зростом матеріальної і духовної культури — стираються національні окремішности її населення. 
Як відомо, одною а найбільш промислово розвинених країн є-Бельгія. Це типова капіталістична країна. В той час, як в 1900-х роках з хліборобства і сельського господарства жило: в Венгрії —67,2%, Італії—62,6 проц., Австрії —59,8 проц., Германії— 46,7 проц., Франції —46,3 проц., в Бельгії в той же час з хліборобства жило тільки 29 проц., а решта більш як 2/3 людности жило з фабрично-заводської промисловости. Високий рівень духовної культури, якого досягло в наші часи населення Бельгії-також загально відомий. 
Здавалося б, що після думок ворогів національних відроджень а Бельгії не повинно б істнувати національних змагань і всі споконвічні мешканці всього простору Бельгії повинні б з національного боку складати одно ціле і неподільне.
Тимчасом, в Бельгії ми бачимо національну боротьбу, бачимо, що поруч пануючої народности Бельгії, валонів, стає инша народність, фламандці, яка для своєї національности вимагає від уряду як найширших прав. Окрім того, національний рух фламандців поглублюється і поширюється поруч з зростом капіталізму в Бельгії, поруч з зростом матеріяльної і духовної культурности її населення.
Коли зпочатку фламандці вимагали тільки права вживати в публичному житті своєї рідної мови —то тепер вони вимагають вже від держави власного університету. На скільки для Бельгії національний рух фламандців в важною справою, свідчить те, що король бельгійський на своєму останньому новорічному прийомі, в промовах про всякі державні справи,— мусив спинитися і на фламандському національному рухові. Король в справі цього питаная і прихильникам фламандського національного руху і його недругам, — радив поводитися спокійно і розважливо. „Треба уникати роздратування, котре викликають надто гарячі суперечки як між окремими особами, так і між народами,— мовив він, —бо це роздратування важко потім полагодити. Фландрія і Валонія обидві варті найщирішої приязні; сполучені спільною славою, вони повинні пильнувати і плекати свої прирожденні здібности, а не сіяти незгоду й ворожнечу". 
Таке трактування національного питаная з боку голови державної влади у взірцевій країні капіталістичної промисловости і культурности, якою в сучасна Бельгія, — нехай послужить навчаючим прикладом для тих поверхових противників національних рухів-які бачуть в цих останніх тільки економичну відсталість, шовінізм, хатній патріотизм, та намагання гальванізувати мерців і мертві ідеї. 
Годиться ще додати, що найзавзятішими борцями за національне відродженая Фландрії як раз е оборонці економичних інтересів робочих мас, а між ними Ансіль, батько фахових організацій робітників. 
П. Дмитренко.