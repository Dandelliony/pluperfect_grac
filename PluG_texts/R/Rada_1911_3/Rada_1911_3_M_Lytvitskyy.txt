Перепис і украінська мова.
Незабаром в Російській Державі відбудеться велике і цікаве діло.,. Навчителі і учні початкових шкіл „признваются къ совершенію дела великаго государственнаго и общественнаго значенія, а именно къ производству однодневной (18 січня 1911 року) переписи начальныхъ школъ въ Имперіи" як говориться в „Інструкції" д.д. навчителям. Перепис цей поставив собі метою статистичне обслідування економичного стану (бюджетъ училища) і учебного боку справи в початковій школі. Багато гіркої правди прийдеться вислухати міністерству народньої освіти, котре являється головним керманичем цього перепису, з правдивих відповідів на запитання про те, скілько дітей і через що не прийнято до школи; скілько їх покинуло школу через брак теплої одежі та через злидні в родині. Не менш сумні картини змалюються і од відповідів про 1) Шкільні помешкання; 2) „Учебныя и образовательныя средства и пособія“; 3) Врачебний надзор; гігієну, санитарію та инше. Але нічого не знатиме М. Н. О. з цього перепису про ту ваду, що відчувають діти всяких „инородців", яким приходиться одержувати початкову освіту на незрозумілій і чужій для них російській мові, бо ні одного запитання про придатність вакладової мови не найдете в програмах перепису. 
Але все-ж таки в цих програмах в один пункт (37), який дав можливість довести до відомости М. Н. О. про велику перешкоду навчання „инородчеської“ дитини чужою й мовою. 
В цьому пункті говориться: „Если заполняющія этотъ листокъ лица признають необходимьшь пояснить или дополнить свои ответы, или же сообщить что либо о положеніи или нуждахъ училища, непредусмотренное настоящею програмой, но заслуживающее вниманія, то такія дополненія благоволять написать на этомъ же или на особомъ листе".
А в інструкції д-м навчителям дається таке пояснення до цього пункту: „Тим навчителям, яким запропоновані програми уявляються занадто краткими, запитанням 37 програми "А", дається можливість висловити все, що на їх думку є ґрунтовного (существеннаго) і важного, про становище і нужди школи, а значить і про живі її сили, себ-то про навчителів і учнів. Необхідно лиш, щоб вказівки по пунктові 37, як і по инших, були точні і ґрунтовались на фактичних підставах (даннхъ)“. 
Таким чином кожний свідомий вчитель-українець, а тако-ж і всяка людина, котрій прийдеться відповідати на пункти в програмах перепису про школи на території України, людина, яка дбає про науково-педагогичну постанову навчання в початковій школі, можуть і повинні скористуватись цим пунктом, аби нагадати про ненормальний стан „инородчеської" школи і про ту ваду, яка гальмує природний розвиток більшої частини громадян Російської Держави. 
М. Литвіцький.