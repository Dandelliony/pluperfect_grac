Із правописних і мовних помилок.
(Жабуриння — жабуріння, крівавий — кривавий, „Редько“ — род. „Редьки“).
Музичну комедію, виставлену в початку лютого у Львові, названо на афішах »Жабуриння«, а в програмках »Жабуріння«. Ця плутанина випливає з фонетичних причин. А саме: східні українські говори часто зберігають р мяке, а в більшості західніх говорів р ствердло (пор. проф. Зілинський: Opis fonetyczny języka ukraińskiego, Краків, 1932, ст. 79). Тому то на Придніпрянщині, головно на Лівобережжі »жабуріння« з р мяким (див. Слов. Грінченка), а в нас у Галичині »жабуринє« з р твердим (див. Слов. Желехівського). Така справа в говорах.
Але Академія Наук постановила писати наросток -иння »в словах збірного значення, утворених від іменників«, напр.: картоплиння, бурячиння, квасолиння, так само — жабуриння, відрізняючи їх тим від віддієслівних іменників на -іння: ходіння, носіння і т. ін.
2. Геть усі львівські часописи й журнали помилково пишуть крівавий, трівати, греміти (пор. хоч би »Діло« з 15, 16 II 1933). Це хибно, бо повинно бути: кривавий, тривати, гриміти, подібно як у словах: глитати, глитай, дрижати, кришити, христити, хоч хрест, тривога (не трі-, тревога), тривожний, чорнобривий, хоч брова, глибокий, глибінь, слизити, але сльоза, криниця (говіркове керничка), критити і т. ін.
У всіх тих слових група ри, ли виводиться з давніх сполучень р, л з наступними ъ, ь у відповідних умовинах (пор, акад. Шахматов — акад. Кримський: Нариси з історії української мови Київ, 1924, ст. 43). Ри, ли засвідчені і в наших памятках, і досі зберігаються у вимові на всенькому просторі українських діялектів, де все ще переважають інші сполучення. Це одна з типових рис української мови, що відділяють її від мови російської, яка в таких випадках має ро, ре, ле. У подібних словах польської мови переважно сам приголосний звук, пр.: krwawy, trwoga, grzbiet, chrzcić, łza i т. п.
3. В »Ділі« з 12, 13 II 1933 між оголошеннями читаємо: відбудеться відчит п. мґр. Ю. Редьки. Назовний »Редько». Хочемо вірити, що то помилка, хоч подібне читали ми і в запрошенні на студентський баль минулого року: »Під протекторатом... Преосв. еп. Бучки«. А всім відомо, що прізвища (не призвіще, як у »Новому Часі«) на -о мають в родовому закінчення -а, от хочби: Наукове Товариство ім. Шевченка, Саля ім. Лисенка.

