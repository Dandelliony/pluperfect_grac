Зразки українсько - англійського жарґону в Канаді.
Подаю тут зразки буденної мови різних українських верств у Канаді. Так говорить багато канадійських українців, особливо з найнижчої верстви. Але вже немало й національно - свідомих українських родин, що й самі говорять своєю рідною мовою, й стараються, щоби й діти їх вивчилися по Рідних Школах говорити чистою українською мовою. На жаль, є й такі одиниці, і то часто навіть між інтелігенцією, що й самі говорять як не жарґоном, то зовсім по-англійськсму, й не роблять ніяких старань, шоби діти їхні вміли читати й говорити по-українському. Українців у Канаді можна поділити на три верстві: найнижча верства називає себе австріяками, ґаліціянами, руськими та поляками, посередня верства зачисляє себе до русинів та рутенців, а вже найсвідоміша верства називає себе українцями. Розуміється, що українсько-англійським жарґоном говорить найбільше людей з найнижчої верстви, менше з посередньої, а вже дуже мало з національно-свідомої. Англійці та інші канадійці ставляться з найбільшою повагою тільки до тієї верстви українського населення в Канаді, що називає себе українською.
Ось як понуро виглядає наша мова в Канаді.
1. Говорить фармер. Треба загарнесувати коні та й поїхати до штору купити кілька клубків твайну до бандера, бо думаю починати завтра бандерувати тих пару акрів пшениці, що під лісом, коло ривера. Йди, Джан, та подивися, чи є олива до намащування бандера? А що тобі, стара, купити? Здається, що вже вийшли нам мечеки. Ага, кажеш купити два кени тометусу. Ну, ну, не забуду. Куплю ще й два-три павуни соседжів на неділю.
2. Фармерка. Фе, Джані, де ти так замастив собі обергози? Десь певно вилляв на себе всю ту оливу, що ще була на споді старого кена. Йди до кічня та й хоч руки собі обмий в теплій воді. Миску до вмивання знайдеш зверха на пейлови. Але вважай, щоби не втрутив із кухні копика з підробленими дріжджами. Ну, чому не йдеш? Гарйоп біжи мені до кічня!
3. Робітник. Тяжка робота на ґенику, не легка й по лісах у люмбер кемпі, а тепер то вже би й сури згодився копати, та біда, що ніякої роботи нема. Ех, натемпувався я тайвів на ґенику... А кілько тих шпайґів забив... Хоч би мав стільки центів, що тих шпайгів перейшло через мої руки, то багачем був би... Та хоч і тяжко було робити по тих ґениках, але нераз і скільки фону було. Пригадую собі, що одного літа ми дуже багато мали фону з двох айришменів, що дуже любили файтуватися. Зразу пічнуть ґадемувати, а потім як пічнуть пончуватися, то аж басови треба було їх розганяти. А раз один із них ухопив у руки кльовбару, а другий підніс угору джека, то думали всі, що на смерть побються, але вмішався між них форман та й розборонив їх. Ну, тяжко робити на ґенику, але таки не так, як на жнивах або коло трешовання, бо в фармера нема пори. Найгірше не люблю трешувати, бо нераз треба робити й до одинацятої години в ночи. Як потягне добра погода, то фармер квапиться, щоби якнайскорше витрешувати пшеницю й повозити до ліватра. Ну, та нехай би прийшлося тепер робити й до першої години в ночи, то робив би, а то нема нігде роботи, що хоч піди та й в риверови втопися...
4. Міщанин. Ріжно людям жиється, а нам з Мері таки не зле. І то так якось іде мені добре, відколи я приїхав сюди. Першого року заробив собі трохи грошей при штукованню та трешованню, в зимі дрова рубав у люмбер кемпі, а другого року на весні дістав роботу на сексії і робив там через пять років. За той час зложив я собі кілька сот долярів. Поїхав до міста взимі й там познайомився з Мері. Вона робила тоді в одному готелю. Підлоги мила. І підмовила мене Мері купити гавз в місті. Я так і зробив. Оженився я та й почав приймати до гавзу бортівників. А на весні дістав я знов роботу на сексії, але таки в місті. І добре мені жиється від того часу й дотепер. Є вже в нас і пятеро дітей, Найстарший Ник десь тепер в Чікаґу в різници робить. Нелі вже віддалася, а Джені має добрий джаб у пекарни бісків. Не знаю ще, що буде з Майка, бо дуже наважився вчитися на індзінєра. Уже другий рік ходить до верситету, а Ровзі конче наважилася робити в офісі. О, наша Ровзі — то вже раз собі головка!... Так скоро пише на машинці, що аж цуд збирає, як ті пальці можуть так скоро бігати. А як пічнуть обоє з Майком сваритися по анґліцки, то таки ніхто не пізнав би, що вони не англіки. Та й мама вже з ними тільки по-англіцки говорить...
5. Міщанка. Ну, таки вже мені надоїло прати шмаття на вошбурі. Конче мусить мені Джим купити машинку до прання. От, видите, як мені лай руки пообідав? Гей, Ровзі, піди там до кічня та подивися, чи пай ще не спікся? Дивися, щоби не пригорів, бо Майк дуже не лайкує присмаленого пая або кейка. Та ще обмий там в сінькови кілька форків і ножів, бо я ще не мала часу мити начиння сьогодня. Але вважай, щоби не замастила собі дрес в кухни. От, забула. Треба зателєфонувати, щоби нам бучер ще трохи бейкону та смальцю привіз.
6. Діти. Гей, ма, деді казав, що не прийде сьогодня на диннер, бо має лацо ворк в офісі. Гев ві еґейн борщ тудей фор диннер? Сомтаймз ай лайк пироги енд голубці, але борщ, — фу-у, ай донт лайк ит ет ол. Модер, ар ю гоиньґ ту Юкрайнієн гол туморов?
	
