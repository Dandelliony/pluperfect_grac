Життя слів.
Семасіологічні нариси.
А. Адмірал повстало з арабського amir-al, що визначало перше командуючого взагалі, а пізніше — головного командуючого флоти. В середні віки міжнароднього права ще не існувало, на морі панували пірати, а тому мореплавство було дуже небезпечне. Купецькі кораблі пускалися в дорогу тільки по декілька разом, а для безпечности вибирали собі головного отамана, що й звався адміралом. Звання військового адмірала перші запровадили маври в Еспанії, а вже від них це слово поширилось і по цілій Европі. Яким чином попало до арабського amiral зайве d, не вияснено; в мові французькій зовсім добре й тепер: amiral, без d. Але можливо, що amiral помилково зближено з лат. словом admirari (дивуватися), звідки й повстало середньолатинське admiralius.
Академія назву свою одержала від мітичного атенського героя Академоса. Академія — це була місцевість коло Атен, присвячена богині наук Атені Палладі, де любили збиратися грецькі вчені; так, Платон навчав тут своїх учнів. Пізніше словом »академія« стали звати найвище наукове товариство вибраних учених.
Антонів вогонь — хороба від зараження хлібом із ріжками (споринь). Удавнину таке зараження було дуже часте, і хороба ширилась епідемічно. Так, ще в 944 р. у Франції вимерло на цю хоробу коло 40.000 люда. Хороба виявлялася тим, що від сильного запалення відпадали руки, ноги і т. п., і хорий умирав у страшних муках. Хоробу цю тоді назвали »святим вогнем» або »вогнем св. Антонія«, бо вірили, що молитва до св. Антонія Фивського (251-356) вилічує цю хоробу. При хоробі почувався сильний холод; навпаки, видужуючи, хорі почували »Антонів вогонь«. Сильне, безнадійне гнійне запалення в Україні ще й тепер звуть Антонієвим вогнем, а малу висипку »вогником«. Епідемії цієї хороби(»злакорча«,»ерготизм«) бували і в Україні.
Антимонію розводити — вираз, частий в мові російській і наддніпрянській українській. Розповідають, ніби в XV віці ігумен одного манастиря, довідавшися, що від »сурми« домашній товар товстіє, спробував був ужити розведеної сурми (анти-мону) й на прохарчування ченців. Усі ченці, що напилися тієї сурми, повмирали, чому сурму ніби й названо по-франц. antimoine, цебто — проти ченців. З того часу було багато дискусій про вплив сурми, — »розводили антимонію« (М. Михельсонть: Крьілатьія слова, 1896 р. ст. 7). Але можливо, що сама назва antimoine породила вищеподане оповідання.
Апте́ка (західньоукраїнське а́птика) походить від гр. ’'апоvnun — пивниця, склад, комора на всякий запас. Дуже довго слово »аптека« визначало по-старому тільки комірчину, пізніше склеп, крамницю взагалі, і лише з XVI ст. почало визначати склеп речей на лікування. Ще Григорович-Барський у своїх »Странствованіях« 1723-1747 р. писав: Много апотекь си єсть коморь купеческихь (з видання 1885 р. І 162).
Ас див. туз.
Ахинею нести — частий у Великій Україні вираз, визначає — плести нісенітниці, говорити незрозуміле, прикидаючись розумним. Велику мудрість устаровину звали »аонейською«, пор. Атеней в Атенах. Пор. ще в акафісті Божій Матері: »Радуйся, аоинейскія мудрости растерзающая«. Слово повстало в духовних семинаріях. Ач див. бач.
Б. Баба, праслово, повстале з дитячого лепетання ба, здвоєне, як мама, тато, тета, тьотя, неня, дядя, папа, дідо. Зпочатку не мало докладно окресленого значення, тому з бігом часу »баба« набуло собі дуже багато найрізніших значень; Словник Б. Грінченка, напр., подає аж 27 значень нашого »баба«.
Бабине літо — назва теплих осінніх днів, коли літає рід павутиння, що теж зветься бабине літо. Вираз »бабине літо« загальнознаний не тільки серед усіх словян, але й скрізь в Европі. Кожний нарід має свої найрізніші оповідання про бабине літо.
Багаття, -баг-, див Бог.
Багнет, баґнет — штик, обосічний ніж на кінці рушниці; від франц. baіonette. Назва походить від французького міста Bayonne, де вперше почали виробляти багнети.
Байстрюк, нешлюбна дитина, байстрючка, байстря, байстер. Багато написано про повстання цього слова, але остаточно його не вияснено. Звичайно виводять від ній. Bastard, франц. bâtard, а це з лат. bastardus, від bastum — сідло. Отож, початкове значення було б: народжений на сідлі, будь-як, син погонича мулів.
Баки загальнознане в нашій мові слово, звичайно в виразі: Не забивай мені баків — не тумань, не мороч мене. Що ти мені баки забиваєш? — що ти мене туманиш, морочиш. Походження слова докладно не вияснене, може від нім. Backe — вилиця, щока, лице (пор. Іван Франко: Народні приповідки, І. 20), а тоді б »не забивати баків« — не бити в лице, бо такий удар, напр. в тімя, паморочить людину; пор. приповідку: Не в тімя битий. Словник Б. Грінченка подає речення: Вибанчити баки, цебто витріщити очі, а це б казало, що баки — то може очі, пор. баньки. Див. бачити.
Бакир, в виразі »шапка на ба́ки́р« повстало ніби від річної команди з нім. back kehren — назад, наліво (шапка не просто надіта, але з одного боку піднята, з другого опущена). Прийшло до нас із польського, де було rubakier (rób bakier) — наліво. Але чи не правильніше буде виводити це слово з тюркського bekri — пяниця, тоді носити шапку на бакир — носити як пяниця (рос. »на бекре́нь«).
Банду́ра походить із гр. паvбоvqa, лат. pandura, італ. pandora. Десь у XVI в., чи не за часів королеви Бони, з Італії зайшов до Польщі новий 14-ти струнний струмент, на взір лютні — пандора. Пандора чи бандура швидко поширилася і в Україні, де виперла стару малострунну кобзу. Але ще на початку XVIII ст. відрізнялися кобза й бандура. Див. кобза. (Далі буде).
