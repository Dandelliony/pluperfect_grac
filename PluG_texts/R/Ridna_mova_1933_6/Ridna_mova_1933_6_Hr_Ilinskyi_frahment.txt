Походження українських слів. 
7. Чумàк. Про походження цього слова наука не сказала ще й досі нічого певного. Міклошіч та Бернекер у своїх словниках зовсім пропустили це слово; Matzenauer хоч і занотував його в своїй відомій праці: »Cizí slova v recech slovanskÿch« (Brno, 1870, 14), але не вияснив; Корш (»Фільольоґічн. збірник на пошану Михальчука« 20) звязував його з сербо-хорватським: cuma »чуб«, але трудно повірити, щоб українцям колинебудь потрібно було позичати аж у сербів слóва для такої звичайної речі, як чуб, — їм простіше було б витворити імя *чубак. Нарешті, А. Brückner (Słownik etymol. 81) і Lokotsch (Etym. Wörterb. der europ. Wörter orientalischen Ursprungs, 35) виводили наше слово від тyp.comak(cumak) »палиця, булава«: на їх думку, назва чумак повстала від імени тієї палиці, що на неї він опирається в своїх мандрівках. Коли б же це було справді так, то ми чекали б, що імя чумак збережеться бодай у деяких українських говорах у своїм початковім значенні, але, скільки мені відомо, імя чумак визначає в українській мові завжди певного рода »візника«, ніколи »палицю«; навпаки, турецьке comak ніколи не визначає »фурмана«. 
Та й чого йти так далеко, аж до сербів чи турків, коли в поблизьких російських говорах маємо слова, що без сумніву споріднені з українським чумаком. Я маю на думці, напр. псковське чумáк »замурза, нехлюй« і чумѝчка »те саме«, а також загальновеликоросійське чумáзий »чорний, брудний, задріпаний«. Перше з цих слів однакове з українським словом звук у звук, а до того й значення його не заважає утотожнювати ці дві слові, бо ж знаємо, як мало чумаки могли дбати про свою чепурність підчас далекої подорожі. Чумаки, бувало, пішки йшли сотні верстов »у Крим по сіль«, за доброї погоди палило їх пекуче сонце, а в негоду дорожнє болото забризькувало їх з голови до ніг, тим то вони дійсно були »чумазими« в російськім значенні цього слова. Через те ж, що українська мова дуже рано погубила інші, від кореня чум- повсталі слова, імя чумак стало зовсім відокремленим, а тому й його початкове значення »закурений, зачаділий, брудний« змінилось на значення з таким виглядом »візника«. 
Але звідки походить сам корінь чум-, що лежить в основі не тільки, — власне кажучи, лайливого — слова чум-ак, але й таких самих рос. чумичка і чумазий? Закони словянської фонетики дають нам повне право звязати ці слова не тільки з грецьким иаvμa »спека, жар«, але й з гр. иаіω, иаω »палю« (з *иаflω); невіддільне від цих слів иnїa »жертва« ясно свідчить про існування в індоєвропейській мові кореня kêu- »палити«, цебто повно підтверджує наш здогад, що повстале від нього слово cumak, чумак спочатку визначало »закурений, загорілий« 
8. Чля. Це рідке й на перший погляд якесь дуже чудне слово подає Словник Б. Грінченка (IV1 466) тільки в приповідці »що кому чля« (з Номиса, ч. 13912), цебто »що кому пристойно«, але це не зменшує цікавости до нього дослідника української мови. Як його вияснити? Коли допустити, що в чля випало по ч слабе ь, цебто, що слово це спочатку бреніло як чьля, то ми матимемо можливість ізвязати його з чеським сіlа »час«; українське слово різнилось би від чеського тільки нижчим ступенем свого вокалізму, але в семантичнім відношенні воно очевидний новотвір: його значення »пристойно« говорить про давніше »те, що відповідає моменту«. Тому вираз: »що кому чля« не стратить на точності, коли ми перекладемо його як »що кому час«. 
Що ж до сіlа, то це слово, як і чеське сіlÿ »енергійний, діяльний«, готськ. hveila »час«, лат. tranquïlus, д.-інд. ciras довгий повстали від індоєвропейського кореня kuei »бути спокійним« (Berneker, EW 1166). 

