Пьєса на память.
Треба було конче поставити „Щасливу Хмару“ А. Суходольського, знамениту крово-драму, щоб нагодувати труппу, а самої пьєси не було: заставили разом з иншим збіжжям. Тоді артисти, що не раз грали в цій пьєсі, виконали її на память. Хто знав, говорив те, що в «Хмарі» стояло, а не знав — видумував. А збору таки не було. „Як в художественному, без суфльора", з гордістю, проте хвалились артисти.

Пьєса без пьєси.
Надумалися виставити „новину“ – «Вихреста», драму Козіч–Уманської. Знов нема пьєси. Через те, що «новинка» — мало хто й грав у ній і ролів не знають. Не знають навіть, що воно за „Вихрест" такий. Але грають. В будку за суфльора сідає артист, що грав і знає пьесу. В його в руках тільки дві переписаних ролі. І от по цих двох ролях, по «памяти» суфльора-артиста «грають». Щось дивовижне. Кожен «творить» роль. Монологи з „Тараса Бульби", з „Вихрестки", зо всіх пьєс старих вініґрет. І труппі весело: „сотворили пьєсу". Ще й рітуал єврейського вінчання додали, в якому музика-єврей з оркестру труппи проказав шматочок єврейської молитви. От і рітуал. А в театрі сміх і обурення. Після цього спектаклю нічого вже не пособило: зборів не було.


