Психо-фізіологія мови.
Заїкування — це недуга мови майже виключно психорідного походження. Всі інші недуги узалежнені здебільшого від органічних ушкоджень нервової системи, головного й одинокого джерела вищого ступеня психічного життя, що його зовнішнім виявом являється в першу чергу саме мова. Правда, часом може трапитись також інший випадок недуги мови психорідного походження, ненагадуючи в нічому заїкування, от хоч-би нагле оніміння підо впливом важких психічних переживань, одначе, якщо не має органічного ґрунту, тоді він скоріш чи пізніш минає, не залишаючи по собі ніяких слідів. Заїкування ж, хоч також психорідного походження, держиться вперто, і навіть після вилічення часто дає про себе ту чи ту вістку.
Досліди над мозком, що їх ще в минулому столітті започаткував Галль, ви-
казали, що в процесі мови беруть діяльну участь головно чотири його околиці, осередками мови називані, що пов'язані нервовими волокенцями та з деякими нашими змисловими знаряддями (око, ухо) і врешті з декотрими оруддями руху (голосові струни й усна яма та руки). Найважніший з них є слуховий (CM), або Верніка (Vernicke), бо хоч головною спонукою мови є інстинкти й почування, а її розвій залежить майже всеціло від здібности людини символізувати та творити загальні зображення, одначе на вимоделювання мови до її нинішнього стану вплинув здебільша тільки слух, що являється головною дорогою сприймання звуків. А втім недорозвій слуху зазначується також шкідливо на здібності символізувати, а це впливає зле також на розвоєвий розгін мови ще й з цього боку. Без змислу слуху наша мова ніколи не дійшла б до нинішнього ступеня розвитку, й особи, глухі від народження, чи тільки від ранніх літ, помимо найбільших зусиль із власної сторони та їхніх учителів, ніяк не можуть навчитись мови так добре, як це доводиться без труду їхнім ровесникам з неушкодженим слухом. Правда, звукову мову можна заступити мовою жестів, але ані зовнішнім вимоделюванням, ані внутрішнім розгорненням ця остання ніколи не дорівняється звуковій мові.
Звукової мови людина вчиться звичайно із слуху — виняток становлять глухонімі, що вчаться через дотик і при допомозі зору, та сліпо-глухо-німі, що вчаться тільки через дотик, і тому слухивий осередок є перший із усіх мовнох осередків, що зачинає працю при виучуванні мови. Тут залишаються також спогади вивчених звуків і слів, і тому дехто з учених гадає, що також при процесі думання, що до певної міри є також говоренням, тільки внутрішнім, цей осередок перший зачинає працю. Буває, правда, й таке, що деколи думаємо без слів. Це буває тоді, коли якісь почування проходять крізь наше „я" підо впливом сильних вражінь. Буває так, що тоді або гонимо від себе слова, бо вони перешкоджають нам „думати", або коли хочемо їх призвати, вони не слухають нас і розтікаються. Отак без слів „думають" мабуть звірята й малі діти. Але таке настроєве думання, що в останніх часах знайшло свій вислів також у поезії, а ще перед тим у малярстві, не вистачає для життя. Всі вищі форми думати, а головно розумувати, без слів не можливі. Звірята, діти й тепер заступають при думанні слова зоровими образами, а це опізнює й обмежує в великій мірі їхнє думання, а тим самим й ціле умове життя. „На початку було Слово", тобто думка, що відбувалась і здійснювалась (виявлялася на зовні) при допомозі слова, каже Євангелист; „Cogito ergo sum“ (думаю, тож я існую),
вторує йому Декарт, бажаючи рівно ж підкреслити залежність існування від вищої форми думання, отже від слів.
Гадки, почування й бажання можемо виявити на зовні в подвійний спосіб: звуками або письмом. Звуки, пов'язані в певний прийнятий спосіб, звемо звуковою мовою, а письмо — це теж мова, зорових знаків, або графічна мова, менше чи більше тісно зв'язана з першою. Тільки, коли слуховий, краще звуковий, осередок мови лучиться з мовно - руховим (М. Р.) безпосередньо, то з осередком рухів письма (Р. П.) посередньо, через осередок зорових символів для слів (3. П.), а в сліпих через осередок дотикових символів. Роля осередка зорових символів слів дуже важна, і без нього годі було б людині навчитись читати, а тим самим й зрозуміло писати. У тих, що не вчаться замолоду письма, або навчившись не вправляються в читанні, він нидіє, натомість у декого з тих, що мають часто діло з письмом, він майже унезалежнюється від звукового, а бувають випадки, що він переймає навіть на себе ролю цього останнього при думанні, й така особа, думаючи, бачить свої думки написаними.
Досі ми вирізнили два роди мови: звукову й графічну, що можуть заступити себе взаїмно. Треба б іще пригадати, що їх сурогатом є інший рід мови —
мова жестів що нею послуговуються глухо-німі та сліпо-глухо-німі. Це також мова зорових знаків, подібно як письмо, тільки, коли це останнє розвинулося на ґрунті звукової мови, мова жестів розвивається самостійно, й її вихідним пунктом є саме зоровий осередок. Дехто вважає мову жестів нашою прамовою, що з неї згодом розвинулась теперішня звукова й графічна мова, і через те ми ще й досі, балакаючи, вживаємо жестів, а інколи користуємось навіть тільки ними. Дикі народи зо слабо розвиненою звуковою мовою доповняють собі цю також жестами, і в них значення оцього зорового осередка, як осередка мови, куди більше, як у нас.
Усі ці три роди мови мають по два види: сприймальний (аперцепційний), залежний від слуху при звуковій та від зору при графічній мові, і виявляльний (експресійний). Звичайно при мовних недугах маємо на увазі виявляльний вид, і то тільки одного роду мови, звукового, тобто ті рухи, що мусять бути виконані через мовні оруддя. їх джерелом є мовно-руховий осередок, або йнакше — осередок Брока (Broca) від імени вченого, що його устійнив. Саме хвороба цього осередку є найчастіш причина найрізнородніших форм мовних недуг, що до них згодом перейдемо. (К. буде). 
Варшава.	

