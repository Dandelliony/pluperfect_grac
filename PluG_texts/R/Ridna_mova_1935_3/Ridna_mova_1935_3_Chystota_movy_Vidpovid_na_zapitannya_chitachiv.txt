Чистота й правильність української мови.


Відповідь на запитання наших Читачів.
В університеті, — так вимагає говорити літературна наша мова. Форма „на університеті" полонізм, для нашої мови зовсім неприродний. Як кажемо: в хаті, в церкві, в школі, в уряді, так само й „в університеті“. Завітав до Редакції юна́к і передплатив „Рідну Мову".
— Ви де тут працюєте? — питає Редактор.
— На університеті, — відповідав юнак.
— От як... То ви, либонь, добре заробляєте, — каже Редактор. Коминярам незле платять.
— Та ні, — червоніє юнак. Я не коминяр, я сту́дент.
Редактор спокійно: Коли ж ви студе́нт, то ходите в університет, а не на університет ...
Докладніше про це див. ст. 67-72: в Україні. З'єднані Штати (Др. В Гуркевич, Самбір). В літературній нашій мові нема ще сталої назви для Північноамериканських З’єднаних Держав. Кажемо: З’є́днані, Злу́чені або Сполу́чені Шта́ти чи Держа́ви. Форма „З’єдинені" — місцева, літературна — 3 є́днані (від з'є́днати, з'єднувати; дієслова „з'єдинити" літературна мова не знає).
Христити, хрищений (О. Дучимінська в Рунґурах). Чому треба писати „христити", а не „хрестити", докладно вияснено в „PM“ 1934 р. ст. 76 і 453. Див. іще 51-й виклад „Рідного Слова".
Часо́писня (студ. Д. Кузик у Льові). Кімнату для читання часописів Ви назвали „часописня". Так, слово витворене за духом нашої мови, й має означати найперше кімнату, де переховуються часо́писи, подруге — кімнату для читання часописів. Пор. паровозівня. Як слово нове, воно викликав критику й нехіть. Звичайно кажемо: чита́льня часо́писів, читальня газе́т, і цим під креслюється найперше „читання".
Шле́йки (Гр. Фр. Коковський). Підв'язки через плечі, що держать штани, в літературній мові звуться шле́йки, а не шельки (польське szelki з нім. Siele).
Юнак, а не молодець (о. М. Когут ЧСВВ). Архаїчного „молодець" літературна мова тепер уже не знає, тільки ще в піснях маємо „хлопці-молодці". Віддавна в літературній мові запанувало „юна́к", напр. : „Чорна Рада" П. Куліша: Він був юнак уродливий 103. М. Ста́рицький, „Поезії": Зложити юнацьку силу 25, Юна́цьку волю 25. Олесь: Хто може безодню душі юнака прямим оком і міркою змірять. М. Ворони́й: Дівчину вродливу юнак покохав. Йдучи за літературною мовою, і Франко писав у „Зах. Беркут” 46: Моя донька може вибирати собі жениха між найславнішими юнаками в краю.
Чужі слова в українській мові ділимо на дві групі: 1) слова ялові, цебто такі, що в нашій мові зайві, бо їх легко можна заступити відповідними своїми, напр. рутинований (вправний); 2) слова чинні, цебто такі, що ми їх звичайно не перекладаємо, бо часто й відповідних слів своїх не маємо. До другої групи належать, скажемо, слова термінологічні, напр.: пошта, школа, телефон, гімназія й т. ін. Питає нас Др. Б. Мандюк із Перемишля: „як заступити нижче подані слова після чисто укр. мови: рефлектор, танк, ґабінет, кантор?" Як бачимо, всі ці слова відносяться до другої групи, цебто — перекладу не потребують. Але літературна форма цих слів така: рефле́ктор, кабіне́т, конто́ра. Щодо „рефлектора", то часом його звуть відби́вач. —С. Кравченко: В літературній мові прийнято писати бала́нс, са́льдо.
У тім випадку — у тому випадку (Д. Пісецький). Частіш пишемо: в тім випадку, на тім місці, але можна писати й: в тому випадку, на тому місці. Докладніше див. „Рідне Писання“ І § 151.	
Непорозуміння (Р. Завадович). Пишете: „мені доводилось стрічати в виданнях, що виходять по той бік Збруча, такі речення: „Будьмо спати“ або „Будьмо сміятися“. Що це?“ Таких виразів не може бути, — це хіба прості помилки замість „будемо спати“, „будемо сміятись“. Одну таку форму знайшов і я в катеринославця В. Підмогильного (.Проблема хліба“ 1930 р., Київ, ст. 118): „Будьмо ж учитись“. Російське: „Будемте учиться“ перекладаємо: будемо вчитись.
Наголос (М. Колодрубець). Говоримо й пишемо: ві́сті, борисла́вський. Про те, коли в прикметниках наголос падає на кінець слова, правила немає; тільки в словах на -кий (не -ський), коли вони двоскладові, наголос звичайно на кінці слова: гірки́й, м'яки́й, слизьки́й і т. ін. Про -ови́й див. „Рідне Писання" § 138.
Апостроф (М. Кулинич). Так, ря читаємо rіа, а р’я читаємо rja; треба вимовляти тільки ро-riadok, а не porjadok. Дуже добре ви підмітили: „Трохи помічною стає мені мова мойого села, де вимовляють: поридок, але: пір'є; отже, там, де селяни вимовляють й, там „PM“ по губних звуках ставить апострофа“. Справді так: апострофа ставимо замість j, бо такої букви нема в нашій азбуці (я = ja, є = je, ї = ji, ю = jy).


