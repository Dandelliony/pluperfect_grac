Дописи Прихильників рідної мови.
Ростемо! Молодь коедукаційної гімназії Р.Ш. в Яворові заснувала в себе „Гурток плекання рідної мови". Сходини молоді відбулися при кінці жовтня 1934 р. На сходинах вибрано Управу гуртка й начеркнено план праці. З одушевленням прочитали члени Гуртка статтю проф. І. Огієнка п. з.: „Плекаймо свою літературну мову" в „PM“ ч. 11 з 1934 р., бо організація стала від самого початку на твердій основі й побачила перед собою ясну й велику ціль. Опікується Гуртком проф. В. Хомицький. Яворів. Д-р І. Велигорський.
Наша повинність. Перемиський тижневик „Наша Земля“ вмістив у ч. З за 27 січня 1935 р. таку статтю нашої письменниці.
„Два довгі роки минуло від хвилини, коли журнал „Рідна Мова", присвячений плеканню літературної укр. мови, почав виходити у Варшаві, за вмілою редакцією нашого вченого Др. Огієнка. Скільки зусиль, скільки праці вложив шановний професор у своє діло, знають тільки ті, що бачили ту працю зблизька. А вся та праця прагне до одного: вщепити в наш народ заінтересування, защепити любов до рідного слова, бо тільки той, хто любить свою мову, буде старатись її вивчити зразково, щоб не посоромитися перед своїми й чужими
Залюбки славимо героїв, що, керуючись ментом, наражують своє життя, й спалахнувши згорять, наче та Іскорка, не залишаючи сліду. Не бачимо натомість тихих, витривалих працівників, що вперто й послідовно йдуть до світлої мети, не оглядаючись на сотні колод під ногами. »Справу видавництва „Рідної Мови“ уважаю справою національною й тому завади буду турбуватися нею, хоч прийшлось би мені впасти на шляху!«... пише проф. Огієнко.
І справді „Рідна Мова“ бореться з великими матеріяльними перешкодами, бо громадянство не хоче вчитися своєї рідної мови, а ті, що вчаться, не платять передплати, хоч вона тільки 50 гр. місячно.
І так, діло люди́ни в далекій чужині може внедовзі занепасти, якщо масовою передплатою не піддержимо його, не піддержимо своєї культури. Додам до цього, що це повинність наша!
Яр. Мандюкова.
„Рідна Мова“ в Галичині. Поволі але щораз більше, ми, галичани, звикаємо до „Рідної Мови“ та признаємо потребу єдности мови. Ми давно відчували потребу такого журналу. Ще тоді, коли появилася перша вістка, що буде виходити „Рідна Мова*, я зараз постановив передплачувати її. Як прийшло перше число, знайомий священик назвав мене божевільним, більшовиком і т. ін. А тепер уже не те. Кожне слово доказую науково: шостий, а не шестий, бо по шелесних і т. д. Тепер цей священик, як щось пише, все питається, чи писати так чи так. А я тішуся... Апострофа ми, галичани справді не розуміли. Священик казав: розриває слово, утруднює писати. Я допіру з 8 ч. (Почакова Граматика 28) вперше довідався, що інакше вимовляється ря, а інакше р’я, бо в нас все одно читають rja. Багато темних сторінок роз'яснив нам другий лист до Редакторів; шкода, що його раніш не помістили. Рожджалів, 27. XI. 1934. М. Кулинич.
„Словник місцевих слів“ безперечно має велику вартість через ясне ставлення того, що прийняла літературна мова, а що відкинула. Дотепер кожний сумнівався, та ніде було́ довідатися правди. „Словник“ став для мене статутом: то вільно, того не вільно. Ношу його все при собі. Одна хи́ба: багато слів бракує, а тому не знати, як їх писати. Коли б теперішнє видання розійшлося, тоді друге треба дати в побільшеному розмірі. 
27. ХІ. 1934. Рожджалів, М. Кулинич.
„Рідне Слово“. Було б добре, якби Видавництво видало Початкову Граматику окремою книжечкою. 12. XI. Лючин, А. Шмань.
Словник укр. літературної мови дуже нам потрібний. Чи не пора б приступити до його видання? Берлін, 12. X. 1934. Б. Шемет.
P. S. Такий словник дуже потрібний і Редакція вже його має; але звідки взяти коштів на його видання? Р е д.
Новорічні побажання. Бажаю Вам, щоб третій рік „Рідної Мови“ був щасливіший, і щоб журнал пробив вкінці лід байдужости бодай у чільнішої частини нашої суспільности! Не тратьте надії на краще майбутнє, не вгавайте у своїй праці й вірте в те, що число прихильників „Рідної Мови“ щораз зростатиме! 15. XII. 1934, Рунґури, О. Дучимінська.
Сердечно здоровлю усім гараздом Вас і видання. Дуже сподобалося мені ч. 1 за 1935 р. Дай Боже, щоб і всі були такі багаті змістом і цікаві темами. 12. І. 1935, Львів, Др. Іл. Свєнціцкий.

