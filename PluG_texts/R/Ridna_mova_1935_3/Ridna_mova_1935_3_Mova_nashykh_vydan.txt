Мова наших видань.
Володииир Сосюра: Війна війні, пеан ДВУ, Харків, 1930 р. 20 ст. Сталеві вірші, розкішна мова, жахливий зміст. Зазначу: незлічні зграї 11, В нестримному потоці 14, Непереборного розгону 15, Надійно дивиться на нас 5, Снить про тихий дзвін 16, Життя́ні мрії 16, Прийдешнього на всьому знак 15 і т. ін.
Гарний давальний приналежности: Кінця і меж грозі нема цій 16, Гімн любові і свобо́ді 20.
Пише тільки наро́д, щоб, од, а не: на́рід, щоби, від. Ніколи не вживає польського „котрий“: Ждали раю, що обіцяли нам 11; У тій руці, що меч тримала 9. Днів минулих яд 12 (а не їдь). Працюють ті (а не ці), що вам моноклі повибивають 4.
Часом непорозуміння: І на груді́ (на гру́дях) почесний знак 8, це русизм. Від „зоря" G3 зір:
У дзвоні зір 13, і зовсім непотрібно Сосюра вживає ще: Аж до зор 20, а навіть: Море зорів неозоре 5. Слова́: юрба, мета звичайно множини не мають, а тут: Під крики юрб 7, У золотому сяйві мет 6. Від „кроква" G3 буде кроков, а не: У злоті крокв 13.
Часті відступлення від звичайного словоладу роблять мову штучною: Дрібні на плити ронять сльози 14, В яснім електрики вогні 6, У днів цвіту 6, Ми їх за днів минулих яд 12 і т. ін.
о. М. Когут: Бесіда св. В В. до молодців про клясичну літературу, 1934 р. ЗО ст. Думаю, що бодай про заголовки наших праць мусимо дбати, щоб вони були конечно літературною мовою. Треба „юнак“, а не „молодець“, див. вище ст. 132.

