Початкова Граматика української літературної мови.
Завдання 174. Пишемо: кривавий, христити, але: кров, хрест. Виясніть, чому це так?
Завдання 175. Давне сполучення ръ по українських говорах вимовляють найрізніше : рі, ре, po, иp, ер, ір і т. ін., але найчастіше pи, напр.: кріниця, крениця, кирниця, керниця, кірниця, криниця. Як у вас це вимовляють? Чому в літературній мові прийнято писати тільки pи?
Завдання 176. Підо впливом форми хрест кажемо часом хрестити, а підо впливом кров кажемо кровавий. Те явище, що змушує одну форму змінюватись підо впливом другої, звемо в граматиці анало́гією. Чому повстає аналогія?
52.	Коли по шелесних пишемо о, а не е.
Вчора звечора чотири жонаті пожовклі чоловіки несли пшоно для шости дітей. Сьогодні цьому всьому кінець. Сльози ніколи не поможуть. Не май серця з льоду. Шостий — шестеро, сьомий — семи, вчора — вечеряти. Вчера́ — вчора, жена́ — жона, человѣ́къ  — чоловік.
Перерахуйте шелесні звуки. Вдавнину шелесні ж ч ш щ дз дж були м’які, а які вони тепер (див. виклад 35)? Вдавнину по шелесних писали е, а як пишемо тепер? Перед яким складом пишемо О, перед яким е? Який склад звемо твердим чи м’яким? Що пишемо по шелеснім на самім кінці слова?
По шелесних ж ч ш щ перед І твердим складом часто пишемо О, а не е: жолудь, жорна, вчора, чого, шостий, пшоно, щока. Твердий склад — це склад, що має голосний а, о, у ; склад з і, ю, я, е, є вважається за м'який.
Але перед м‘яким складом і на кінці слів пишемо е, а не о: шестеро, женеш, душею, чернець, ближче, гаряче.
Так само часом пишемо ьо
або е по м'яких приголосних д з л н c m ц: сльози, льоду, сьомий, цього, всього, до нього, сьогодні.
Завдання 177. Спишіть оці слова, і запам’ятайте, як їх писати.
Жовтий, бджола, жорстокий, чоло, чого, звечора, вчора, пшоно, шостий, шовковий, грошовий, жонатий, чоловік, чотири, жорна.
Поясніть, чому в цих словах треба писати по шелесних о, а не е? Запам'ятайте, що в літературній мові нема слів: вчера, шестий, четири.
Завдання 178. Вдавнину були звуки: ы — наше и, та и — наше і; з бігом часу давні ы та и перетворилися в нашій мові на один звук и. Склад із давнім  и(не ы) вважається ще й тепер за м’який, а тому перед таким складом пишемо е, а не О по шелесних. Знаючи це, поясніть, чому пишемо : пшениця, женитись, черниці, шести, щетина, але: пшоно, жона, чорний, шостий?
Завдання 179. Спишіть оці слова, і запам’ятайте, як їх пишемо:
Сльоза, на льоду, польовий, сьомий, цього, всього, до нього, цьому, всьому, на ньому, сьогодні, все, дьоготь.
Чому пишемо так? Запам’ятайте, що в літературній мові нема слів: семий, слеза, леду, цего, всего, до него, цему, всему, на нему, сегодня, всьо.
53.	Зміна приголосних г, к, х на шелесні й свистові.
Нога — ніжка, ножька, ніженька, ножище.
Рука — ручка, ржчька, рученька, ручище.
Муха — мушка, мушька, мушенька, мушище.
Курка — курча, курчѧ, kurczę.
Перед якими тільки голосними задньопіднебінні г, к, х змінюються на шелесні ж, ч, ш Коли відбулася ця зміна? Коли г, к, х змінюються на свистові? Перед чим в слові ручка, курча звук к змінився на ч ?
В глибоку давнину задньопіднебінні звуки г, к, х  перед передньорядними зм‘якчальними е, и, ь, ѧ змінилися на шелесні ж, ч, ш: нога — ніжка — ножище, рука — ручка, муха — мушка. Коли ж г, к, х стоять на кінці слова перед і (ѣ), то змінюються на свистові з, ц, с на нозі, в руці, цій мусі. 
Завдання 180. Стародавній глухий ь був передньорядний зм’якшальний голосний, цебто змінював г, к, х на ж, ч, ш. З бігом часу ь заник, але змінена приголосна позосталася. Напр.: нога — ножька, ряжа — ржчька, муха — мушька. Так само: бог ъ — божьство, пророкъ — пророчьство, врагъ — вражій, плакати — плачь, страхъ - страшьнъ. Перепишіть ці слова по-сучасному.
Завдання 181. Стародавній носовий ѧ був передньорядний зм’якшальний голосний, цебто змінював г, к, х на ж, ч, ш. а сам по них змінився на а. Напр.: сухый — сушѧть, грѣхъ  — грѣшаѧть, крикъ — кричѧть, отрокъ — отрочѧ. Перепишіть ці слова по-сучасному.
Завдання 182. На кінці слова перед і, що походить із давнього ѣ, г, к, х міняються на з, ц, с. Напишіть 12 прикладів на цю зміну.
Завдання 183. Змініть оці слова так, щоб у них г, к, х змінилися на ж, ч, ш: ворог, поріг, дрюк, вовк, муха, порох.
Завдання 184. Найдіть корінь ось у цих словах: вражий, свашин, вовчий, друже, горошина, Запоріжжя, козаче, індича.
Перед якими голосними г, к, X міняються на шелесні?
Завдання 185. Перепишіть і запам’ятайте оце. По-літературному треба ось так говорити й писати, а не так, як у дужках (): листопа́д (падолист), червоніти (паленіти), панувати (царити), перший (первший), позавчора (передучера, оноді), передплатник (переплатник), оправа або палітурки (переплет), середній (пересічний), грім (перун), вареники (пироги), лист (письмо), пісенька (пісонька), перемога (побіда), потушити (погасити), похорон (потреб), потоптати (подоптати), попробувати (покушати).
54.	Уподібнення приголосних.
Запорожці, дочці, квітці, отця, берешся, беруться, морочся, просьба, боротьба, жердка, отже, рад собі, дужка — дужок, просьба — просити, боротьба — боротись.
Що таке група приголосних? Що таке приголосні непро́різні? Коли приголосні бувають непро́різні, а коли про́різні? Що таке уподібнення приголосних? Які бувають уподібнення? Перерахуйте приголосні дзвінки і їхні глухі. Коли приголосний непрорізний, то як довідатися, який звук треба писати? Коли пишемо чн, а коли шн?
Приголосні звуки вимовляються не однаково голосно, тому вони діляться на дзвінкі та глухі (див. виклад 21). Кожний дзвінкий має свій глухий :
Дзвінкі: б в г ґ д ж з дз дж 
Глухі:	п ф х к т ш с ц ч
Приголосний звук, збігаючись із приголосним, звичайно уподібнюється йому по звучності, по якості та по м'якості. Така зміна приголосних зветься уподібненням їх. Уподібнення повстає з прагнення мови до найлегшої й найпростішої вимови та від будови органів мови. В групі приголосних уподібнюється звичайно звук перший другому.
Українська мова любить сполучення приголосних звуків тільки однакових: дзвінких із дзвінкими, глухих із глухими, шелесних із шелесними, свистових із свистовими, твердих із твердими, м'яких із м'якими, тому перший приголосний в групі їх стає таким, яким є другий.

