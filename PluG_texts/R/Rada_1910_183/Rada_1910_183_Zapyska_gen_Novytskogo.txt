Записка ген. Новицького.
В одному з Парижських часописів уміщено записку покійного генерала Новицького, яку він подав на Царське ім'я через князя Святополк-Мірського. „Утро Россіи“ наводить її зміст: генерал Новицький належав до старої школи полі тичного сиску, коли на чолі цього діла стояли самостійні шефи корпуса жандарів, котрі, як вірити генералові, боролися з революцією, але самі революції не творими. Все це змінилося при гр. Лоріс- Мелікові. Політичними ділами став керувать департамент поліції. „Живе діло сиску“ було оддано „мертвому канцеляризмові бюрократії", на місце одвертого закону стала канцелярська тайна і інтріга. На чолі розиску стали люде нової школи, з подвійною політикою і подвійною совістю, Судейкіни, Зубатови і їх прибічники, для яких розиск став поживою. Агенти охрани, каже Новицький, самі одкривають потайні друкарні, друкують і розповсюджують революційні прокламації, а потім арештують людей, викликаючи ненавість не тілько серед публіки, але й серед самих жандарів. „Ніколи нікого не ненавиділи так, як Фон-Плеве“, каже ген. Новицький. Новицький, обвинувачуючи департамент поліції, не знає ще самих цікавих провокаторів, як Азеф і инші. Новицький повідомляє про провокатора Яголковського, який, будучи агентом поліції, поїхав в Бельгію з наказу поліції, щоб там зробить вибухи. З Бельгії він втік в Петербург, де його переховувала поліція. „Про справу Яголковського знав добре все бувший міністр юстіції Муравйов”. Записка Новицького присвячена найбільш оповіданню про Зубатова. З діяльности цього наведено між иншим таке. В кінці 1881 року Дегаєв доніс, що Вєра Фігнер, яку обвинувачували в замахові на убивство Олександра II під Олександровськом, перебуває в Харькові. Судейкін і Плеве—останній з фальшивим пашпортом на ім’я купця 2-ої гільдії — поїхали в Харьків і арештували Фігнер. Але щоб зняти підозріння з Дегаєва, яким дорожив дуже Судейкін, рішили вони пожертвувати нічого неповинним агентам Шкрябою. Останнього з відома Плеве вбив Дегаєв, якого це обілило. Після цього вбивства Плеве і Судейкин зараз же виїхав в Петербург. Далі в за писці говориться про діяльність Зубатова та його агентів провокаторів. Тут згадується про Ю. Воліна, Маню Вільбушевич, доктора філософії Шаєвича, чиновника Меньшикова, жандармського полковника Васільєва, підполковника Спірідоновича, Гапона і инших. Ці підготовляли погроми, замахи, вибухи і т. ин. Гапон, як каже Новицький, брав жалування, як агент департамента поліції і був „активним участником в справі вбивства в Полтаві секретаря консісторії Комарова". На кореспондента „У. Р.“ читання цієї записки зробило велике вражіння.