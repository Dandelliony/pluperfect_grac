ТЕЛЕГРАМИ
(та останні вісті з газет)
Скасування охранок
ПЕТЕРБУРГ, 13. Ходять чутки, що в міністерстві внутрішніх справ розробляється законопроект про скасування окрайок. Функції їх виконуватимуть жандармські управління.
Забастовка шевців.
ВАРШАВА, 13. Спілка шевців опублікувала відозву, в якій говориться про неможливість збільшити плату. Забастовка тягнеться.
На Катеринославській виставці.
КАТЕРИНОСЛАВ, 13. На виставці одкриваються курси по сельсько-господарському машинобудівництву. Вчення йтиме од 26 августа до 1 сентября, а потім од 12 до 18 сентября.
Боротьба з чумою.
ОДЕСА, 13. Головний врачебний інспектор знайомився з санітарними заходами в порту, придивлявся, як окурюють судна сіркою. Завтра будуть пробувать ловить крис апаратами „Клейтона“. На засіданні санітарно-виконавчої комісії, при участи Малиновського, вироблено план боротьби.
Холєра.
ПЕТЕРБУРГ, 12. За тиждень в балахинському пов. захворіло 13, умерло 7; в землянському захворіло 35, умерло 16; на Полтавщині захворіло 358, умерло 178; од початку пошести в Ташкенті і повіті захворіло 37, умерло 24; в сизранському пов. захворіло 890, умерло 170.
Гряд.
ТИРАСПОЛЬ, 12. В повіті пройшов великий дощ в бурею і грядом. Гряд падав з голуб'яче яйце завбільшки. Убито хлопця. Побито багато дрібної худоби і птиці. Шкоди наробило багато.
Всякі звістки.
ПЕРМЬ, 12. В с. Пискор, солікамського пов., умерла, заразившись холерою, жінка-лікарь Мальнева, що працювала в земстві по боротьбі з пошестю.
НОВОЧЕРКАСЬК, 12. Після великих дощів в двох округах на виноградники напала хвороба мільдіу. Листя пропада. По де-яких станицях сподіваються зовсім малого врожаю.
ПЕТЕРБУРГ, 12. Воєнно-окружний суд засудив на 2½ р. в арештантські роти чотирьох салдатів, які покрали дорогоцінні вінки з гробниць в Петропавловському соборі.
АТКАРСЬК, 12. На роз'їзді „Красновка" сталося нещастя з товарним поїздом: зійшло з рельс сім вагонів. Дорогу пошкожено. Старшого кондуктора трохи потовкло. Поїзди ходять з пересадкою в цьому місці для пасажирів.
ПЕТЕРБУРГ, 12. Подано на затверження уряду проект статуту всеросійської сельсько-господарської палати. Проект підписали: статс-секретарь Єрмолов, сенатор Фролов і діректор с.-г. музея Ватюшков.
В осени в Петербурзі одкривається постійний польський театр.
Распутін, як пишуть пет. газети, переїздить в Царицин, де вони з Іліодором будують жіночий манастирь.
В Білостоці в-ночі багатьох потрушено. Десять душ арештовано.
З Томська „Рѣчи“ пишуть, що Шварц офіціяльно вимагає од професорів Соболева і Малиновського, щоб вони або покинули редактувати газ. „Сибирская Жизнь“, або покинули професорство.
У Варшаві забастувало більше 800 робітників євреїв, що роблять коробки.
Арештовують багато людей.
За кордоном.
Афганські розбійники.
СЕЙСТАН, 13. Афганці напали на караван, що йшов з Індії. Чотирьох про водників, між якими два перських салдаїи, вбито; всі инші повтікали. Розбійники пограбували 25 верблюдів з крамом.
На Брюсельській виставці.
ВРЮСЕЛЬ, 13. Адміністрація виставки закінчила будову протипожарних приладів. Особливу увагу звернуто на одділи чужих держав.
Нещастя.
ПАРИЖ, 13. З Нью-Йорка телеграфують, що в околицях Спінкфільда пасажирський поїзд наскочив на автомобиль. П'ять душ, які їхали автомобілем, вбито. Тяжко поранено шістьох пасажирів з поїзда.
Пожежа
БЕРЛИН, 13. Вчора вночі в Страсбургі згорів старий шпиталь. 100 душ хворих пощастило врятувати.
Самогубство паші.
ВІДЕНЬ, 13. З Адріанополя пишуть, що покінчив життя самогубством Ібрагім-паша, начальник інтендантури 2 корпуса.
Холера в Відні.
ВІДЕНЬ, 13. Захворіло де-шлька душ на холеру. Город вживає надзвичайних санітарний заходів.
Холера в Італії.
РИМ, ІЗ. Рада міністрів асігнувала 900 тисяч лір на допомогу населенню тих місцевостей, де лютує холєра.
РИМ, 12. В Апуліі знов захворіло 18, умерло 14. Товариш міністра внутрішніх справ виїхав в холерне місце, щоб встановити скрізь однакові засоби по боротьбі з пошестю. Постановлено перш за все завести громадські столові, в яких даватимуть населенню добру їжу.
В Кореї.
ПЕТЕРБУРГ, 12. Корейський імператор прилюдно одрікся од престола. Цими днями буде офіціяльно оповіщено про анексію Кореї.
Всякі звістки.
ТАРЕНТ, 12. На панцирнику „Маргарита“ лопнула труба. Парою попекло 9 матросів, з яких два вскорости вмерли.
СПОКЕН (шт. Вашингтон), 12, Випав великий сніг і допоміг втушити лісну пожежу. Знайдено 20 трупів урядових лісних чинів. З Авори вийшов напоміч військовий отряд, але но дорозі салдати позадушувались в диму. Трупи їх чисто пообгоряли.
ДЮРЕНД (шт. Мічіган), 12. На залізниці Грантренк в-ночі збіглись два поїзда. Убито 18, ранено 20 пасажирів. Поламані вагони зайнялися і трупи вбитих пообгоряли.
МІСУЛА (штат Монтана), ІЗ. Арештовано три душі, запідозрених в підпалі
лісу. Сподіваються ще арештів. Загинуло підчас пожежі 300 душ.
