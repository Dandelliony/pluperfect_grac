Відгуки життя. V. Гріхи молодости й пришібеївщина.
Правду кажучи, мене страшенно здивувало, що п. Левицький і досі ще директорує в Олександрії. Мені здавалося, що його досі призначено принаймні столоначальником якого-небудь  секретного стола в якім-небудь присутствії. І коли цього не сталося, то чого-ж тоді, справді, пильнує олексанідрійський справник! Сам п. Левицький наважився, очевидно, знову про себе нагадати й знову кинувся в боротьбу з олександрійським мазепинством. Мимоволі виникає думка: звідки в людини, певне-ж не молодої, стільки молодечого завзяття, і чому свої широкі здібности вона витрачає на таку невдячну працю?.. Спасибі, дописувач з Олександрії наводить одну з войовничих промов п. директора, з якої бачимо, що педагог замолоду вчинив величезне злочинство, страшний гріх і перед начальством і перед власним сумлінням,  тому й мусить тепереньки покутувати його гонитвою за тим, чим колись цікавився. ¢ріх молодости п. Левицького не  звичайний собі людський гріх, і тільки бажання перестерегти од його --- молодь викликало директора ; на признання. Каюсь, сам колись носив сиву шапку... Сердешний! як його тільки свята земля носить і досі?.. Всяке „благое начинаніе“, як відомо, завше знайде прихильників, тому й діяльність п. Левицького пробудила до творчости закопані до того таланти. На олександрійськім обрію замиготіли ще дві яскраві постаті: вчитель семинарії Майдаченко—істино-руський землячок і пан-отець Преображенський. Захоплення боротьбою з українством землячка ми розуміємо. Ще небіжчик Тарас Григорович зазначив, що священим обовязом землячка є—продавання рідної неньки за шмат гнилої ковбаси. І хоч п. Майдаченко, як повідомляє кореспондент, чудово вимовляє істино - руське слово „почервонєл", проте, певний свого обовязку, давно вже забув червоніти. Допускаючись вчинків, од яких і „у лисого волоси дибом станут“, мовляв той же таки Майдаченко, він спить спокійно, бо за свої подвиги дістане в нагороду два пальці директорської руки. Що-ж до о. Преображенського, то
тут ми нічого не розуміємо. Що він Гекубі й що Гекуба йому?.. Кинути гарячі книші, річ так мовити, реальну, „осязаемую", й погнатись за якимсь маревом, до якого, власне, пан-отцеві стільки діла, як до китайського Юаншикая, —де, коли хочете, навіть не „во благовременніи", бо й вибори ж до Думи Державної давно вже терном заросли. А погляньте, з яким захопленням о. Преображенський гасає по гімназіальних кватирях та вишукує українську крамолу! А де нападе, то вже не шкодує свого семинарського красномовства: Братіє! Злокознений змій мазепинства готує вам геєну огнену, прельстивши серце ваше отрочеське мьягким знаком. Ізвергніть, братіє, сей міягкий знак геть і блюдіте чистоту і душі вашої і общеруського язика во спасеніе, бо все ж мазепинство сіє криється тільки в мьягкім знакові, поставленім у непотребнім місці. Яку мзду на небесі і на землі дістане за свої „труди" усердний панотець? Звичайно, ніякої,— тому й од його „трудів“ одгонить тільки унтером Пришібеевим. Як що дурня не попобьеш, то на твоїй же душі гріх. А надто, як за діло... коли, скажемо, непорядки . Стривайте! За непоряінами є кому дивитись. На це е п Левицький, Майдаченко... Ім всього не допильнувати, та п. Майдаченко й не тямить по писанію. Але зрозумійте, що це не ваше діло! Як кажете? Як же не моє? Дивно... Вони українські книжки читають, і не моє діло! А як же на вашу думку, хвалить їх за це, чи що?.,. Пане Майдаченку, ходімо ще до гімназиста Шпаргальченка понишпоримо!..
 С. Ч

