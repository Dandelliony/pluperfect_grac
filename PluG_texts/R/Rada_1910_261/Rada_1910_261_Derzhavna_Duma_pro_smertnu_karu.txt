Державна Дума про смертну кару. (Із стенограм). Заява с.-д. фракції.
Л. М. Толстой повставав проти смертної кари і перед смертю промовив своє „не можу мовчати“. Ми, представники пролетаріату заявляємо, що найкращим пам'ятником Толстому, борцеві проти смертної кари, буде негайне і повне скасування цього страмовища. Ми, нижче посписувані члени Держ. Думи вносимо пропозіцію, щоб негайно в Д рж. Думі розглянути проект про смертну кару.
Заява к.-д. фракції.
Найкращим монументом Толстому буде здійснення його ідеї про скасування смертної кари. Законодавчу пропозіцію про скасування смертної кари було ще внесено на кінці першої сесії 19 іюня 1908 р.; з початку минулого року її розглядали і по бажанню більшости Думи було внесли в комісію судових реформ. В комісії проект пролежав більше року, потім в маї був внесений в Думу, та не зважаючи на повсякчасне нагадування, до цього часу на повістку не був поставлений. Ми вважаємо за свій обовязок перед світлою пам'ятю покійного знову вимагати, щоб проект про скасування смертної кари був поставлений на повістку найблизчого засідання
Промова Мілюкова.
Обмірковуючи питання про вшанування пам'яти помершого великого письменника, фракція народної волі прийшла до висновку, що найкращим вшануванням йому було б здійснення тої ідеї, що була центральною точкою світогляду Толстого, і яка уявляє з себе найдорожче бажання російської інтелігенції і широкого народнього загалу. Смертну кару Толстой визнавав за узаконенне убивство. Ця думка однаково дорога, як нам так і покійному. Ми не виходимо з кола ідей великого письменника, коли бажаємо вшанувати його пам'ять, поставивши на чергу таке велике питання, як питання про скасування смертної кари. Ми не чекали цеї смерти, щоб зробити таку пропозіцію. Зроблена вона уже давно, і я нагадую вам, що представники центра в перші хвилини згарячу говорили нам, що не мине і місяця, як нашу пропозіцію комісія обміркує і поверне для розгляду на цю кафедру. З того часу пройшли роки, двічи і тричі нагадували ми про негайну потребу прийняти і вирішити тут це питання. І от тепер ми повертаємося все ж до того. Нам здавалося, що в той час, коли одійшов з цього світу чоловік, якого ввесь світ визнав за свою живу совість, що в той час, коли вся цівілізована людність прислухається, як б'ється російське серце, — може ми помилялися, але нам здавалося, що в цей час затремтить і ваша совість. (Оплески лівих).