Городськнй театр. „ Зігфрід". Перша постановка „Зігфріда“, яка по ідеї мала бути видатною подією в музикальнім житті Київа, на ділі дала дуже незначні художні наслідки. Почати з того, що оперу поставлено не цілу, а в уривках. Можна напевне сказати, що партітуру скорочено на добру третину. Особливо покраяно II і III акти, причім викинуто не тільки великі куски діалогів, а навіть такі місця, де розвивається дія. Так, у другім акті випущено той епізод, коли Зігфрід скидає трупи Міме й Змія (кілька сторінок партітури). Добре, що наші артисти однаково нерозбірно вимовляють слова, а то в головах слухачів виникла б чимала плутанина від такої „кускової" сістеми. Далі, в постановці помітно було багато провінціалізму, наче оперу ставив якийсь режісер-ділетант. Виходи робились не так, як того вимагає Вагнер. Подорожній, напр., виходить не з лісу, як сказано у Вагнера, а звідкись з стелі печери. Партію пташки виконує не хлопчик, як того вимагає Вагнер, а женщина (д-ка Орлова). Всі сценичні ефекти зроблено надзвичайно грубо. Замісць пташки з дерева спускається якась ганчірка, замісць Змія — щось таке, чого й назвати неможна, в третім акті пташка зовсім не літає. В декораціях нема стилю. Ліс у І акті занадто рідкий, у другім —не дає ніякої ілюзії, в першій сцені третього — декорації грубо розлазяться, замісць того, щоб їм зникнути в огні. За два роки підготовчої праці можна було дати щось більше стильне й художнє. На щастя, виконання стояло на значній висоті, й це врятувало спектакль від повного художнього провалу. Оркестр у свій бенефіс грав прекрасно. Тільки салові фрази окремих інструментів і інструментальних груп (вальторна solo в II акті, всі скрипки в унісон у III акті) проходили не зовсім чисто. До того д. Пагані ще часто занадто форсірував згучність. Загалом, одначе, виконання оркестрове стояло високо, й ті привітання, що в падали на долю оркестра й його шефа, були цілком заслуженими. Вокальні партії також поділено гарно. Хоча голос д. Коржевіна не досить сильний для партії Зігфріда —тут потрібний справжній героїчний тенор, — проте партію свою артист виконав з боку вокального цілком задовольняюче. З боку сценичного він був не зовсім на висоті, проте грубих помилок і недоладностів в його виконанні не було. Прекрасний Міме вийшов з д. Брайніна. Ми не сподівались од цього артиста ні такого голосу, ні такої гри, ні такої дікції, а він дав такий цільний образ, що тільки лишилось дивуватись. Д-ка Брун лехко вправлялась з надзвичайно трудною тесітурою своєї партії: на крайніх верхах (si-diez, do) голос її згучав вільно й лехко. На своїх місцях були й д.д. Каченовський (Альберіх) та Дісненко (Фафнер) і д-ки Рибчинська (Ерда) й Орлова (пташка). Зрештою, й без того невелику партію Ерди так обкраяли, що д-ці Рибчинській майже нічого було й співати. Один тільки Максаков не підходив до партії Вотана, але проти цього нічого вдіяти не можна. Загальне вражіння від спектакля таке, що ми тільки познайомились з „Зігфрідом", але не бачили його в цілім і повнім виді. При тім занепаді серйозної музики, що тепер панує в Київі, доводиться дякувати й за це. M. Григ... 
 - Театр M. К. Садовського. Сьогодня в українському театрі йде опера „Катерина" для першого виступу д. Аркаса в ролі Остапа. Після „Катерини" піде веселий водевіль О. Олександренка —„По Мюллеру". 
 - Бенефіс артистки п. Малиш-Федорець одбудеться в пятницю, 19 ноября. Піде „Чарівниця" з участю М. Садовського в ролі „Воєводи". Концерт студентського хору. Сьогодня в купецькому зібранні в Київі інтересний концерт славянських пісень у виконанні хора студентів університета під орудою відомого українського регента і композітора А. Кошиця. Мало не половина програми зложена з українських пісень. 
 - Труппа С. Глазуненка виставляє в Катеринодарі поруч з українськими ще й російські пьеси: „Воскресеніе" та „Дни нашей жизни". 
 - Труппа Свєтлова, Левченка й Матусіна грає тепер у г. Мелитополі (Таврія).