Розрухи в Уельсі. В Уельсі між рудокопами, що вже довгий час страйкують, виникли великі розрухи. В Тоніранді страйкарі напали на поліцію і закидали її пляшками і камінням. 14 поліцейських і багато маніфестантів ранено. До ранку всі вулиці в Тоніранді було закидано камінням. В Абердері страйкарі зруйнували булошню і побили штрейкбрехерів. В Понтіпрайді теж виник бій між поліцією та страйкарями. Багато ранених. Поліція, налякана страйкарями, не хоче захищати тих, що стали вже на роботу.
Суд над суфражистками. Всіх 117 суфражисток, що були арештовані в Лондоні за буйство коло парламенту, виправдано на суді. В той день, коли їх привели на суд, там було багато народу; представник корони Мюкст, росказавши всю подію, звернувся до суду з такою промовою: „Міністр внутрішніх справ, обміркувавши цю справу, прийшов до того висновку, що карати судом суфражисток не варто. (В публіці сміх і оплески). Через це міністр доручив мені просити суд виправдати всіх їх негайно". Тоді суддя сказав 117 суфражисткам: „Зважаючи на те, шо представник корони з наказу міністра, не хоче обвинувачувати, я всіх вас виправдав". Публіка голосно вітала цю постанову суду, а суфражистки подались з суду дуже незадоволені, бо хотіли потерпіти за свою справу.
Буйство в театрі. В Мадриді, в театрі „Новини" йшла соціалістична пьєса. Зміст її: на трупах бідноти вчаться в лікарнях, як гоїти богачів. Студенти медицини вломились на сцену, розбили все і побили артистів. Явились жандарми і багато арештували і поранили студентів. Тепер з наказу міністра скинуто з посад начальників поліції в Мадриді —Мендеца і Аланиса. В Севил‘ї студенти медицини страйкують, щоб почесати свою солідарність з мадридськими студентами.
Страшна пожежа. ВАРШАВА. „Kur. Por.“ телеграфують з Н'ю-Иорка про незвичайну пожежу на прядільній фабриці в Н'ю-Джерсеї. Полум'я раптом охопило увесь будинок і більшість робітниць не не вспіла вискочити. Врятовано тільки робітниць першого поверху. Всього згоріло 40 дівчат. Чотирнадцять розбились на смерть, стрибаючи з четвертого поверху.