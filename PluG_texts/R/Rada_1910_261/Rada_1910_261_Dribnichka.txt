Року 1903, надумавши перекласти оповідання Л. М. Толстого „Де любов, там і Бог“, я опинився у дуже ніяковому становищі: тоді ще був у повній силі сумної пам'яти закон 1876 р., що між иншим забороняв усякі переклади на вкраїнську мову. Отже перекладати твір Толстого так, як він є (і як пізніше він і був надрукований) була річ безнадійна, бо неминуче цензура заборонила-б його. Можна було попробувати обійти той закон і не перекладати, а переробити те оповідання. Але на це в мене, як то кажуть, „рука не підіймалася", бо переробляти твір такого геніального художника значило б попсувати його у-нівець. От і надумав я вибрати середню стежку між тою Сціллою та Харібдою, а саме: перекласти оповідання, тільки перемінити назву його, всі власні імена і поставити не повне ім'я авторове, а тільки ініціали його: Л. Т. Та не хотілося й такої одміни робити без згоди автора. Отже я написав до Л. М. листа, розсказав йому про всі пута, що накладає на наше слово закон 1876 р. і просив дозволити переклад з виш-менованими відмінами. На те прохання я одержав одповідь, яку подаю тут, не перекладаючи: Ясная Поляна. 2 ноября 1903. Милостивий Государь, Левъ Николаевичь Толстой получилъ Ваше письмо отъ 29 Августа, переданное ему С. А. Л. *) и поручилъ мнѣ отвѣтить Вамъ. Левъ Николаевичтъ не только вполнѣ согласенъ на Ваше предложеніе относительно перевода его писаній на малорусскій языкъ со всѣми тѣми передѣлками и измѣненіями, которыя Вы находите нужнымъ сдѣлать въ заглавіяхъ, тексгѣ и подписи, но и очень благодаренъ Вамъ за это. Пріймите увѣреніе въ совершенномъ почтеніи X. Абрикосовъ. Не довелося скористуватися з того дозволу Л. Толстого: незабаром після того почалася війна з Японією, з'явилася наша, негайна робота, далі настав визвольничий рух, а потім стало вже можна надрукувати переклад без тих викрутів та перемін. М. Левицький.