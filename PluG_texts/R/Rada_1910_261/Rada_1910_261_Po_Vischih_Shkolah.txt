	Московський університет.
12 ноября „Українське Земляцтво при Московському Університеті" упорядкувало вечірку на свою користь. Виконували програму переважно студенти університету. Після музичновокального одділу були танці.
	Московський Комерційний Інститут.
В Московському Комерційному Інситуті 11 ноября відбулось на спомин Л. Толстого засідання. Промови казали в перемішку директор інституту проф. Новгородцев, професора і студенти. Один з студентів-українців цього інституту зробив доклад на тему: „Отношеніе Украины къ Толстому “.
	Бестужевські курси в Петербурзі.
28 октября „Український Гурток Бестужевських Курсів" в Петербурзі упорядкував вечірку на користь своєї бібліотеки. Музично-вокальний відділ пройшов з значним успіхом. Особливо подобались слухачам М. Кушнеренко (спів), В. Семенов (віолончель) і д. Лукин (спів). На вечірці багато люду було в українському вбранні. Прибутку од вечірки більше 90 карб.
	В Петербурзькому університеті.
В половині жовтня нарешті роспочав свою діяльність гурток „Українознавство“ при спб. університеті. На перші збори 12 (окт.) прийшло більше 40 чоловік, все переважно нові студенти. Збори роспочались шануванням пам'яти дорогих небіжчиків — Кропивницького, Грінченка, Доманидького та Мацієвича. Гарячу промову присвятив незабутній втраті С. П-ський. 3‘ясувавши в стислій формі громадську заслугу К-цького, Г-нка й Дом-дького, про Мацієвича тов. сказав, що цей чоловік особливо відомий петербурзькому українському громадянству (був одним із фундадаторів клубу „Громада"), що його життя, яко громадянина, було на користь українству, і гурткові нашому він багато допоміг, коли цей гурток ще починав тільки складатись. Після цієї промови торішня рада гуртка дала справоздання за діяльність гуртка в минулому році і пропонувала зборам щиро подякувать шановному нашому керовничому, проф. Вольтеру за прихильне і сердешне відношення до нашої громади на протязі всіх 4-х літ її істнувааня. Шановний профес. у своїй одповіді розсказав про новий національний гурток, гурток “Латвовѣдѣнія", котрий цього року заснувався, і пропонував зборам привітать цього молодого брата, котрий має тіж самі завдання, що і наш гурток („украиновѣдѣнія"). Після цього збори почали розмову про будучу діяльність гуртка. Промовці зазначили, що тепер ми роспочинаєм новий рік в умовах, більше спріяючих нашій науковій діяльности, дякуючи тому, що серед нас є такий досвідчений чоловік, як проф. О. С. Грушевський. Шановний проф. одповів, що з його боку бажання працювати в нами не бракуватиме, коли товариші будуть цікавитись. Далі порішили послать привітання новому докторові історії шановній О. Єфименковій і на цьому збори закрилась. За час до других зборів (26 окт.) зорганізувались при гурткові дві секції — історична і літературна під приводом ш. О. С. Тепер наше студенство під керуванням досвідчених людей може працювати майже по всіх галузях українознавства. На других зборах К. Ш-цький читав реферата про худ. Тропініва (18 віку). Біографія Т. нагадує нам життя Т. Г. Шевченка. Тілько на 47 році свого віку получив Тропінін волю, ато майже все життя працював на пана. Переведений з малечку з Новгородської губернії на Україну, він виріс серед її чарівної природи, і Україна зробилась для Т-а „Італією" по виразу його вчителя худ. Щукіна. Зазначивши вплив на Тропініна старої української штуки, вплив худ. — українців Лосенка, Воровиковського, Левицького, референт показав деякі копії з його картин і між иншими портрет Кармелюка, которого Тропінін міг сам бачити; варьянти цього портрета писані теж Т-им, е в моск. третьяковській галереї, там же переховується цікавий ескиз молоденької дівчини з Поділля, (в каталозі „молодая татарка"!) Реферат був дуже цікавий для нас: він познайомив слухачів з ріжними течіями і характерними рисами старої української штуки, а також показав, яке велике значіння мала Україна в розвиткові російської художньої творчости. Після реферату проф. Вольтер прочитав свій відчит про діяльність гуртка в цьому році. Пройшов час, коли можливе було легковажне відношення суспільства до біжучого життя. У всякого народа треба виробити громадську дісціпліну. Університет пройшов три стадії розвитку —1) панування клерикализму, 2) приготовлення людей для праці державі, 3) приготовлення людей на корисну діяльність суспільству. І в цій останній стадії університет не відповідає вимогам життя, котрі не вміщаються в межах 4—5 факультетів; через це гурток — це є просеминарій для справжнього семинара — життя. Ми повинні приготовить себе на службу всьому народові і до українського діла ми повинні прийти вповні свідомо. Через де треба найсерйозніше ставитись до своєї праці в гуртку. Всі науки, всі семинарські заняття треба використати для нашого діла, а головне треба навчитись передавать те, що сами знаємо своєю мовою. Далі промовець приводить слова професора Сумцова: „головне поліпшення мови... Українська мова розроблялась тільки з боку поезії". Завдання гуртка „поширить (на всі галузі знаття) вживання української мови. Мова бажає щирого наукового підтримування , —це залежить од вас". З приводу відчиту почались розмови про проведення в життя цих думок, але за пізньою добою дебати не скінчились. На третьому зібранні (2 ноября) тов. З—в прочитав реферата „про гетьманування Полуботка". Реферат викликав діскусії, і за порадою 0. 0. Грушевського порішили питання, зачеплене рефератом, перенести в історичну секцію і там детально роздивитись. Реферат зробив гарне вражіння серйозністю і цікавістю теми. Зібрання подякувало референта і перейшло до біжучих справ. Перша така справа була — питання про підтримуваная преси. Так провадиться наше життя. Є багато мрій і намірів, як це звичайно бував, а чи пройдуть вони в життя? де що проходе, а більша частина не здійснюється. Але все ж треба сказати, що в нашому гурткові де що робиться; дуже велика надія на більшу інтенсивність праці цього імено року. Бібліотека функціонує, і це, на мою думку, саме найбільше придбання гуртка за 4 роки його істнування і найкращий покажчик значної порівнюючи інтенсивности його життя. В початку цього року книгарня налічує до 1.800 примірників книжок і передплачує майже всю пресу російської України і значну частину з-за кордону, Ф. С —о.
	Харківський університет.
11 ноября знову відбулися в університеті вже треті студентські збори. Не зважаючи на дощ, студенти валками валили до університету. Студентські делегати розповіли на зборах про свою подорож на похорон Л. Толстого. На похорон вони вже не поспіли, а були на могилі і поклали вінок з написом; „Ти був нашим розумом, ти був світлом нашим. Студенти харьківського університету великому учителеві" 12 ноября по всіх вищих школах не вчилися. На п'ятницю ж були призначені збори української студентської громади з рефератом про М. С. Грушевського з нагоди 25-ліття його праці. Ці збори одсунуто на понеділок. З нагоди смерти Толстого українська студентська громада послала його удові телеграму з висловом спочуття.