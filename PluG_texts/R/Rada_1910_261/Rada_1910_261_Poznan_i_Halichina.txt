Мені дуже прикро, що д. Ярошевський зробив з мене оборонця польської шляхти і її політики в Галичині. Я не тільки не обороняю тієї політики, але вважаю її за злочинство, як проти українського, так і і проти польського народу, бо вона рив продасть між двома натуральними союзниками, ненавистю отруює їх душі і за-ради дрібних здобутків сьогодняшнього дня (я маю на думці цей нещасний „стан посядання" польського в Східній Галичині) ставить на карту всю будучність цілої Польщі. Я доказую все ж таки, що становище поляків в Познанщині і дуже гірше і прінціпіально ріжне від становища українців в Галичині, бо: 1) не можу заплющувати очі на факти, і 2) боюся, щоб, в погоні за ідеальною справедливістю в Галичині, не опинитись в Росії і Прусії бік о бік "в сусідстві з „не совсѣмъ чистыми" людцями", як каже шановна редакція (див. № 243 ст. „Більше об'єктивности"), себ-то з російськими чорносотенцями і німецькими гакатистами. — Мій шановний опонент каже, що австрійський уряд віддав українців „на съѣденіе" полякам, але зараз же сам признає, що австрійська конституція не дає полякам з'їсти українців. Пруському урядові д. Я. протиставляє "польський автономний уряд" в Галичині. Нетрудно зауважити, що між цими інституціями з юридичного боку є прінціпіальна ріжниця, а з практичного боку —„дистанція огромнаго разміра". Як що мова йде про психологію наших ендеків і пруських гакатистів, то згода: „варт Пац палаца, а палац Паца", але—кажучи об'єктивно Галичину не можна рівняти до Познанщини, бо вона є на усім просторі українських земель єдиним місцем, де ваша культура перестала бути фолькльором а люд з етнографичного матеріялу став народом, бо Галичина це колибель вашого національного відродження, а Познанщина це могила для милійонів моїх братів. Ще скілька слів про мій національний „гіпноз". Я не вважаю польський народ ані за кращий, ані за гірший від инших народів, тільки за нещасніший від їх. До усіх тягарів його долі прилучається ще й страшна моральна трута, що точить в Галичині і наш і ваш народний організм, національна ненависть. Обидві народности дійшли вже там до краю, де кінчається розум і бушує тільки сліпа ворожа стихія. Пора схаменутися! Подаймо ж собі руки хоч ми, працьовники поступу, і напружимо усі сили на боротьбу з „національним засліпленням" так польського, як і українського громадянства.
*) Відповідь д. Ярошевському на його ст.: "На чієму боці націон. засліплення?" (№ 242 "Ради" ) про мою замітку „Галичина та Познанщина“ в „Dzien. Pet.“ № 217. (Пр. автора.).