Новотвори в сучасній українській мові.

3. Наростки -ниця, -иця й -альниця. Чужі наростки. Заняття й чинності жінок означують теж іменники
з нар. -ниця: промовниця - жінка, що промовляє, вміє промовляти, продавниця - жінка, що продає 
(перекл. з рос. продавщица), посланиця - жінка-післанець (Кол. 117), злодійниця Відр. І, видавниця, 
дозорниця - наглядачка, створене на лад поль. dozorczyni іb.

До інших ділянок належать такі новотвори: а) будинки: лічниця (гал.) - лікарня (в В. Укр.), станиця - постерунок, 
табор у Каліші Д., б) предмети: мовниця - трибуна, підвищення для промовців, ловниця - капітель колюмни.

Наростком -иця . утворені назви самиць звірів: тигриця, левиця (гал. львиця), назви жінки по її занятті : прозірливиця - віщунка,
політ. терміни: лівиця, правиця - ліві, праві партії, окремо стоїть: передовиця - вступна стаття (з рос. передовая). Замісць слова 
"тигриця" появилося слово скорочене "тигра" (нар. -а). Переважають у цих неологізмах галицькі слова, деякі з них складені за рос. чи 
польським впливом, але між ними мало зовсім невдатних. На 16 слів аж 7 визначує заняття, чинність чи прикмету жінок. 

Наросток -альнuця творить мало слів.
Я записав тільки два: плакальниця - плачка і незначно обгладжене рос. слово зажигальниця - запальничка (рос. зажигательница).
У всіх поданих словах основний наросток є -uця, а інші додаткові повстали з приводу поширення кореня. Для докладности подаю їх окремо.


На чужий лад створені слова: сторожева - сторожиха (поль. strоżowa, в україн. мові є цей наросток у слові "королева") й багато йменників 
із російським нар. -ша: скульпторша - скульпторка, різьбарка (Гол.), кельнерша - кельнерка (обидві слові у Лейт. 49), камергерша.

Чужим наростком, а саме російським, є теж наросток -ча у словах: "подача", хлібоздача (рад.). 

4. Рідше вживані наростки йменників жін. роду: -ба, -альня, -арня, -ня, -uна, -щuна, -івля, -ість. а) Наросток -ба творить іменники, що
означують чинність: лучба - сполука, злучення (від цього прикметник "лучбовий" - комунікаційний), учба - навчання, штучне канцелярійне слово
на Радянщині (від нього прикм. "учбовий"  - навчальний), Богослужба - Богослуження, чинитьба - примусова праця для війська або держави 
(поль. świadczenie woj.), пальба - стрілянина (рос. слово). Це здебільша слова мало вдатні й рідко вживані, здебільшого чисто галицькі.

б) Місце, де щось діеться, знаходиться, або щось роблять, визначають наростки -альня, -арня: роздягальня, умивальня, постачальня (скла в Москві), 
дозрівальня, спліткарня - місце спліток, плетарня - фабрика плетив (на Закарпатті), гноярня.

в) Уже більше вживають до творення слів наростка -ня і від нього ще до війни повстало в нас багато слів, одначе вони не здобули собі загального 
признання, наприклад: звірня (фавна) й рістня (флора), а тепер підо впливом польської мови утворено в нас: їздня - частина вулиці, де їздять вози, 
скочня (для лещетарів), забпезпечення - поль ubezpieczalnia (всі слова з "Діла" й "Неділі"). Інші слова: пожарня - будинок пожежної сторожі,
нічліжня - дім для ночівлі, осередня - централя, паровозівня, рухівня - гімнастична заля, переплетня - палітурня (Гол.), печатня - друкарня 
(з рос. печатать - друкувати),вкінці загально в нас прийняте накладня - видавнича фірма. Переважна частина таких слів, це слова місцеві, 
вживані в пресі, здебільшого штучні, бо перекладені з чужих слів, головно з російських, напр. у словнику Голоскевича нема з них ані одного. 
З семантичного боку означують вони місце, де щось роблять, або поміщення, де щось знаходиться (паровозівня, пожарня, осередня), тільки звірня 
й рістня мають значення збірне (звірі, рослини).

Сюди належать ще 2 новотвори: холодільня й варильня (соли):

г) Наросток -uна мало вживаний для творення нових слів: меншина - меншість, складовина - складова частина, заслуженина - платня, пенсія. Ці 
йменники складені так, як з нар. -ка й -івка. Окремо стоїть неологізм, утворений на Радянщині й у нас майже скрізь прийнятий : речовина - матерія (фіз. хем.)

ґ) В останніх роках дуже люблять у нас творити слова з наростком -щина, а саме: церковщина - церк. мова, вплив, перевага церкви, канцелярщина, нелегальщина - нелегальна робота, 
речі незаконні, Скоропадщина - робота на зразок Скоропадського, прихильність для гетьм. Скоропадського, безвідповідальщина - безвідповідальність (іb., в теж у Гол.), комісарщина
- влада, панування комісара, безсистемщина - безсистемність, побутовщина - описи побуту, життя народу, літер. творчість, що описує побут, вкінці назви країн
і околиць: Р урщина (нім. Ruhrgebiet), Сарщина (Saargebiet), Лемківщина(Гол.), Радянщина. Ці й подібні слова залюбки творять, бо їх легко творити, а крім цього вони вигідні, 
бо їх зміст широкий.

Є кілька новотворів з нар . -івля: сінозаготівля (рад.), поготівля (з поль. pogotowie), гуртівля (звич. гуртівня). Це йменники, що означують чинність і неначе заступають
дієслівні йменники, хоч слово "гуртівня" більше підходить до таких іменників, як постачальня (місце, де щось згуртовано, склад).


Наросток -ість творить abstracta (уявні, подумані йменники), що означують стан і прикмети, а повстають вони від дієприкметників або прикметників, і часто заступають віддієслівні
йменники: втомливість, закутковість - переклад поль. "zaściankowość", заборгованість - задовження, перекональність - здатність переконувати, потужність - сила, запродайність - продажність
(Гол.), першість (рад.). (Далі буде).
