Причини мовного винародовлення українців в Америці.


Мова була, є й буде надзвичайно важлива в житті й культурнім розрості кожної нації, бо вона не тільки чинник порозумівання, але й один із найгрізніших засобів 
в імперіялістичних задумах тієї чи тієї нації. Знаємо, що колишні греки та римляни з своїми політичними підбоями чужих країв приносили туди ще й свої мови. Також 
знаємо, що встаровину грецька мова вважалася за мову всесвітню. Її вчились не тільки самі греки, але й інші народи. Згодом, за середніх віків сильно поширилась 
латинська мова. Обидві ці мові то здобували собі світове значення, то занепадали; тепер вони "мертві", хоч їх не мало вчаться по середніх школах.Їхнє місце заступили 
інші, новітні мови. Сильні мови: російська, еспанська, французька, німецька, а особливо англійська промощують собі щораз то дальший шлях серед народів.

Так само, як нас старалися знищити мовно й, духовно, скажемо росіяни, так само англійці нищили мову ірландців, шотландців й ін. Тепер англійська мова найбільш уживана 
в світі, - понад 500 мільйонів люда говорить нею.

Англійська мова росла водночас із ростом Великої Британії. Велика англійська імперія закінчена вже в політично-адміністративнім творенні, але не в мовнім. Мовна експансія 
продовжується далі всіма методами. Продовжують її не тільки англійці, але всі "English speaking" народи: австралійці, новозеландці, канадійці, американці й ін.


Наша українська еміграція на північному континенті Америки підпадав англізації від канадійців та американців. Ті останні взялися до масової "американізації" своіх чужинецьких груп 
із великим заповзяттям.


Виходячи з "американської точки зору", американці почали масову американізацію з чисто оборонних причин. Тисячі книжок написано вже на тему американізації. Мені вдалося прочитати
декілька з них.

Так, Henry Pratt Fairchild, професор нью-йоркського університету в своїй праці: "lmmigration а World Movement and its American Significance", на стор. 395, виходячи з засади, що 
"асиміляція є неминуча потреба здорової еміграції", подає причини її. "Ніщо інше, як світова війна, пише він, не вчить нас краще про потребу скорої американізації. Ми побачили, 
що більшість німців, народжених в Америці, почувала значно більше закохання до Німеччини за останньої війни, ніж до своєї новоприбраної Батьківщини (Америки). Багато їх були готові вести 
з нами війну тільки тому, що Злучені Держави оголосили були війну проти Німеччини. Навіть як наші спільники чи члени нашої армії, вони представляли надзвичайно трудну проблему нашій
військовій команді не тільки через трудність призвичаїтися до американського способу життя, але також з причини ворожнечі чужинецьких груп між собою".

Інша авторка, Miss Frances Kellor у своїй книжці: "Straight Аmеrіса" (Oдноцільна Америка) пише (ст. 277) таке: "Завдяки війні ми звільнилися від думки, що ми злучена нація ... Ми нації,
розкинені по континенті".

І. Bowman, також професор нью·йоркського університету, подав на стор. 694 цікаву таблицю в своїй книжці: "The New World". Із 48 штатів у Злучених Державах чужинців мають:

4 штати мають   35%  людности
10 штатів "     25%    "
10 "      "     15%    "   
7  "      "     10%    "
5  "      "     5%     "
12 "      "     1 %    "

 Він нарікав, що "з поміж 125.000.000 американців-горожан, управнених до голосування, тільки 5.500.000 чужинців прийняло американське горожанство, а більшість їх зовсім не інтересується ані
 американським політично-соціяльним життям, ані його урядом. Коли ми,- продовжув він,- додамо до неголосуючої класи (цебто чужинців, що ще не прийняли американського горожанства) ще тих із 
обмеженим зрозумінням американського життя, тоді переконаємось, що найменш десять мільйонів чужинців, або 20% дорослих мешканців Злучених Держав, скоріш творять нову проблему, ніж розв'язують її 
своїм голосуванням. Належить тут додати, що в Зл. Державах, де всякі важніші питання вирішується загальним голосуванням, велику вагу звертається на те, хто цікавиться такими справами, а хто ні. 
Чужинці, звичайно, цим не цікавились аж до недавна, коли й вони стали наслідувати справжніх американців.


І тут саме лежить причина цілого лиха. Бо чужинець, як тільки прийде на бік "американців", звичайно занедбув все своє рідне ... Дуже - дуже рідко буває, щоб він цікавився справами нації, з якої
він сам вийшов, й нації, що серед неї проживає. Звичайно справи останньої перемагають, хоч би з тієї простої причини, що він живе серед неї.

Далі автор нарікає, що "чужинецькі групи живуть тільки штучним життям, стало вживають своєї рідної мови, мають свої часописи, провадять свої окремі організації і, що найгірше, стають легковірною 
жертвою всяких партійних "босів" (провідників)".


На іншому місці другий автор нарікає, що "навіть третє покоління, народжене в Зл. Державах, не вміє говорити по-англійському".


З тих, отже, й з багатьох інших причин американці почали тепер свою американізацію через просвіту.


"Імігранти були засипувані викладами, відчитами й літературою", продовжує Fairchild у своїй "Americanisation". Відкрито вечірні школи, а в них заведено легкі, підставові предмети. Найважішим 
предметом була англійська мова, і таким способом помалу зникало "чужинецьке назадництво", а американізація щораз то глибше запускала своє коріння в душі й серця чужинців. Праця така, - жаліється
 автор - не легка, бо в веденні американізації треба не тільки дати досить чужинцеві, але й вирвати все те, що вже мав той емігрант.

Отже ясно, що ціль американізації - вирвати все те, що досі кожному емігрантові було найдорожче, цебто мову, звичаї й любов до свого рідного...

"Коли б так у ріднім краї емігранта, - пише далі Mister Bowman - заведено примусове навчання іншої мови, то він уважав би це за тиранію уряду. Тут навчання англійської мови - це засіб зробити його
добрим горожанином держави".


II

Вище подані факти самі ясно вказують на ті великі труднощі, що з ними має боротися наш український емігрант, щоб не підпасти цілковитій ериканізації, що з усіх сторін суне на нього.

Щоб рятуватися, він мусить найперше мати свої рідні школи, свої організації, й понад усе - вживати вдома тільки своєї рідної мови. Це одне, що могло б урятувати нашу еміграцію від
неинучої американізації.

На жаль, у нас в Америці школи навчання рідної мови ведуться зовсім зле, навіть немає потрібних учителів. Багато з них не свідомі свойого завдання, не знають навіть, як учити. 
Я знаю таких учителів української мови в Америці, що замість написати "предсідатель" пишуть: "присідатель"... Я знаю священиків, що говорять свої проповіді по церквах такою "українською"
мовою, що годі її розуміти... Багато - багато українців уже не говорять удома по-українському... Ба, навіть інтелігенти, що недавно приїхали з рідного краю, що їм рідна мова повинна б бути 
особливо дорога, залюбки вживають англійської мови...


А організації наші не дуже то й дбають направити все це грізне лихо, поки ще час. Іноді читаєш звучномовні постанови створити школи для вчителів української мови, але все це - тільки
голі слова... Деякі українські часописи в Америці бачать вихід із прикрої мовної ситуації... в редагуванні ще додатку англійською мовою, і таким робом самі хиляться до "американізації".

Так отже справа української мови в Америці зовсім незадовільна. Треба доконче щось робити, робити негайно, робити всім, поки ще час. Та, на жаль, я не завважив досі, щоб у нас робилось 
щось поважне проти винародовлення. Шляхетний поклик Д-ра І. Огієнка: "Рятуймо нашу еміграцію від мовного винародовлення", хоч був передрукований українською пресою, належного відгуку
проте не зробив ... Це найкраще показує, як ми спимо непробудним сном намовнім питанні!..

III

З вище наведених фактів ясно виходить, що американці мають підстави конечно вести свою американізацію. Але й ми, українці, маємо повне право, гарантоване нам конституцією цієї країни,
вчитися рідної мови своїх батьків. Нам треба перше всього подбати: 1. Про добрі українські школи, 2. Про відповідні вчительські сили, 3. Про українську літературу. Ми маємо право 
користуватися в американських бібліотеках українськими книжками. Треба тільки читати, а управа публичних бібліотек спровадить і сама заплатить, за наші книжки. 4. Нам треба говорити рідним
словом й добре знати свою рідну мову. 5. Конечно читати й скрізь ширити "Рідну Мову". По спроможності мати відділ в "РМ" для "Молодих українців в Америці й Канаді". 7. Вибити собі з голови, 
що можна бути добрим українським патріотом, не знаючи української мови.


