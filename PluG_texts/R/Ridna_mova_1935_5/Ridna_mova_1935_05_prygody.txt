»Пригоди молодого лицаря«.


Уривок з романа.


Заскрипіли й грюкнули двері. Козак постояв, почухав потилицю, витяг із кишені кисета з тютюном і почав набивати люльку, лагідно й роздумливо посміхаючись собі в уси. 

- Гарне дівча, не взяв би його кат, пісень. - думав козак, не рухаючися з місця, - далебі, гарне ... І те гарно навіть, що сміливо одшила мене та ще й висповідала. Ех, 
за таку не с6ром і коня, й шаблю, й навіть січову волю проміняти пошившись знов у посполиті. Хм ... Коси золоті, як достигла пшениця, а брови темні та дугасті... А очі великі-великі,
сині, як небо... Гнучка, як тополя, хоч і повна, як рожа... Бррр ... аж мороз поза шкурою. Стривай-но... Стара якогось Павла згадала... Хм ... то в неї єсть Павло... Цe гірше... 
А втім - мабуть міщух якийсь дзюндзюристий: на один ніготь поклав, другим розчавив ... Такі не страшні... 

Було тихо - тихо та гарно. Погасли останні, де-не-де позасвічувані, світла по хатах. Гавкне десь на кутку пізній собака та й замовкне відразу, нізвідкіля не чуючи підпомоги. Поблизу, 
в білих од цвіту вишнях, тьохнув несміливо соловейко. В сусіднім садку до нього обізвався другий, ще далі - третій, четвертий, п'ятий, і за якусь хвилю козацькі думи розпливлися в морі 
соловейкових пісень.

Січовик як ніс люльку до губи, то так і застиг, мов зачарований, а мужнє, тверде, як камінь, серце тануло від раювання, як віск од сонця. Хотілося й собі зідхнути, на всі могутні груди й 
у голосній пісні вилляти те без краю чудове, що сповнювало їх по береги. Чомусь защеміло в носі, й непр6хані сльози набігли на очі.


і повна, як р6жа... Бррр ... аж мор6з поза - Пху І бий тебе сила Б6жа І - отя-
 мився врешті запорожець і поквапливо


- Пху! бий тебе сила Божа! - отямився врешті запорожець і поквапливо всунув чубука в зуби, а сам почав мацати руками по кишенях за кременем та кресалом. - Лепський козак, нема що казати ... 
Розкис, як сухар ув окропі ... Ще заплачу, гляди ... Причарувала вража дівка ... Оце дак так! ... Навіть на співи підіймав ... Мав би добрий голос, то так, здається, й розлився б на всі садки, 
як оці соловейки .. Ач, якої затинають!

 Зненацька, немов би у відповідь на його думки, десь поблизу покотився вулицею й долинув до нього гарний, чистий, як срібний дзвінок, парубоцький голос, повний нестримного пориву до ясного весняного щастя.

"Гей, гей по каміннях
бистра хвиля рине,
А козацьке серденько
до дівчини лине... "


- Маєш, - зупинився січовик із кресанням, - ніби підслухав або підгледів вражий син, що в мене всередині коїться... Сміха! 
 
"Гей, спіши, козаче,
та не забарися, -
Вийде мила, вийде люба,
кохана Орися ...


- Еге, то й цей сюди, бачу,- буркнув січовик, розпалюючи люльку. - Орисею ж, либонь, назвала стара дівчину ... А це чи не Павло, що про нього вона згадала, колй нас почула, вийшовши з хати...

"Гей, гей ... " - почав був , наближаючись, парубок, але раптом урвав, помітивши в темряві огняну цяточку.

Підійшов ближче й звиклими до пітьми очйма розпізнав під пллтом ще темнішу за ніч постать.

- Хто тут? - гукнув сміливо.
- А що хіба? ... Здоров, Павле! - обізвався січовик.

Павло наблйзився щільно, зазирнув мовчки під шапку й оглянув незнайомого з голови до ніг. 

- Запорожець? ... Чи мені ввижається? - мовив спокійно, але підозро.

- А хоч би й запорожець?... - так
само відповів січовик і аж тричі пихнув люльку.
Вогник блиснув ясніш, і Павло встиг запримітити й довгого вуса й витришкуваті глузливі очі. Те що в очах тих грала ніби поглумка, почало дратувати Павла. Став до козака боком:

- А чого тобі тут треба, й звідки
тобі відомо, що я Павло?
- Е, пане - брате, - засміявся січо-
вик, - я характерник. Знаю не тільки те, що ти Павло, а й те, що ти сподівався, йдучи сюди, поженихатися з білявою, синьоокою Орисею, та не пощастить тобі цим разом, бо дівчина до тебе не вийде. 
Чув?

Павло спалахнув.

- А чого б їй і не вийти? Тебе мусить спитати, чи як?

В цю мить стукнуло віконце й почувся голос, що відразу прогнав Павлові й досаду й гнів, лишивши саму радість:
- То ти, Павле?
- Я, Орисю, - затремтів од захвату
парубок.
- З ким ти?
- А хто його зна... Запорожець якийсь!
- Як?! ... То він і досі стовбичить
тут? ... Пеня та й годі... Отже, забирай
його з собою та йди звідсіля, бо я все
одно не вийду.
Павлові й серце впало.
- Орисю! - вихопилося в нього з докором.
- Иди, йди собі! - суворо говорила дівчина, - нічого там "Орисю".
А далі ласкаво додала:
- Завтра приходь, коли маєш що
сказати. Добраніч!...


Віконечко стукнуло знов, все затихло, лишилися самі соловейки з піснями та їх двоє: один із глузливою усмішкою під важким усом, а другий - з понівиченою радістю в серці. Павло помовчав хвильку, не одриваючи 
очей від чарівного віконечка, далі круто повернувся до січовика:

- Це все через тебе, дідьку непроханий!... Де ти взявся тут, заволоко, і чого шукаєш глупої ночі там, де не загубив?...


Січовик мовчав, і Павло виразно відчував, що він у душі кепкує з нього.

- Не хочеться тільки гвалту здіймати, щоб не зганьбити дівчини, - бурчав він, збираючись відходити, - а то я тобі відбив би охоту чіплятися до неї... Де чорт не візьметься, та...

- Ну, буде, буде,- раптом обізвався запорожець. - Ти звідси куди - додому?...

Павло отетерів спочатку ід несподіванки, далі спалахнув:

- А тобі що до того?
- Рано ще. Ходімо ліпше до Лейби: там наші до ранку гулятимуть, то й ми поможемо. Я пізнав урешті тебе: ти той парубіка, що жбурляв оце нещодавно лейстровиками, як грушами. Хочу почастувати тебе й погуляти з тобою. 
А за дівчину не турбуйся: не хотів і не хочу її кривдити, а до того - звідки міг я знати, що вона твоя дівчина?... Отже, ходімо помиримось, не сварившись. 

Павло спочатку був завагався, але можливість попасти в таке товариство була занадто принадна. Махнув рукою й згодився.
Horni Cernosice                С. Черкасенко
u Prahy.