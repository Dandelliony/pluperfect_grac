Артизм творів Степана Ру данського. (Продовження).

8. Ритміка.

Переглянувши так, для прикладу, бодай декілька типових, наймаркантніших випадків ужиття стилістичних засобів у
віршах С. Руданського, переходимо тепер до подрібнішого розгляду ритмічної будови його творів.

Модерна наука ствердила, що генези поезії треба шукати в примітивному, синкретичному мистецтві танково-музично-поетичному, 
з якого тільки бігом часу відділилися в окремі галузі три самостійні мистецтва, залишаючи ролю цього синкретичного мистецтва 
до деякої міри за театром. Всі три згадані елементи синкретичного прамистецтва належать до штук часових чи динамічних, у 
протилежності до пластики. Основним же підкладом динамічних мистецтв є розділення елементів опрацьовуваного матеріялу в часі, 
цебто те, що називаємо ритмом. Отже не диво, що також для поезії, як самостійного вже мистецтва, треба шукати головної опори в 
ритмі, який є один із найголовніших засобів естетичного діяння в мистецтві слова. У цьому зв'язку мушу теж підкреслити ще не досить 
закорінену в філології, але естетикою вже давно встановлену правду, що поезія ніколи не може розвинути свого повного естетичного 
діяння на читача, якщо цей її сприймав тільки зором і таким чином передав до відповідних центрів мозку. Для повного естетичного 
сприйняття поезії конечно потрібне передавання її до свідомости при допомозі акустичних вражінь, т. зн. через голосне читання. 
Р. Вестфаль пише про це ось як: "Безмовне читання віршів можна порівняти з тим, як досвідчений музика знайомиться з якоюсь композицією, 
читаючи ноти, і цим способом складає собі поняття про художню її вартість". З того ясно, що при безмовному читанні вірша не може бути
мови навіть про бодай приблизно повне сприйняття естетичних вартостей поетичного твору. Взагалі поезія стоїть у дуже тісному зв'язку 
з музикою. До речі буде зацитувати тут, за проф. О. Колессою, вислів, що "поезія, незгідна з музикою або протимузична під оглядом
чи то акценту мови, чи самих думок, не тільки не відповість ніколи своїй цілі, але до того ще й ображає розум та ухо".

Руданський мав усі дані для відчуття й зрозуміння музично-ритмічних підстав поезії, бо сам був людиною дуже музикальною. Про це свідчать 
хоч би спомини його односельчан, що їх зібрав Прохір Ворон у статті: "На батьківщині С. В. Руданського" в "Раді" 1907, де, між іншими, 
про С. Руданського читаємо, що "панич" писав уже дома поезії: "От напише тобі артикула, так гарно до прикладу, ходить сам по садку, 
часом з листочком, та й співає його". Сам голос прибирав до своїх поезій та співав їх сільським людям при оказії, "смішив народ". 
Із цього видно, що Руданський задумував свої поезії дійсно як твори майже невіддільні від музичної їх частини, подібно, як це бачимо в 
народніх піснях. Знову ж про теоретичну музичну освіту Руданського свідчить факт, що він автор першої великої, двохтомової збірки українських 
народніх пісень з нотами, - а це на ті часи було безперечно великою новинкою. Збірка ця, на жаль, залишилася ненадрукована. Описав її В. Станіславський, 
 - а потім докладніший опис подав М. Левченко в своєму вступному слові до збірки казок та оповідань з Поділля. Що Руданський більшість своїх поезій 
відчував чисто музикально, про це ясно свідчить також факт, що дуже багато поезій він писав під мелодію різних народніх пісень, зазначуючи виразно в 
підзаголовках, на який голос їх треба співати. І так, маємо у нього окремі поезії, що їх треба співати на голос: "Ой куме, куме, завтра субота", "Гуде вітер",
"Ой воли ж мої, сірі, полові", "Тече річка невеличка","Чи то така вдова живе", "Ой летів пугач", "Ой на горі жито" і б. ін.

Із чисто музикального наставлення Руданського, як поета, ясно, що ритмічний елемент мусить грати в його поезії першорядну ролю. Питання ще тільки,
якої саме ритмічної системи вживав переважно наш поет. Якубський розрізняє в українській поезії такі чотири типи віршування : 1) народні ритми ; 
2) метротонічні вірші; З) силабічні вірші; 4) vers libre. Із цих чотирьох систем найближча до музики система народньої ритміки, побудована на музичному принципі 
чергування коротких і здовжених складів, оформлених у музичних тактах. Зовсім природна це річ, що Руданський, що підпорядкував свою поезію чисто
музичним категоріям, уживав найчастіш музичних народніх ритмів, - хоч послуговувався нераз і метро-тонічною системою. Ближче з'ясує цю справу 
перегляд ритмічних схем поезії Руданського.


Ціла поетична спадщина Степана Руданського, разом із перекладами, складається з 5089 строф переважно 4-рядкових та з 17973 рядків, нерозбитих на
строфи. З того на основі метричних схем написано 216 строф і 774 рядки, т. зн. приблизно 4% із цілої творчости. Решта, т. зн. 96% писана на основі музичних,
а то переважно народньо-пісенних ритмів.


9. Метро-тонічна система.


Метро-тонічною системою писані головно деякі взоровані на романтичних, чужих літературних взірцях балади, дещо з лірики та переклад Лєрмонтового "Демона".
Між метрами переважає тонічний ямб
- -', що виступає у таких комбінаціях:

1) Чотиристопові рядки, нерозбиті на строфи, мішано гіперкаталектичні й акаталектичні, з мішаними римами. Ними написано переклад "Демона", разом 774 рядки: 
- -'/ - -'/- -'/- -'/
- -'/- -'/- -'/- -'/- 
 напр.: Минули дикії вершини
І перед ним іздалеки,
Мов тії пишні килимки,
Засяли Грузії долини.
Край чарівний! Старі руїни
І полусоннії річки,
о по каміннях тихо грають,
І дикі рожі, де співають
Свої любощі пташечки .


2) Чотиристоповий ямб, строфи чотирирядкові , 1. і З. рядок гіперкаталектичні, 2. і 4. рядок акаталектичні, рими аbсb. Цією строфою написані З ліричні
поезії, разом 18 строф:
--'/--'/--'/--'/- а
--'/-- '/--'/--'/ b
--'/--'/--'/--'/ - с
--'/--'/--'/--'/   b

З) Ця сама строфа, тільки з римами аbаb. Дві ліричні поезії, 8 строф:

Мене забудь, моя дівчино!
Спокійно жий, щаслива будь,
Цвіти як рожа, як калина,
Мене забудь, мене забудь!...


4) Чотиристоповий ямб, чотирирядкова строфа, 1. і З. рядок акаталектичні, 2. і 4. рядок гіперкаталектичні, рими аbab. По цій схемї написана 1 довша
балада п. з. "Хрест на горі", 72 строфи:
--'/--'/--'/--'/ а
--'/--'/--'/--'/- b
--'/--'/--'/--' / а
--'/--'/--'/--'/- b

напр.: Над Києвом коло Дніпра
Як синь синів ліс дрімучий.
Під лісом тим одна гора,
На вії хрест малий, блискучий.


5) Чотиристоповий ямб, чотирирядкова строфа, 1. і 2. рядок акаталектичні, З. і 4. рядок гіперкаталектичні, рими ааbb. Одна балада п. з. "Розмай", 42 строфи:
--'/--'/--'/--'/ а
--'/ --'/--'/--'/ а
--'/--'/--'/--'/- b
--'/--'/--'/--'/- b

напр.: Був ранок. Сонечко зійшло,
Збудилось соннеє село.
На коминах димочок в'ється,
Дівчина з відрами несеться.

Крім ямбів, ув одній ліричній поезії заступлений двостоповий, акаталектичний анапест з римами аbсb, 14 чотирирядкових строф:
---' /---' /а
---'/---'/ b
---'/---'/ с
---'/---'/ b

Нехай гнеться лоза,
Куди вітер погне,
Не обходить вона
Ні тебе, ні мене.


Далі 2 ліричні поезії написаю амфібрахом. Одна з них у чотирирядкових строфах, 1. і З. рядок чотиристоповий акаталектичний, 2. і 4. рядок тристоповий каталектичний, рими аbcb, 
6 строф:
--'-/ --'-/ --'-/ --'-/  а
--'-/ --'-/ --'/         b
--'-/--'-/  --'/--'-/    с
--'-/ --'-/  -'/         b

Не гнути нам шиї, козацької шиї
Під тяжким за ізним ярмом,
Не нюхати диму нещасного краю,
Що в'еться над нами кругом.


Друга амфібрахічна поезійка складається з 4 строф восьмирядкових, рядки 1, З, 5 і 7 тристопові акаталектичні, рядки 2, 4, 6, 8 двостопові гіперкаталектичні, рими abcbdefe: 
Колись я із тяжкої туги
На лаві дубовій лежав,
Останній карбованець срібний
В пустії калитці держав, і д.


На цьому й закінчуються поезії Руданського, що їх можна читати метро-тонічною системою. Цими метрами володіє автор на загал доволі добре, виключаючи декотрих ямбів, головно в 
перших баладах і в перекладі "Демона". Тут завважуємо чимало неправильностей. І так напр. дуже часто находимо в першій стопі замість ямба перихій: - -. З численних фальшивих наголосів 
у ямбовому розмірі наводжу тільки для прикладу: любощі, олень, сумний дім, nom. pl. думки, оддай мене до манастйру, мене і т. д.


Більшість метро-тонічних поезій Руданського можна читати також ритмічно; і так напр. ямбові вірші можна читати колядковою схемою, анапестичні знову як модифікований козачок. Однак як
сама тематика, так і доволі послідовне видержання метро-тонічних схем вказують на те, що в даних випадках маємо вірш метро-тонічний. (Далі буде).
