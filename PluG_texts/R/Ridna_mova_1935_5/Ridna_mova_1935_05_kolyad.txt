Про мову українських колядок.


Недавно появилася замітна праця І. Свєнціцкого про "Різдво Христове в поході віків (Історія літературної теми й форми") [Львів 1933], де невеликий 
розділ (ст. 121-128) присвячено й мові українських колядок, передусім із лексичного боку, для доказу, що архаїчна мова колядок "свідчить теж про давню 
традицію, передану сучасним носіям колядної словесности від іще давніших бродників". А далі: "Ці виразно не говірні, не місцевого походження риси давнини
в словарі, видозміні й складні галицьких колядок доводиться вважати останками тієї давнини, яку перейнято з уст мандрівних скоморохів". Свідчить про це також
людова семантика й етимологія, передусім характеристичні перекручення незрозумілих тепер широким верствам слів, що дісталися з пісень, переданих давніми мандрівними 
співцями з колядницькоі традиції. Вкінці автор бачить у тій мові колядок доказ "похідного зв'язку між билинною епікою західньо-північноі Руси й святочною словесністю
як білоруських волочобників і колядників, так і українських, особливо галичо-волинських і карпатських колядників".

Я вмисне навів ті слова, бо вони показують, яке велике значення можуть мати досліди над мовою українських колядок. Тому не дивно, що ще О. Потебня ("Объясненія малорусск. и сродныхь пысень", 11, Варшава 1887) 
виясняв деякі колядкові слова. Але й кожному, хто хоч загально знав колядки, відомо, що їх мова не така, як ув інших піснях. Кидаються в очі нпр. численні архаїзми, найбільше в іменникових та прикметникових, 
частинно й дієслівних формах, вражають дуже часті здрібнілі слова, що просто творять навіть своєрідну лексику. Колядкова мова варта без сумніву докладної студії.

У цій статті хочу подати кілька завваг про добір слів у колядках. Я зібрав тут такі слова, що можуть видатися незвичні в літературній мові, або виявляють яскраво чуже походження. Одначе при тому полишив я без уваги 
різні говіркові відміни тих слів, що ми до них привикли в літературній мові, й зазначив тільки спеціяльні говіркові вислови. Матеріялом послужили мені "Колядки й щедрівки", що їх зібрав у двох томах ще 1914 р. В. Гнатюк 
(львівський "Етнографічний збірник", тт. XXXV-XXXVI). Поміщено тут 552 чч. колядок і щедрівок, що разом із численними варіянтами дають до 1600 пісень. Не в це найліпший матеріял для дослідника мови. Гнатюк мало рахувався 
з мовними вимогами й не все подавав найстарші, отже найцінніші для мовознавця тексти, а добирав їх досить довільно, і вдоволявся тільки поданням різних щодо змісту варіянтів, зазначуючи решту загальними вказівками на літературу 
варіянтів. При такому стані мовний бік пісень відійшов на дуже далекий план. Та все ж таки це найбільша збірка колядок і щедрівок.

У тих піснях знайшлося яких 850 слів (не рахуючи їх повторень), незвичних у літературній мові. Розуміється, в це тільки мала частина словника колядок і щедрівок, де головну основу творять слова, добре відомі в літературній мові 
(хоч часто з говірковими змінами). Є це ледве понад 0,6% усього словного засобу в Гнатюковому збірнику (де з повтореннями маємо всіх яких 127.000 . слів).
Ті 850 слів поділяються виразно на 9 громад: чужі слова, архаїзми, говіркові слова, окреме значення слів, незвичайні вислови, перекручені слова.


1. Найбільшу громаду творять слова, що їх чуже походження відразу кидається в очі. Їх понад 280, отже яка третина матеріялу, що нас цікавить. Сюди належить передусім той засіб слів, що вдирається в українську щоденну мову наслідком 
довшого співжиття з різними народами. Тут мавмо нпр. доволі багато полонізмів - понад 90. Декуди трапляються навіть цілі фрази польські. Відомо, що нпр. у галичан є й цілі польські віншівки (пор. Гнатюк у передн. слові до II т.), а є й 
колядки, що в них пробивається в мові сильний польський вплив. Нпр. у колядці з Пасічної (Надвірнянський повіт) чуємо: Яґодо ж моя червонюсенька! ...домечок слїчний... панна Янова... Пшишлї сон до нєй три колїдничков... по вянечкові" й под.
(Гнатюк, 11, ст. Х).

Найбільше польських слів і фраз знайдемо в галицьких віншівках (11, 303-319), де це явище можна пояснити психологічно: колядники, складаючи побажання, хочуть їх прикрасити небуденною мовою. Далі подибуємо польські слова в колядках із релігійним
змістом, бо вони часто повстали під польським впливом, пор. нпр. колядку з Ліського пов., де маємо слова: сьльічна, дзєцьонтейко, крульове, Єзусом (І, 23-24), або з Порицька коло Острога з словами: яселка, офіровати й ін. (І, 26), або з Жаб'я 
на Косівщині: пережигнав си (І, 45). Поза тим знайдемо польських слів в українських колядках небагато, як ось: джідов... бодали (dzidą  bodli, І, 93, Косівщина), млоґі (молоді, І, 143, Надвірнян. пов.), зась (І, 151, Дрогобиччина), огон 
(хвіст, Східня Україна), споличкувала (І, 169, Равськ. пов.), бутки (І, 221, Богородчани), пристимпайці (przystępujcie, І, 223, Бучацьке), шляхецкеґо (там саме), звірцадла (І , 253, Креховичі), ладна (там саме), слупки (І, 254, Косівщина),
в сьодлі (11, 13, Жовківський пов ), Веньґірщина (11, 66, Снятинський пов. - це слово в різних відмінах повторюється часто), цудноє... квяти (11, 162, Долинськ. пов.) і ще декільки інших. Сюди належить певне також неясне мені слово: южента
(11, 222 - на початку рефрену з Жовківщини).

Як бачимо, полонізми порозкидані по різних повітах української Галичини. Багато менше знайдемо германізмів - їх нема навіть 40. Ясна річ, що вони стрічаються передусім у галицько-буковинських колядках, як пам'ятка часів австрійської влади,
що вживала при війську й також довго в адміністраціі німецької мови. Тому й ті німецькі вислови мають переважно військовий характер, як ось: у маштарни сут (І, 15, Marstall, поль. masztalnia у Linde ІІІ 56), файну (І, 27, Косівщина, fеіn = гарний), 
штрофи (І, ЗО, Косівщина, Strafе = кара), штоли (І, 80, Косівщина, Stollen), в... ґлїдї (І, 95, Косівщина, Glied), галтував (там саме, halten), бефелювати (там саме, befehlen приказувати), єрмарками (І, 97, Косівщ., Jahrmarkt), тьигнїмо льоси
(І, 97, Косівщ., Los - картка з числом), зупу (І, 108, Бергомет на Буковині, Suppe), цуґуй (І, 137, Косівщина, Zug), картофлїв (І, 139, Сокальщина, Kartoffel), шарує (І, 140, scharen - громадити, збирати, див. в. Кміцикевич: Нім.-україн. слов. Черн. 1912,
ст. 432), шєцує (І, 142, schiitzen), ріхтує (І, 148, Джурів, richten - прилажувати), ридван (І, 256, з нім. через поль.; пор. М. Arcta: Słownik wyrazów obcych, 1904, ст. 652), камрати (11, VIII, Долинщина, Kamerad - товариш), пуцував (11, 39, Рудеччина, putzen), 
комендерував (11, 40, Косівщина, kommandieren), цофнїт сє різко (ІІ, 41; герман.: zaufen через поль.), наладувати (11, 43, Кропивник новий, laden), ся шереґувати (11, 43; герм. Sorgel (?), як у Linde, V, 579, через поль.), ґрафове (там саме, Oraf), нарихтувати
(11, 54, Борщівський пов., richten), з ґвирів (11, 55, Коломийщина, Gewehr = кpic), тринзельки (П, 94, Войнилів, Trensel), коцом (11, 114, Жидачівщина - Kotze, пор. серед.-лат.: cotzia у Linde, 11,393), куфу (11, 110, Kufe - Аіжка), гафтув (11, 130, Борщівський пов., Haft), 
блєшку (=кватирку 11, 156, Надвірнянщ., Blech), ґвалту (11, 156, там саме, Gewalt), лєґри (11, 179, Богороданський пов., Jäger - стрілець), завербували (ІІ, 237, Посіч, werben), на банти (11, 336, Богородчанський пов., Band). 
(Д. б.) Д-р. Я. Гординський.






