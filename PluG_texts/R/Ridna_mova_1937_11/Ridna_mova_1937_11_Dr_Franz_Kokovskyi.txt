Назвища в селі Просіку, Сяніцького повіту.
Село Про́сік (урядова назва Прусєк) лежить 6 км. на полудневий захід від Сянока. Давня його назва „Просєк“ згадується в „актах Гродзкіх і Земскіх“. Це, на мою думку, правильна назва села. „Просік“ — це місце, де вирубали ліс та „просікли“ кущі, щоб його підготовити під майбутню оселю. З різних актів, що переховані в музею „Лемківщина“ в Сяноці, що відносяться до цього села, видно, що саме на такому місці заложив був польський король Ягайло 1402-го р. оселю „Просік“.
Дехто неправдиво виводить назву „Прусєк“ від слова „Пруси, прус“, — цебто німець, мовляв: оселю заложили для німців-колоністів. Тим часом ув актах музею „Лемківщина“ є урядовий список перших мешканців Просіка, а з нього видно, що між ними не було ані одного німця. А втім, у тому часі, коли закладали оселю, назвою „Пруси“ не називали німців, а литовське плем'я, що не мало нічого спільного з теперішніми Прусами.
Список назвищ перших мешканців Просіка міститься в декреті короля Ав-густа III. із 1753 р., а в ньому зазначується, що він походить із 1553 р., що зладжений на основі списка з часу повстання оселі. Ось ці назвища: Волошин, Карась, Молчан, Дурбак, Копниця, Бугай, Сєчка, Мігнов (Миханів?), Несторів, Макош, Малович, Зазуля, Зінча, Чурило, Грабош, Сенько, Юрко (Юрків?), Міліян (Омелян?) та Заньків.
Як бачимо з назвищ, б між ними один чужинець (Волошин), одне назвище могло б вказувати на походження польське (Сєчка), а два на мадярське (Макош, Грабош). Інші назвища — чисто українські. Усі згадані мешканці села мали призначених для себе по півлану.
Оселя Просік була королівщиною, а з рамени короля жили в оселі орендарі солтиства (війтівства). Мешканці оселі мусіли на підставі льокаційного акту давати солтисам різні чинитьби. Орендаторі солтиства мали всю владу в руках й накладали на мешканців оселі щораз нові тягарі, використовували цих мешканців, а нераз просто їх грабували. Це викликувало скарги мешканців до королівських судів, суди видавали свої присуди („декрета“), а хоч вони були для мешканців корисні, не було їх кому виконувати, бо орендаторі мали силу й уміли все якось викрутитися. Такі процеси з орендаторами тяглися віками. У музеї „Лемківщина“ є відписи кільканадцяти таких скарг та декретів, що відносяться до процесів між громадою та орендаторами, починаючи з 1645 р. аж до розбору Польщі, а потім іще до 1842 р.
Із цих актів беремо дальші назвища мешканців, подаючи їх за алфавитом: 1645 р.: Гарасим, Жолніржик, Кузьма, Лан, Радван (сільський війт), Шперка, Цап.
Присуд комісарського суду з 22 жовтня 1660 р. згадує такі назвища: Бугайчик, Ланевич, Мужило, Прусіцький, Срока, Цюпка, Цешик.
У 1665 р. йде до королівського суду нова скарга, а підписали її: Аврилиха (Гаврилиха?), Вільк Петро, Ганьковський Лазар, Герасим Гриць, Кулик Лешко, Лазур, Ланьович Стець, Міляніка Себастіян, Процьків Микола й Іван, Ричик Андрій, Роман Місько, Сєчка Кость і Петро, Срока Войцєх, Стецькова Ануська, Федерко Йосип, Войцєх і Стах Цап, Цюпка Павло, Шеліманко Іван. Згадується там також „поп схізматик Пашковіч“ та жид Якуб Ліпка.
Другу скаргу з 1666 р. підписали: Михайло Ґоцко, Ланьович, Стецько та Войцєх Срока.
У третій скарзі із 1667 р. згадуються назвища: Гарасим, Срока, Сербин та Зардецький.
Судовий декрет із 1668 р. згадує назвища: Ганьковський, Герасим, Гоц, а королівський декрет із 1672 р. назвище Павла Прусєцкого.
Дві скарзі з 1701 й 1702 р. та долучений до них Regestr krzywd у pretensji obywatelom wsi Prusieka poczynionych згадують такі назвища: Гарасім (тодішній війт), Ґерда, Ґоцко, Дзун, Дудка, Жмуда, Костів, Лазорів, Мичек, Молчан, Попович, Роман, Селіман, Сербин, Срока, Стецьків, Солян, Цап, Цюпка, Шперка, Ябчанка.
„Ексцепт супліки від громади“ із 1748 р. згадує такі назвища: Бури, Верховіньскі, Врубліцкі, Ґоцко, Гарасим, Дурбак, Жмуда, Заруда, Заричний, Кролик, Ладуник, Лазорик, Миндак (Міндак), Мужило, Паливода, Романович, Селіман, Сербин, Сольон, Срока, Стецко, Цап, Цюпка, Шпирка, Щерба.
Дальша супліка громади до королівського суду із 1753 р. згадує таких покривджених: Біскуп, Бурий, Вірховіньскі, Врубліцкі, Ґоцко, Дурбак, Жмуда, Зарицкий, Кролик, Лазурик, Міндалі, Молчан, Мужило, Паливода, Пальчак, Пєльшак, Селеман, Сербін, Солянік, Стецків, Срока, Цап, Цюпка, Шимчак, Шпирка. Цю супліку підписали: Дурбак, Рудий, Романович, Сербін, Срока та Цап.
Wymiar gruntu gromadzkiego wsi J. K. M. Prusiеk із 1756 p. подає такі назви нив: роля Мужиловска, Луковка, Гердовка, Ганьковска, Станьковце, Заричновка, Врубльовка, Гоцковка, Дудувка, Ябчанковка, Вдовяковка, Кучмувка, Дурбакувка, Вєпржикувка, Волкувка, Молчановка, Косцювка, Сербінувка. Ці ниви посідають такі роди: Бабяк, Вробльовскі, Гарасим, Ґоцко, Дурбак, Жмуда, Коваль, Кобєля, Кучма, Паливода, Пашкевич, Рудий, Солиман, Сольон, Срока, Стецко, Стричко, Цап, Цюпка.
Скарга із 1756 р. до старостинського уряду в Сяноці згадує такі назвища: Ґоцко, Миндак, Мужил, Прусєцкі, Пшисєцкі, Сербин, Солиман, Сольон, Срока, Стецко, Цап, Цюпка.
Descriptio subditorum civium et inquilinorum pertinentium ad bonum regium Prusiek із року 1770. згадує такі назвища: Біскуп, Ванік, Вінярчик, Вєржхольніцкі (Верховинський?), Гадильчин, Гадущин, Гарасим, Ґоцко, Ґурнячек, Данчик, Дембіцкі, Демко, Дурбак, Жмуда, Заржични, Коцан, Кроль, Кузьма, Лазорик, Лішачек, Міндак, Молчан, Мужил, Одейко, Палівода, Пашкевич, Пілєшик, Пирцак, Рудий, Сеньчишин, Сербин, Солеман, Сольон, Срока, Стецько, Стржичко, Ткачишин, Філь, Хунчак (Гунчак?),
Цап, Цюпка, Чипєль, Шарафін, Шпирка, Ябчанка.
Скарга селян із 1816 р. згадує про такі назвища: Ґоцко, Климчак, Кузма, Молчан, Рудий, Солян, Срока, Ябчанка.
Скарга з 1818 р. має тільки 3 назвища, а саме: Гривняк, Іванчик, Кравчик.
Дальша скарга з 1823 р. згадує такі назвища: Коцай, Паливода, Рудий, Срока та Стричек, а скарга з 1836 р.: Ванік, Дембіцкі, Кузьма, Міхноль, Срока, Стричек.
„Пленіпотенція“ громадська до процесу з дідичами з 1842 р. підписана такими назвисками: Ян Стричек, Дембіцкі, Коцай, Жмуда, Цап, Рудий, Міндяк, Серафін, Пандець, Стецко, Ґоцко, Щепаньскі, Ванік, Лазорик, Солян, Мєльнік, Пашкевич, Шпирка, Селиман, Палівода, Коцай, Мізулік, Сербін, Ябчанка, Дурбак, Стецюк, Кузма, Чупка, Пирцак, Пєльшик, Молчан, Вінярчик, Вилюч.
Теперішні урядові назви нив, що їх беру із грунтових книг, такі: Городи, Від Модрі (потічок), Лан, Кам'янець, Завсє, Обшар, Загумінок, Толоки, Дурбацька долина, Цюпків потік, Ганьківська долина, Завалля. Населення вживає ще часами давніх назов.
Спис власників ґрунтів в урядових ґрунтових книгах дає 155 назвищ. Із них є 40 назвищ старих, що їх згадували ми в цій статті. Інші — це назвища людей, що оселилися в Просіку, або придбали там землю в другій половині XIX століття.
Сянік. Д-р Франц Коковський.
       
             
