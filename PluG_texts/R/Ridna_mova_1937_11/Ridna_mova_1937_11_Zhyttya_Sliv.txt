Життя слів.
Повітря з найдавнішого часу визначало попутний вітер, цебто по-вітріє, воздух. Напр. Слова Григорія XI в.: Донъдеже повѣтріємнъ пловеши, оубоися потопления. Учительна Євангелія 1619 р.: Яко дымъ на повѣтру триваючій 4. Встаровину вірили, що різні хороби приносить вітер (тим то на Літургії в великій ектенії молимось „о благорастворенії воздухов“), а тому рано „повітря“ (яко рухливий воздух, по-вітря), стало визначати мор, помірок, епідемію. В Словнику П. Беринди 1627 р. читаємо:
„гибель — моръ, повѣтрьє“. В теперішній час у літературній мові „повітря“ — то воздух, але в мові народній „повітря“ часто визначає ще й епідемію, мор, взагалі — заражений воздух; а звичайний воздух так і зветься „воздух“. В мові літературній стародавні „воздух, воздушний“ уже майже зовсім заступлені словами „повітря, повітряний“. „Повітря“ в розумінні „воздуха“ знає й Словник П. Беринди 1627 р., де читаємо: „Аиръ: Вѣтр, въздух, повѣтріє“.
Поду́шка див. „Рідна Мова“ 1933 р. ст. 252-253. Див. іще „Извѣстія“ 1919 р. т. 23 кн. 1 ст. 31.
Покій — своє праслов’янське слово в значенні спокій; але значення „кімната“ набуло воно (як і польське pokój) від середньо-нім. gimach, теперішнє Gemach, що визначало перше „спокій“, а пізніше й те, що його дає — кімнату.
Поличне див. лице.
Поміркований — хто вміє поміркувати, обдумати. Див. міркувати.
Понеділок див. тиждень.
             
