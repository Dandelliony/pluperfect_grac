Боротьба Єгипту проти своїх гнобителів. Терористичні акти проти англійських агентів.

Акція занепокоєння.
 ЛОНДОН, 18 (Ратау). Балавін (голова Англійського уряду) одержав від Аленбі телеграму про терористичні акти, які готуються проти всіх вищих представників англійського уряду й командування в Єгипті.
 Телеграма занепокоїла урядові військові кола Англії. Балавін скликав термінову нараду членів уряду з комітетом імператорської оборони. Нарада ухвалила збільшити англійську жандармерію й розвідочну поліцію в Єгипті, поширити поле діяльности англійської жандармерії за рахунок єгипетської поліції. Поставити вимогу новому єгипетському урядові про вжиття найрішучих заходів для зліквідування національної терористичної організації „чорна рука".

Вплив націоналістів шириться.-В Ангілії неймуть віри в довговічність кабінету Зівара-паші.
 ЛОНДОН, 18 (Ратау). Американські кореспонденти сповіщають, що в Англії не ймуть віри в довговічності єгипетського кабінету Зівара-паші. Кореспонденти вказують, що вплив єгипетських націоналістів шириться серед широких мас селянства й міського населення. У випадку призначення нових виборів націоналісти-заглулісти не дивлячись на урядовий терор, безумовно знову матимуть більшість. Репресії проти національної партії дуже піднесли популярність останньої.
 У звязку з цим, англійські ліберали підносять питання про необхідність зробити де-які поступки Єгиптові. Сам англійський уряд теж мусів відчути небезпечність своєї політики й починає вживати заходів до заспокоєння египтян. З цією метою пропонується добровільне розвязання питання про системи зрошення в Судані та вивід англійського війська с середини Єгипту на Суецьку протоку.