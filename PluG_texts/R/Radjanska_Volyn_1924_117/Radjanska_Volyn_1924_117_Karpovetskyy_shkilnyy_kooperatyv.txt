Карповецький шкільний кооператив.
(С.Карнівці, Чудківського району).

Нашим школярам потрібні були зошити, оливці й т.и. і діти бігали за цим крамом до с.-г. товариства, що містилося біля школи. Але в тому кооперативі сиділи кооператори, що продавали свій ирам на 15O відсотків дорожче собівартости. Лаяли батьки та школярі тую крамницю, але купувати мусіли. Далі діти поскаржилися на кооператив своєму вчителеві. А той порадив їм з'організувати свій власний кооператив. Діти не довго думали. На збори з'явилися всі 150 школярів. Учитель зачитав доповідь про організацію шкільного кооперативу. Діти жваво обговорили це питаная і зараз же постановили обрати правління кооперативу.   
 Пай було встановлено по 8 коп., а вступний внесок —2 коп. За два-три дні вже було 56 пайщиків. Чоловіка 10 дали й аванса по 20-30 коп. на закупівлю першої партії краму.
  Учитель показав, як треба провадити рахівництво. За нього взявся сам голова правління — хлопчик 14 років, сам син незаможника. Коли діти почули, що до Коровинець прибув інструктор райспілки, побігли до нього за порадою... Тепер вени направили свого представника до Житомірської райспілки за купівлею шкільного приладдя.
 Ото будуть раді, коли привезуть крам до школи і будуть продавати зшитки по 2 с пол. коп., а не по 5, як то було в товариській крамниці. 
                 Коопкор О. Г—н.