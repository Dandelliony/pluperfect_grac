Од такого землевлаштовання буде мало користи, якщо район агронома до села не надішле.
У селі Лисегірці, Теофипільського району, недавно закінчилось землевлаштовання. Уся громада, що складається з 216 господарств, перейшла до чотирьохпілля. З них пять господарств залишилось на хуторських участках, а три—на одрубних. Правильної чотирьохпільної плодозміни ще не встановлено, через те, що землю різали не зразу ж після жнив, а в останньому місяці цієї осени.
 А друге—майже половину всієї землі селянство засіяло озиминою. При нарізці деяким господарствам припало по дві полі, а то й по три,що їх друге господарство засіяло озиминою Весною буде велика плутанина з посівами, й громада морочиться, як би з цього стану вийти? Де на весні треба сіяти ярину тим господарствам, що отримали три полі озимини.
 Треба було б, щоб агроном районний завітав до Лисогірки, й на загальному сході земельної громади допоміг своєю порадою. Без поради нічого не вийде. Уже в осени на зяб майже ніхто не орав а весною почнуться сварки, од яких і чуби в дядьків можуть затрищати. Треба агрономові поспішити. 
                                          Л.Федорчук