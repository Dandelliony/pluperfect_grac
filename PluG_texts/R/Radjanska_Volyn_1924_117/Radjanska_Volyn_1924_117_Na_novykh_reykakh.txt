На нових рейках.
Від боротьби з пошестями до поліпшення умов праці та побуту —ось гасло, котре зараз цілковито захопило наші органи здоровлеохорони. 
 Саме життя спонукає до шукання шляхів оздоровлення праці та побуту. У цьому можна легко переконатися при ближчому ознайомленню з діяльністю нашах лікарських установ, хочай би робмедівських. Там ми бачимо неухильний поступ лікарської діяльности, надзвичайно сильне зростання відвідування та збільшення рецептів. Коли в 1922—23 році штат робітників у робітничій полікліниці був достатнім, то в 24-му році цей штат, бодай би й збільшений, уже не може управитись з кількістю праці. Кількість потрібних медикаментів збільшується в буквальному розумінні цього слова не щодня, а щогодини.
  Все це примушує наші органи охорони здоровля перейти на цілком нові рейки в своїй діяльності й піднести во всій своїй широті перед громадсько-пролетарськими верствами населення справу з оздоровленням праці та побуту шляхом диспансеризації лікарської допомоги.

 За ініціативою колегії губздоровля при санепиді утворено лікарсько-профілактичну нараду (попереджуючу) з представниками від всіх зацікавлених лікарських установ; ця нарада й мусить розробити основні моменти плану діяльности й завсіди нагадувати про цю справу. У першу голову лікарсько-профілактична нарада розробила докладне положення по утворенню на підприємствах, а також при профспілках, низових осередків оздоровлення праці та побуту. Ці осередки повинні об'єднати навколо себе, всі ті активні сили серед широких пролетарських мас, котрі працювали досі в цій царині й жваво цікавляться цим питанням. Безперечно треба втягнути в цю працю широкі лікарські маси, для яких у цій діяльності—нероспочатий край праці. 
 Почин зроблено. Головні моменти накреслено. Треба лише, щоб громадські верстви взялися до цеї справи, щоб вони розгорнули цю працю та притягли до неї громадсько-пролетарські маси. 
                                              Я.Т-р.