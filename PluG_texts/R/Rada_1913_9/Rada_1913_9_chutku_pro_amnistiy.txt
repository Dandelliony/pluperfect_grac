Чутки про амнистію.
За останні роки часто, невідомо і звідки, зринали чутки про амнистію так званим політичним злочинцям. З будь-якого приводу, а то й без жадного приводу, ті чутки зьявлялися, зростали й ширились, щоб кінець кінцем зникнути, додавши ще одну краплю зневірря тим, кого життя вибрало часто неповинною жертвою недавніх розрухів. У тих чутках виявляється, певна річ, прав ва свідомість людности та невміруща надія, що не хоче миритися з репресіями останніх часів, але не бачить од їх ні звідки рятунку,опріч такого надзвичайного способу, яким завжде буває амнистія. І от знов оце народились зростають і ширяться чутки про амнистію з приводу 300-літ тя царювання Дому Романових. Поки що не можна сказати, чи єсть у цих чутках хоч краплина правди. Говорять, що уряд ставиться прихильно до амнистії, що навіть новонастановлений міністр внутрішніх справ проти неї нічого не має. Але ці поголоски потребують, певна річ, якихсь реальних заходів, або хоч виразних заяв од уряду, яких, на жаль, поки що не бачимо 
Тимчасом справа з амнистією тепер стоїть так ясно, що не може викликати двох думок, -на стільки не може, що навіть "Кіевлянинъ". устами д. Шульгина, висловився за амнистію Правда, там амнистію поставлено в залежність од "хорошаго поведенія" опозиції в Думі, на підставі звичайного принципа: коли чого вимагає громадянство-не давати, щоб "не породить никакихъ ложнЫхъ толкованій и преувеличеннЫхъ надеждъ"; але, певна річ, таким сліпим на "злість" не повинна керуватись ніяка власть, яка щиро шукає злагоди з людністю. Час би вже справді росплутати ті вузли, що затяглися за останніх сім років, і дати спокій тим сотням тисяч намучених людей, що покутують по тюрмах, на каторзі та вигнанцями за кордоном. Держати їх там тепер коли "успокоеніе" вже навіть офіціяльно засвідчено, було б актом самої політичної помсти, яка нічого доброго не принесе навіть урядові 
Проте поки чутки чутками, поки не маємо реальних доказів якогось повороту, трудно повірити і в сподівану амнистію. Дійсність так багато вже дурила такими чутками, що краще буде поки що на їх не покладатися, не перестаючи, певна річ, завжде і всюди нагадувати про цей акт елементарної справедливости.
