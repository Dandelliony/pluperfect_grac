
Лист до редакціі.
Шановний п. редакторе, не одмовте надрукувати цього листа. 
Поклик до українських артистів. 
Товариші! Вже не раз на сторінках українських часописів підіймалося питання про заснування спілки українських артистів і про заснування каси взаємної допомоги, але завжди ті голоси зоставалися вопіющими в пустині, то тепер нехай наш голос не постигне та сама доля. Ми, нижчепідписані, кличемо всіх товаришів-артистів до обьєднання в союз українських артистів і простягаємо руки до української інтелігенції, котра-б стала нам у помочі у цьому великому ділі, щоб у цьому 1913 році заложити хоч фундамент, одного з вище згаданих т-в, а у 1914 році мати свій союз українських артистів. Коли товариші-артисти відгукнуться і заснується цей союз, то тоді запевне не буде подібних випадків, який трапився оце на днях з артистом Горовим в м. Бердичеві. За це діло могло-б узятись одне з українських т-в з участю артистів і інтелігенції і в недалекій будучині скликать зьїзд українських ар-в, де-б виробили програму союза. Нехай-же обізвуться на наш поклик товариші-артисти і висловлються з цього приводу в газеті "Рада", як нам буть: чи жити в своїй хаті, "де сила і воля", чи тинятись без пристановища?! Коли ми обізвемось не одиницями, а цілою масою, то ми певні, що наша інтелігенція піде нам на зустріч і допоможе в цьому великому ділі. Артисти труппи Г. Г. Каганця : Д. Даремний, Г. Аполонський, А. Карий, Н  Н. Неборикин, Савченко- Львовський, А. Голубенко-Голубков, Гавриленко, Голубкова, Анищенко, Шостак, М. Юрченко, Ревенко, Дубенко, Бурцева, Е Жданова, Л Ратушний, Павлова, Т. Михайлов, Р. Д. Шумський, П. Я. Шумська, Г. С. Суганов, Е. Мельникова, Зимина Галина, Л. Васильєва, А. Васильєва, А. Казанський, Р. Говердовська.

