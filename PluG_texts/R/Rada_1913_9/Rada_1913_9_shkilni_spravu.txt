Шкільні справи.
 Міністерство народньої освіти має в 1913 —1914 роках переробити городські двохкласові школи у вищі  початкові школи в київській та одеській шкільній окрузі.
Зьїзд. В Харькові одбувся зьїзд діячів, на якому обмірковували питання по сельськогосподарській освіті. Цей зьїзд було скликано по ініціативі головного управління хліборобства. На зьїзді було багато представників, переважно вчителів сельськогосподарських шкіл.
В селі Карбівці, гайсинського повіту, селяне сходом постановили прохати начальство про одкриття 2-х класової земської школи. Землю під школу дають селяне. 
У Балті городська дума виділила участок городської землі під вчительську семинарію, яку почнуть будувати весною цього року.
На Катеринославщині верхнєдніпровська городська дума клопоталася про прийом скількох євреїв, що через процентну норму не попали в гімназію. Прохання думи лишилось без наслідків.
