Турецький султан про конституцію.
Цими днями турецький султан, здається перший з султанів, згодився на інтервью з газетним співробітником. В минулу пятницю Махмуд V дав авдіенцію співробітникові турецької газети "Сабах" для того, як він пояснив, щоб через цю газету ознайомити турецький народ з своїми поглядами на крізіс, що тепер переживає Турція.
 "Ми переживаємо тепер, - казав султан, - дуже скрутні часи. Наше лихо дуже мене мучить, але я стараюсь пригнітити свою муку, щоб могти виконувати свої обовязки. Я не мушу, але бажаю давати усім приклад. Я конституційний монарх і глибоко переконаний, що добробут мого народу цілком залежить від того, як придержуватись конституції. Коли полагодимо сучасний крізіс, негайно буде скликано парламент. - Абсолютизм, що завше виродюється в безодповідальний режім, завше, а особливо в наші часи - безсилий задовольнити законні потреби народу і забезпечити йому хоча би трохи культурного добробуту. Щоб ни говорили про культурну незрілість турецького народу, я вірю і сподіваюсь, що конституція залишиться навіки нашим режімом. Бо многолітня практика переконала мене, що без конституції не буде кінця зловживанням влади. І останні події затвердили мені в цю віру. Коли мине сучасний крізіс, я негайно скличу парламент без якого неможлива творча державна праця". 
- "В устах сучасного турецького султана, рідного брата Абдул-Гаміда, що був великим прихильником абсолютизм",- каже "Voss.Zt.", ця промова має велике значіння і згучить поучаюче для багатьох".

