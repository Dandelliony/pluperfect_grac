	Економичне життя України. Організаційні заходи робітників.
	Політична реакція, яка панує тепер у російській державі, найболючіше відбилась на робітниках. Кожна найменша спроба з їх боку взятись до організації своїх сил, хоча б на чисто-професійнім чи економичнім грунті, неминуче натикається на заборону. Так, у Харькові адміністрація не дозволила робітничого просвітного товариства „Знаніе —свѣтъ. Там саме робітники-друкарі з 1907 року добиваються регістрації свого професійного товариства „Тружениковъ печатнаго дѣла", але досі ніяк не можуть його добитись. 
	Ті робітничі товариста, що лишились од старих добрих часів, останніми часами вже ледве животіють. Так, у селі Каменськім, на Катеринославщині, поліція недавно трусила бібліотеку професійного товариства; на перегляд взято 15 книжок, і хоча ті книжки на зміст цілком легальні, проте гадають, що товариство буде закрито. В Одесі зроблено трус у кватирі ради спілки конторщиків та бухгалтерів; оглянуто всі шафи, забрано книги та листування, і тут певні, що це не на добро. 
	Що до заборон і утисків, то їх і не перелічити. В Київі, напр., адміністрація заборонила робітничому клубові виставляти пьєсу Кропизницького „Глитай —або ж павук". У Харькові адміністрація заборонила керманичам „Дому робочих" виставляти „Доходкое мѣсто" Островського. І так далі. 
	Тим то становище робітничого руху в нас таке й сумне. Особливо скрутний час переживають тепер професійні товариства. Для прикладу досить навести де-які відомосте з справоздання харькіаського професійного товариства робітників-цукерників за 1909 рік. Мавши при своїм заснуванні в 1907 р. більше 200 членів, товариство в минулім році налічувало її всього 55 чоловіка. При цьому цікаво зазначити, що нових членів у цім році вступило 2, а старих виступило 13. Товариство мало за минулий рік чистої втрати 100 карб., бо прибутки товариства досягли тільки 564 карб., тоді як видатків було зроблено на 664 карб. 
	Таке помічається й по всіх инших професійних товариствах. Зменшується число членів, зменшуються кошти й прибутки, з'ужується круг діяльности. І найсумніше те, що з цього тяжкого становища не помітно ніякого виходу, бо адміністрація й не думає міняти свого погляду на робітничий рух.

