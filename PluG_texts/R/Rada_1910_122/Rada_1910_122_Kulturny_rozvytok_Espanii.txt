	Культурний розвиток Еспанії.
	Батьківщина інквізіції й ауто-да-фе, Торквемади, герцога Альби й Лойоли, Еспанія дочекалась таки свого культуркамп фа. Ліберальний кабінет Каналехаса недавно вступив в переговори з Ватиканом, домагаючись зміни багатьох пунктів у конкордаті, що гальмують культурний розвиток Еспанії, Переговори тільки почалися, а духовенство вже наїжилось і виступило з дуже сердитим протестом проти задуманого правительством скасування конгрегацій. Єпископи категорично заявляють у своїм протесті, що справи духовних орденів по всій Еспанії залежать не від Мадридського правительства, а від Ватикану. Прем'єр відповів на це тим, що видав закон про товариства й спілки, який прирівнює всі духовні організації до звичайних громадських товариств і тим самим ставить їх під догляд і контроль адміністрації. Виняток зроблено тільки для трьох добродійних духовних товариств. Зразком для нового закону став відомий закон Вальдека-Руссо. Вся ліберальна преса в Еспанії щиро вітає Каналехаса за його сміливий виступ і за його рішучість у боротьбі з клерикалізмом. Разом з тим, преса, одначе, сумнівається, чи спроможеться новий прем'єр довести цю справу до краю. Попередні міністри, — пишуть вони, також уживали заходів у пій справі, але з того все нічого не виходило, бо звязки між Ватиканом і Мадридським королівським двором ще занадто міцні. Одначе, більшість поділяє ту думку, що як кабінет, так і король занадто далеко вже зайшли в своїй боротьбі, так що повного повороту до минулого вже ні в якім разі бути не може.

