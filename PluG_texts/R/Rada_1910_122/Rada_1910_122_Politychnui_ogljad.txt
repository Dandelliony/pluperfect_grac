	Політичний огляд.
	Одна за одною одкривають свої літні сесії поновлені палати. Цими днями почалась праця нової французької палати. Склад її, як відомо, мало чим відріжняеться від попереднього і має велику більшість радикалів, себ то забезпечує спільну роботу поруч з французьким урядом. На першій черзі в палаті стоїть обміркування урядового законопроекту про реформу виборчої сіетеми. Міністерство Бріана обіцяло на цьому ґрунті багато радикальних замін і цим забезпечило собі в палаті поважну більшість. Уся французька преса без поділу на партії, висловлює надії, що нова парламентська ера буде творчою ерою соціяльного законодавства, тим більш, що цьому сприяв тепер французька політика міжнародньої згоди. 
	Одкрилась також припинена підчас похорону короля Едуарда сесія англійського парламента, яка згодом матиме величезне значіння. В цю сесію має бути остаточно вирішено питання про позбавлення палати лордів права накладати свої заборони на постанови нижньої палати. Цей проект радикального міністерства Асквіта пройде тільки в тому разі в нижній палаті, коли до нього пристануть ірландці, од голосів яких і залежить усе в цій палаті. Останні звістки повідомляють, що ірландці пристануть до урядового проекту тоді тільки, коли їм дадуть компенсацію, себ то коли негайно буде внесений на обміркування палат гом-руль. 
	Цими днями вияснились і наслідки виборів до угорського парламенту. З 413 депутатів обрано 400. Міністерство графа Куена-Хедерварі одержало кечувану досі в Угорщині побіду. 1 За ним піде слідом 250 депутатів нового парламенту, з такою великою на політичному ґрунті моральною силою на чолі, як граф Тіса. Під приводом і заходами Куена-Хедерварі ці 250 депутатів згуртувались і заснували в парламенті урядову, або „національно-трудову" партію, ставши на перше місце, яке в минулому парламенті мала партія Кошу та, або незалежности (1848 року). Тепер же ця остання партія одійшла на друге місце й має всього 95 голосів у парламенті.
	Що ж сталось таке в Угорщині, що уряд одержав на виборах таку блискучу побіду, а партія незалежности, освічена й досі сяйвом націопального героя Угорщини Кошута, єдина справжня і щира захиетниця мадярських національних традіцій розгубила свої голоси на цих виборах? 	В Угорщині з давніх-давен йде боротьба між двома політичними течіями, одна з них (партія 1848 року) закликає до повного відокремлення од Австрії, друга ж стоїть за згоду з Австрією, забезпечивши Угорщині вільний національний розвиток. Це обстоює партія 1867 року. За останні роки партія кошутівців, маючи завше більшість у парламенті, вела свою політику досить різко. Уряд мало їй подавався. І через це частенько в парламенті виходили немалі непорозуміння, навіть бійки, а це вже викликало роспуск парламенту. Роботи на користь Угорщині було зроблено мало. 
	Народові надто потрібні там економичні реформи. А кошутівці в своїй щироети вели національну політику досить палко, забувши про негайні потреби народу. Цим скористувався міністр Гр. Куен Хедерварі, великий прихильник партії 1867 року, і звернувся до виборців з закликом подавати свої голоси за тих, хто бажає економичного розвитку Угорщини, а „не за державно-правових доктрінерів з стану кошутівців". І мад'яри послухались свого першого міністра і дали йому більшість голосів в парламенті. Але з цього всього не треба сподіватись, що все буде тепер гаразд в угорському парламенті. Не треба забувати, що кошутівці будуть, звичайно, чинить обструкції, коли їм буде щось не до вподоби, та крім цього уряд хоче провести через палату демократичну виборчу реформу, а серед самої урядової партії знайдеться багато таких, що не захотять поступитись своїми мадярськими привілеями на користь инших народів Угорщини. 
	Про албанські справи до нас доходять тільки темні звістки, що побували вже в руках у костянтинопольської цензури. І з цих звісток тільки й можна довідатись, що буцім—грішники—албанські повстанці тепер тільки каються з своїх гріхів, віддаючи туркам місто за містом та свою зброю. Але з усього видно, що справа затяглась і війна стала партизанською, припинить яку можна тільки, або повним знищенням партизанських ватаг та загонів, або дати албанцям те, чого вони вимагають. 
	Також затемнена тенор і критська справа. Коли і як вона скінчиться, трудно сказати. Звісно тільки, що останніми днями Італія раїть державам скликати конференцію з представників Франції, Росії, Італії, Австрії, Германії і Англії і раз назавше порішити так, чи инакше цю всім остогидлу справу. Безумовно відомо тільки одно, що критська справа скоріше всього розплутається на користь Греції, ніж Турції. 
	В Персії виявляється все дужче незадоволення парламентом, половина депутатів якого не ходить на засідання і взагалі нічого не робить. Цими днями одбувся, наприклад, у Тегерані величезний мітінг під приводом Вагір-Хана, де постановлено або розпустити меджиліс за бездіяльність депутатів, або просто вигнати звідтіль нездатніх депутатів. 
	Увесь Китай кипить, як у казані. Китайський уряд перебудовує державний лад на європейський зразок дуже помалу. І поки пекинські мандарини обдумують кожний ступін і вигадують усякі обіцянки-накази, життя йде і своєю чергою. Скрізь по країні, як і І раніш, незадоволення, військові бунти, повстання голодного люду, повстання революційного характеру. Звичайно, що до державного розвалу Китаю далеко ще. Пекинський уряд, недуже то здатний до політичного ладу, вміє зате душити заколоти серед народу. Відомо ж з історії, що повстання тайпінгів (з 1850 до 1864 року) зтерло з землі двадцять милійонів людей. За цих страшних 14 літ знищено було ні на що сила великих міст, спустошено цілі країни. І тоді, як і тепер, рух був проти дінасіії, і тоді як тепер, в Китаї найдеться ще сила, щоб зад'ляти край морем крови і припинити заколоти. Звичайно, що такі екснеріменти над власним народом обходяться дуже дорого для Китаю і знесилюють його з зовнішнього боку і там всі, починаючи з Японії і європейських держав і, кінчаючи американськими финансистами, господарюють, як хотять.