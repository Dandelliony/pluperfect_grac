	Маленький фельєтон.
	Перед приїздом відомого і особливо в цім році популярного „Пана Штукаревича“, мати досить літньої дочки наказує їй, як себе поводити, при молодому: „будь моторненькою, чепурненькою, ввічливою, чарочку лише пригублюй, не смійся без причини і таке инше. Оскільки була слух'яна донька, я не знаю, бо дуже заважило дослухати цю „ комедію “ до кінця, але чув, що донька просто злякалась свого нареченого і додались з хати. Вчора я був на другій „комедії" уже „Кривого Зеркала", пародії на ГПтукаревичей, їм же кінця нєсть, в українськім репертуарі. Хоч як це дивно, але мені здавалось, що за цією ж комедією" стоїть штукаревичова молода і що вона викидає всі ці жарти. Так і хотілось сказати: „що ти, донько, робиш?! Хіба вчасно тоді сміятись, коли в муках відроджується нація, коли живою закопують у могилу „Просвіту", йдуть доноси і знову висить чорна хмара над цілою країною. Бога побійся, доню; а тобі ж таки четвертий десяток пішов: то на весіллі сміються, ана похоронах плачуть. 
	Звичайно, бажати від російських інтелігенток повного освідомлеаня в українських справах —не гречно. Досить з їх і того, що вони пам'ятають „грае-грае воропає* і, дякуючи цьому, не можуть уважатись за неуків в українських справах. 
	Справді: що для їх кращі змагання, українців, утиски слова і духа, міністерські ціркуляри, коли цілком досить вигравати „воропає", щоб розсмішити публіку і потім в почуттям самовдоволення і з повненькими кишенями стояти воропаями на сонці й лузати насіння. 
	При чому тут похорон, коли так приємні гучні оплески, а насіння таке смашне? 
	Отже ще для більшого успіху я радив би їм побувати на виставі „Пана Штукаревича", придивитись до літньої доньки й особливо уважно прислухатись до материних порад. 
		А.

