З газет та журналів.
Петербурзька педагогична газета «Школа и Жизнь» (ч. 9 за 28, II) з приводу Шевченкового ювилею звертає увагу російського громадянства на те сумне становище, в якому й досі перебуває народая освіта на Україні, батьківщині великого всесвітнього поета: Рабство впало. Страхіття, проти яких Шевченко повставав з усею силою свого таланту, перейшло як минувшина в історію. Але тепер, як і півстоліття тому, не розвязано по справедливости того питання, яке мучило Шевченка більш за все, було найчастішим мотивом його натхненних пісень. Шевченко безмежно любив свою милу Україну з її величавим Дніпром, стрункими тополями та веселими людями. Його тяжко смутила її гірка доля. Всю красу народньої мови він вбрав в себе і склав чудові пісні. Образ його лишиться вічним докором для тих, хто переслідує мову многомилійонної України. Одною з улюблених тем Шевченка були діти. До них він повертався у своїх творах частіше, ніж всі инші письменники. В день спогаду про його смерть ми не можемо промовчати про ті незносні умовини, в яких виховуються сотні тисяч дітей на Україні. Навчання на рідній мові зустрічає там непереможні перешкоди. Читати українських письменників дозволяється тілько в російському перекладі. В школах центральної Росії між учителем та учнями нема ріжниці в мові, нема ріжниці в художніх поняттях. Не те на Україні, де «навязаний» учитель відріжняеться від учнів прирвою нерозуміння та віддаленостю. Село часто прозивав таких вчителів зневажливим призвіщем «москаль» та бачить в них насильників. Родина та школа, замісць дружної спільної роботи своїми протилежними впливами сіють в незформованих душах лиш нелади. Хотілося б, щоб і в день споминків про великого Шевченка многомилійонна Україна отримала право вільно навчати та вживати в школі мову, на якій думав та писав її великий поет. Це було б ліпшим виразом нашої подяки, ліпшим пам'ятником його світлого таланту. Висловлюючи свої заповідні мрії, неможна не відчути ніяковості. Адже-ж у Київі заборонені усякі святкування нам'яти Шевченка. Переслідування рідної мови ведуться з подвійною силою. Можна одним почерком пера повернути день святкування в день смутку. Але ще нікому не вдавалося розлучити народ з його душею. Душею України єсть і буде Шевченко!
