Державна дума.
Засідання 5 го марта.
Шосейний і водяний роспис.
Предсідатель —- кн. Волконський. В денному засіданні Дума обговорює далі роспис управління водяних та шесейних доріг. Представник міністерства Щукін дає пояснення з приводу питаннів, що були зачеплені ораторами на минулому засіданні. Він обороняє відомство доріг, київську округу і її начальника Юргевича. Виноградов, одмовляючи Щукіну, згожується з тим, що Юргевича можна вважати дуже гарним спеціалистом, але маються данні, що опорочують його. Обвинувачують Юргевича не анонімно. Проти нього виставляють ясно визначені обвинувачення, наводячи факти. Во ім'я справедливости і во ім’я інтересів самого ж Юргевича, ці обвинувачення треба перевірити. В київській окрузі доріг організовано систематичне казнокрадство. Це відразу треба знищити в корні. Шінгарев гостро завважає Щукіну за кинутий ним докір, ніби Шінгарев, підчас бюджетних суперечок, опозорив все відомство. «Щукін, — каже Шінгарев, — виправдував інженерів. В жартливому тоні він казав про бідних інженерів, яких зо всіх боків спокушають. Спокуса йде з успіхом, добродію товаришу міністра, і з цього приводу не вадило б як можна скоріше зрубати те дерево познання добра і зла, що спокушає інженерів. Пригадайте завсегдатадів ресторану Кюба, де робляться договори на великі суми по міністерству доріг. Причина злодійства, що поширилося в відомстві, ховається зовсім не в малому жалуванні служащих, — бо не даром кажуть, що злодієві дай хоч милійон — він красти не перестане. Кола бажають закінчити справу з казнокрадством, треба не гаятися і взятися за генеральну чистку відомства, не страхаючись зачепити високопоставлених особ.
Постатейне читання.
По окремим параграфам роспису виступав начальник управління внутрішніх водяних і шосейних доріг. Він вимагав лишити в росписі виключені бюджетною комісією 10.300 рублів на трати по закінченню одчотів бувшого техничного присутствія по будівлі шосе Новоросійськ—Сухум, і асігнування 100.000 рублів для виправлення сумежної з Австрією частини Вісли, а також кредіта на будівлю стратегичного шосе на Кавказі. Роспис приймається в сумах бюджетної комісії за винятком параграфу 4, по якому, згідно з пропозіцією представника відомства приймаються знову виключені комісією 100.000 рублів на випрямлення сумежної з Австрією частини Вісли.
Залізнодорожний роспис.
Герценвіц докладув висновки бюджетної комісії по роспису управління залізних доріг. Роспис трат, зарахований міністерст. в сумі 521.523.613 рублів, комісія зменшила на 7.688.407 рублів. Докладчик констатує невелике поліпшення залізнодорожнього балансу і заявляє про можливість близької бездефіцітности казенних доріг. Він вітає засоби місцевих управлінь проти зловживань грузоодправителів і адресатів, які часом входять для цього в спілку з залізнодорожними агентами. В кінці докладчик вважає за свій обов'явок ще раз нагадати, що великі зловживання агентів настільки вкорінилися, що навіть ті особи, які мають своїм обов'язком доглядати за ними, не вважають можливим викоріняти це лихо. При таких умовах до добрих практичних наслідків в залізнодорожиих справах ще далеко (оплески центру). Загальні суперечки а приводу цього роспису незабаром закінчуються. Роспис приймають в підрахунку бюджетної комісії. Далі засідання було в понеділок.


