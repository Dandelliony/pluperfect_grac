Маленький фельєтон.
  О. Іліодор, цей лицарь в підряснику, скористувався міністерським кризісом і накивавши п'ятами, опинився в
улюбленому Царицині. Чим, власне, Царицин прогнівив милосердного, невідомо, але його, безумовно,
жде доля Содома і Гомори, бо, позбавитись Іліодора здається можна буде тільки небесними засобами. Спочатку царицинці думали „улаштувати справу" місцевими, (земними) силами, потім стали молитися і благати, щоб Господь спас їх від „глада огня, меча" і головне нашествія Іліодора, тепер вони нікого не просять і нікому не моляться. Коли Іліодор голосно і впевнено заявив, що „герої не здаються — вони або побіждають, або умірають", царицинці трошки підбадьорились і зовсім на невідповідний глас, заспівали „упокой, Господи, раба твоего". Але Іліодорові через деякий час страшенно захотілось їсти і він „здався". Це —що до себе, своїм же прихильникам він дав повне право не „здаваться" і голодувати до кінця.
  Але прихильники, бачучи - як смашно їсть Сам, „пустили слинку" і стали надолужувати після посту. Царицинці
раділи подвійно: і „герой здався" і людина осталась жива. Оптімісти стали правити молебні, а
скептики журливо кивали головами і шепотіли: „со to bedzie,co to bedzie!." Вони наче передчували „міністерській крізіс" і передбачали, що Іліодор ним скористується. І Іліодор скористувався: він знову в Царицині, серед прихильників з старим вигуком: „герої умірають". Але тільки старі баби ще лишилися на стороні Іліодора, решта ж царицинці уже „втратили в нього віру..."
  Де-хто махнув рукою і став „виводитись на пси", а більшість на швидку руку распродує майно й подається на
„вільні землі*.
  Фотограф.