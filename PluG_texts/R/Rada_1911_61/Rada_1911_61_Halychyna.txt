Галичина.
-♦- Шевченкові свята. В Галичині цікл Шевченкових свят ще й досі не закінчився. Галицькі газети що-дня приносять нам звістки про нові святкування пам'яти Т. Шевченка. З великих міст їх перенесено тепер на малі містечка та села; скрізь вони, особливо в галицького селянства, мали великий успіх і для самосвідомости його зробили велике діло. Останніми днями упорядкували Шевченкові свята: Станіславівські українські товариства, читальня „Просвіти" в Білобожниці, українські товариства в Чернелиці читальня „Просвіти" в Сигнівці під Львовом, читальня „Просвіти" і тов . „Січ" й в Делятині, дяківська школа в Самборі та инші.
-♦-Боротьба за написи. Перемиські українці зробили на своїх домах і інституціях українські написи. Та не подобалося це перемиському магістратові, якай звелів українські написи зняти і помістив польські. Однак і польські написи довго не загріли собі місця, бо вже на другий день рано не було ніяких написів, Оттак стоять українські доми не понумеровані.
-♦-Населення Галичини по містах. „Gazeta Lwowska" оголошує в 65 числі цифри населення в ЗО містах і більших місцевостях. Найбільшим містом після Львова і Кракова є Перемишль, що має тепер 46.029 (без війська). Після ного йде Коломия  38.808, трете місце займав Дрогобич з 35.865 мешканцями. Потім слідують; Тарнів з 35.471,. Тернопіль 32.827, Станіславів, 30.150, Стрий 29.025, Новий Санч 24 488, де прилучено громаду Залубінч, Ряшів 23.894, Подгуже, 22.003 Ярослав 21.087, Самбір 19.919. Броди 17.532, Бучач 14.240, Городок Ягайлонський 12.926, Святин 12.140, Бережани 12.243 Сокаль 11.165, Золочів 11.461, Бохня 10.290, Сяник 10.223, Яворів 10,204, Ясло 10.038, Бяла 8.650 і т. д. Виявилось, що в 27 місцевостях число населення поменшилося. Найсильніший видно зріст в Тустановичах, де в протягу 10 літ піднеслася цифра з 4.334 на 12.075.