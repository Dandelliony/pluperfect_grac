Украінці в Канаді.
Наслідки народнього українського віча в Едмонтоні. На підставі ухвал українського віча в Едмонтоні вибрані організатори мали скласти головну народню раду.
Крім того, вернувшись додому, вони мали подати справоздання про віче своїм сусідам та приєднувати їх до української партії, а також скликати збірки, 
збірати відомости про те, скільки охочих знайдеться в їх околиці дати по 5 долярів на "Народню Часопись" (орган нової української партії), хто і на яку
суму згожується брати паї "Народної Торговлі" і т. ин. 9 января організатори з Vegreville і околиць зібралися на нараду і ухвалили звернутися до всіх 
инших організаторів з такими запитаннями: 1) чи обговорювали ви справи і ухвали народнього українського віча з вашими сусідами в своїй околиці і чи 
подавали їм справоздання про віче; 2) що люде думають про "Народну Часопись" і "Народні Торговлі"; 3) скільки в ваших околицях нараховується прихильників
і скільки ворогів справи заснування української партії; 4) чи загал щиро ставиться до цієї справи; 5) чи багато людей змогли б дати "бонус" на "Народну 
Часопись" по 5 долярів, а також і по 10 долярів; 6) чи багато людей з вашої околиці мають охоту взяти паї "Народної Торговлі" і на яку суму; 7) скільки
членів приєднали до української партії і на яку суму зібрали партійних вкладок. —27 января на Vegreville в справі заснування товариства "Народня Торговля"
відбулися другі загальні збори українців з Борщова, Київа, Коломиї, Mandare, Soda, Lake, Andrew, Lanuke і др. — Заходи українців біля заснування
товариства "Народна Торговля" звернули вже на себе увагу англійських пайових товариств та їхніх пайщиків, чимала частина яких висловили охоти закупити
паї українського товариства. (Канадийський Фармер). 3 життя українських переселенців в Форт Вілям, Онт. В Форт Вілям живе багато українських переселенців
і всі вони здебільшого робітники, що працюють на заводах, в порті і т.ин. Але працю мають вони тільки літом, а на зіму їх рощитують. Це дуже прикро
відбивається на матеріальному становищі їх. Добробут цих робітників гіршав ще й через те, що вони не знають жадної організації і кожен з них дбає тільки
про самого себе. З цього користуються французькі агенти будівничих компаній. Вони посилають зімою українських робітників на роботу по лісах, беручи собі
факторського і з робітника, і з компанії. Будівничі компанії, звичайно, мають зиск з дешевих робітників, а ці останні зазнають самих тільки кривд: 
й одержать їх два-три дні на роботі та й одсилають знову назад. Тоді хоч знову починай з початку, йди до фактора з доляром і т. ин. (Канадийський Фармер).
