В СУДІ. Убивство дворника.
28 января в київському окружному суді розглядалася справа Івана Ященка, що обвинувачувався за вбивство дворника на Кузнецькій вулиці. Справа така: 6-го
іюня минулого року в-день на Кузнецькій вулиці сидів невідомий чоловік, за яким слідкував агент охранки. Агент підійшов до городового Черидниченка і
попрохав, щоб він затримав невідомого чоловіка. Городовий підійшов до невідомого і хотів його затримати, але той вирвався і побіг по Кузнецькій вулиці, 
загрожуючи револьвером тим, що погналися за ним. Навперейми йому вибігли дворники Іванчик та Капельник. Вони затримали невідомого і звалили його на 
тротуар. В цей час невідомий вистрелив у Іванченка п'ять разів і вбив його на місці. Після цього він знову хотів тікати, але підбіг новий дворник і 
вдарив його лопатою по голові, а инші люде, що позбігалися на той час, вхопили його за руки і затримали. При ньому знайдено було пашпорта на ім'я селянина
Антона Лося, але виявилося, що цей пашпорт фальшивий, а сам невідомий є втікач-засланець Іван Ященко. На суді Ященко заявив, що заслано його було в 
Архангельську губернію за політичну неблагонадежність, що вбивати людину він не хотів, а стріляв тілько на те, щоб полякати тих, що гналися за ним і
втікти. Суд вислухав посвідчення свідків і признав, що Ященко винний в убивстві, але заслуговує полекшення кари, позаяк вбивство зробив підчас великої
запальности та роздратування. Засуджено Ящена на 6 літ до каторги.Полтава.25 января роспочались у нас засідання виїздної сесії харьківської судової палати.
Першою було призначено справу колишнього секретаря полтавської повітової земської управи В. В. Дем'яновського. Обвинувачували його по 2 ч. 132 ет,
уг. ул. Справа Дем'яновеького розглядалась при зачинених дверіх. Справа ця виникла таким чином. Перед полтавськими святами було багацько трусів. Між
иншим потрушено було і Дем'яновського і знайдено було пакуночок, закопаний у землю. В пакункові були ріжні брошюри, видані явочним порядком. Палата
присудила Дем'яновського до кріпости на місяць. Другу справу, про рострату забезпечающим інспектором губерського земства Мезенцевим де-кількох тисяч 
земських грошей, було відкладено через те, що не прибув у суд сословний представник — повітовий маршалок. Палата пробуде в Полтаві 3 дні. Більшість справ,
призначених до розгляду — службові шахрайства.