ПО УКРАІНІ. У КИІВІ.
Рада старшин київського українського клубу нагадує д.д. членам клуба, що по постанові загальних зборів 1909 року, ті члени, котрі не заплатять членської
вкладки за біжучий рік до 1 февраля, позбавляються права одвідувати клуб по членських квитках, а повинні платить за вхід нарівні з одноразовими гостями 
доти, поки не заплатять членської вкладки. В українському клубі сьогодня відбудеться чергова вечірка. Початок о 9 годині вечора. Загальні збори товариства
журналістів і літераторів відбудуться сьогодня в помешканні громадського зібрання (Вел.Володимирська, 45). Програма зборів: 1)вибори нових членів; 
повідомили про своє бажання вступити в товариство: Микола Прокопович Василенко (співробітник газети "Кіевскія ВЪсти), Прохор Данилович Вороній
(співробітник газети "Рада" ), Павло Пилипович Лаврів (співробітник "Літературно-Наукового Вістника", "Села" і "Української Хати"), Микита Юхимович
Шаповал (співробітник "Літературно-Наукового ВЪстника", "Села", "Української Хати" і "Кіевскихъ Вістей"), Лев Ісакович Швардман (Лев Шестов— автор
праць: "Философія трагедії, "Апофеозъ безпочвенности" і др.) і Любовь Олекеандровна Яновеька (співробітниця "Ради" і "Літературно-Наукового Вістника");
2) доклад А.І.Свідерського про "Необезпеченность литераторовъ. Взаимоотношеніе литераторовъ и издателей. Профессіональныя организаціи литераторовъ";
3) біжучі справи. Початок о 8 годині вечора. В історичному товаристві Нестора-літописця. В неділю, 81 января, в V авдіторії в університеті відбудеться 
засідання "Историческаго Общества Нестора-лЪтописца", на якому прочитано буде доклади: 1) Г. Г. Павлудького. "Стиль барокко на УкраинЪ: деревяное
церковное зодчество"; 2) А. І. Стеновича "Новое научное предпріятіе Императорской Академій Наукъ". Початок о 7 годин вечора. Літературно-музична
вечірка. Сьогодня в Народній Авдіторії (Бульв.- Кудр., 26) відбудеться літературно-му-зична вечірка, присвячена пам'яти Чехова. В виконанню програми
ласкаво згодилися взяти участь д-ки: Лопухина, Поляева, Роде, Сергіева, Славич Регаме, ***, Елліс, Яновська; д.д. Влюменталь-Тамарін, Іванов, Карлашев, 
Лаврецький, Липоман, Матковський, ***, Поляєв, Регаме. Студентська екскурсія. Сьогодня виїздить до Москви під проводом проф. Довнар-Запольського
гурток студентів київського університету, членів "этнографическаго кружка". В екскурсії цій бере участь 27 студентів. Ювилей художника Пімоненка.
9 марта святкуватиметься двадцятип'ятилітній ювилей відомого київського художника Н.К.Пімоненка, сюжети значної частини картин якого взяті з народнього
українського життя. Лекції по історії України. На київських вищих жіночих курсах в біжучому семестрі прив.-доц. В.Є.Данілевич читатиме курс історії
України. Новий журнал. Цими днями в Київ! вйшло ч. 1 церковно громадського журнала "Старообрядческая Мысль" під редакцією д. Л. Ф. Калашнікова. 
Журнал цей має бути органом місцевих старовірів-раскольників. Самовбивства. 28 января отруїлися: молода дівчина Єва Д —а (Жалянська, ЗО) і
Ш.Стироборський (ріг Межигорської і Ярославської). Проф. І.В.Лучицький, депутат Державної Думи, виїхав 27 января з Київа до Петербургу.
Збори "Кіевскаго Агрономическаго Общества" відбудуться 31 января в помешканні губернської земської управи. Програма зборів: 1) С. Л. Франкфурт.
"Законъ минимума Либиха съ точки зрЪнія теоріи и практики"; 2) справоздання про діяльність товариства за минулий рік; 3) справоздання ревизійної комісії;
4)вибори ради т —ва і 5) біжучі справи. Початок о 11 годині ранку. Ревизія південно-західньої залізниці. Голова ревизійної комісії А. С, Проскуряков
виїхав до Петербургу, щоб подати доклад міністрові Рухлову про ревизію залізничого складу в Одесі. При ревизії помічено, що господарство провадилось не
добре. Член ревизії Лавров виправдує політику залізничого начальства в його неприхильнім відношенню до инородців. Київський генерал-губернатор звернувся
 до земства з запитанням про те, що зроблено в справі боротьби з тифом в київському повіті взагалі і з окрема в с. Н. Петрівці. Запитання це зроблено на
підставі замітки в № 23 "Новой Руси", де повідомлялося про слабування на пошесні хвороби в повіті та в с. Н. Петрівці. "Порочні". На другому своєму
черговому засіданні 27 января київське губ. присутствіє по справах селянських розглянуло 4 приговори сельських громад про виселення за "порочне життя 
з сквирського повіт —2 чол., бердичівського —3, уманського — 1 і Звенигородського —1 чол., а разом — 7 "порочних". Присутствіє затвердило приговори про
вислання 2 чол., про 3 справу одсунуло на далі, а про 2 чол. приговори скасувало. Беручи од нового року, де вже затвержено приговори про 6 "порочних" і
скасовано про 3 чол. Конкурс для співців. Як сповіщає "Голосъ Москви", до Київа незабаром мають прибути діректори московської приватної опери
 — Зімін, Маторін, Оленін і Сімонов, щоб зробити конкурс для молодих співців. Брати участь в цьому конкурсі могтиме всякий співець незалежно од того, 
 чи одержав він спеціяльну музичну освіту. Виставка "Салонь". До Київа прибув секретарь інтернаціональної виставки картин "Салонь" —д. В.Іздебський,щоб
улаштувати в Київі справу виставки. Відкриття самої виставки відбудеться днів через 10. Народний концерт. 31 января в театрі Крамського товариство
росповсюдження освіти серед народу улаштовує народний концерт, в якому беруть участь артисти опери і драми. Робітники і члени тов-ва можуть одержувати
квитки сьогодня од 7 1/2 до 9 год. вечера в помешканні т-ва (Хрещатик,5, пом.40). 3 Київщини. Просвітні заходи. Сельські громади: Шандрівська і Козинська
 кан. повіту, нарізали повітовому земству: перша —2 десят. власної землі, вартої 450 карб., а друга —1 десят., ціною 475 карб., з умовою, щоб земство
поставило на дій землі 2-х--класні школи. Земство на це пристало і цими днями зробило відповідні заходи, щоб затвердить приговори про нарізку йому
громадами землі. На засланні. Починаючи з року 1895, перебуває на засланні в тобольській губернії селянин с. Лащевої, уманського повіту, Василь Качан.
Тепер тобольський губернатор повідомив київського губернатора,що Качан за ввесь час заслання був бездоганний, через віщо він, коли пристане на це
київський губернатор, охоче одпустить Качана додому. Тиф на Київщині. Земська губерська управа що-дня має відомости про нові і нові слабування на тиф,
У липовецькому повіті слабих на тиф є 54. По инших повітах слабує менше. От тільки в київському повіті пошесть дуже шириться. В радомисльському повіті
заслаб на тиф і помер земський фершал А. Комаровик. Губерська управа жваво береться до боротьби з пошестю. З де-яких амбулаторій роблять тимчасові 
лікарні для тифозних. Жарти. До "К. В." пишуть з м-ка Шполи, що там уночі якісь людці вбіраються у все біле і, вдаючи з себе мерців, нападають на 
перехожих. Через це люде бояться поночі ходити по вулиці. Про ржищівський грабіж. 26 января по дорозі з Ржищева до м-ка Боришполя арештували другого з
грабителів, що взяли в почтовій конторі у Ржшцеві гроші. При йому було 1058 карб, з копійками. Це розсильний мирового судді 17 участку Антін Кузьменко.
Арештованого оддали до рук судовому слідчому. Нові порядки в Білій Церкві. З наказу київського губернатора в м-ко Білу Церкву призначили окремого 
поліцейського надзирателя з штатом городових. Єсть чутки, що й казначейство переведуть до Білої Церкви. На це білоцерківці дивляться, як на першу 
ступінь до того, що м-ко Біла Церква стане городом. З Волині. Страшна пригода. З с. Михлі, заславського повіту, до газети "Вол." пишуть про незвичайну
пригоду. 9-го января полісовщик князя Сангушка Романюк, йдучи з дому, сховав під подушкою зараженого револьвера. І от саме тоді, як і жінка Романюкова
пішла з хати, син Романюків, років 6 узяв, револьвера й сів проти брата Никандра (2 років). Хлопець почав поратись з револьвером і ненакором стрілив з
його. Менший брат упав неживий. Душогубство. В м-ку Котельні, житомірського повіту, вбито 21 января сальника Володимира Губенка. Того дня Губенко узяв
125 карб, та й пішов до Сруля Станина. Чого він туди ходив, не звісно. Там Губенка вбили. Убивство сталося за приводом Сруля, який десь зник з заграбле-
ними в убитого грошима. Окрім Сруля Ставина до цього вбивства причетні і призналася в тому: Мендель Ставин та Берко Зуфовський. "Вол." оповідає, що, 
вбивши Губенка, вони закопали його в свіжій могилі на православному кладовищі. Голову Губенкові одтяли і покололи все тіло. Поліція шукає Сруля Ставина.
Справа пішла до прокурора. З Поділля, ідуть в Америку. Останніми часами з подільської губернії багато людей їде в Америку, здебільшого в Канаду та в 
Аргентину. Найбільше їде євреїв. Вибіраються туди й селяне. їдуть цілою семьєю. Труси. "К.М." в сповіщає, що цими днями в м-ку Хмельнику поліція 
потрусила чимало тамтешніх інтелігентів. Хтось з хмельничан доніс начальству, ніби в цьому містечку є нелегальна бібліотека, що роздає молоді 
недозволену літературу. З трусів нічого не вийшло. Донесли, напевно, союзники, щоб не дати заснувати в Хмельнику звичайну бібліотеку, яка там дуже 
потрібна. Незвичайна жалоба. В Литині в воїнського начальника помер син. Батько, звичайно, тяжко затужив. А литинська адміністрація, як переказує 
"Вол.", наготовила силу вінків на домовину синові воїнського начальника. Та цього їй було мало. Мабуть, щоб більше догодити батькові помершого,
загадали позамикати в день похорону всі крамниці. І крамарі, дивуючись, позамикали. Не було того дня в місті ніякого торгу. 3 Чернігівщини. Лихо вчителеві.
 Нам пушуть з Добрянки, городнянського повіту, що там прогнали з служби, не сказавши, за що, вчителя 4-х класної школи Гр. Михайдеця. На його
місце прислали вчителя перше, ніж прийшов циркуляр про увільнення. Фальшиві гроші. Останніми часами в м-ку Вороніжі, глухівського Повіту, появилися 
фальшиві срібні карбованці. Поліція дізналася, що збувають їх вороніжські жителі: Захар Вернигора, Антіп та Федір Степаненки й Іван Калениченко. В
Федора Степаненка, як сповіщає "Ч.Сл.", витрусили мідну форму для карбованців та всякі инші причандали. Усіх фальшивників арештували. Кінець 
чернігівської бібліотеки. 26 января в Чернігові, як пишуть "К.В.", відбулися перші ліквідаційні збори членів закритої бібліотеки. Закрито бібліотеку
за те, що були в їй такі книжки: "СовЪть рабочихъ депутатовъ" Родіна, "За 300 летъ" Петріщева, "Россія и революція" Парвуса, "Наша революція" Троцького,
"Островъ пингвиновъ" А. Франса, "Очерки исторіи освободительного движенія" Вебера, "Вторая госуд. Дума" Зурабова, "Антихристъ" Ніцше та "Черное и 
красное" Тана. В сараї на схованці було з сотня книжок, виключених з бібліотеки: видання "Донской РЪчі", "Молота", "БуревЪстника", "Колокола" та ще
скілька примірників "Искры".Збори постановили передати бібліотеку городові й вибрали шість чоловіка, щоб вони вмовилися з городом. З Полтавщини. На
школу. Збори акціонерів земельного банку асигнували 40 тисяч карб., на заснування в Полтаві жіночої художественно-ремісничої школи. Ревизія 
землеустроїтельних комісій. Останніми часами відбулась ревизія мало не всіх повітових землеустроїтельних комісій на Полтавщині. Ревизував чиновник
особливих доручень з Полтави. Єсть відомости, що ця ревизія виявила повну бездіяльність деяких комісій, на підставі чого визнано потрібним зменшити
видатки на такі комісії, до яких належать: лохвицька, пирятинська, хорольська, лубенська й инші, а це можна зробить зменшенням штатів писарів в 
тамтешніх канцеляріях комісій, бо їм однак нічого робить; там буде досить, крім "непремЪннаго" члена, самого секретаря з дешевеньким писарчуком, а
зайвих канцеляристів порощитувати. Штати ж більш діяльних комісій, як золотоношська та костявтиноградська, визнано потрібним збільшити, бо там багато
праці коло землеустройства. Таким чином визнано, що більшість повітових комісій на Полтавщині мало кому потрібні, бо їм нічого робить. До цього варто
зауважити, що штати канцелярських писарів згаданих комісій зовсім малі—по одному, —по два і зменшення видатків на їх буде зовсім не значне. Арешти. З
с.с. Вовчка та Литвяків, лубенського повіту, нас повідомияють, що через скілька днів піся вовчавських трусів, про які згадувалось у свій час в "Раді",
теж заарештовано кількох селян і одправлено в лубенську тюрму. З Катеринославщини. Ревизія "РЪчь" сповіщає, що повсякчасні самогубства учеників духовних
 шкіл стурбували синод і він послав до Катеринославу, на ревизію духовних шкіл чиновника Саваїцького.
