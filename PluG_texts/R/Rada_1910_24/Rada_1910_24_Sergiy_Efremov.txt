Великопанські ілюзії та сила фактів.
Недавно наша газета в редакційній статі "Вони не просять?" знову вернулась до тієї справи,що знялася була в Державній Думі з приводу української мови по
всяких народніх інституціях. І це дуже до речі і саме в час зроблено. В тій боротьбі, що наша мова провадить за своє існування, велика дуже потреба 
вияснити усіма сторонами цю справу й поставити її нарешті так, щоб не було вже чути нещирих або необачних голосів на тему: "вони не просять". Питання про 
народню мову в школі, в суді, народніх виданнях то що, таке елементарне і просте здається; але занадто поплуталось воно у нас, бо занадто багато зачіпає
інтересів тих людей, що не можуть скинути з себе рутинної завички, визволитись з-під впливу звичних традицій, або навіть позбутись дрібного егоїстичного
почування. Для таких людей це питання повинно рішатись не з погляду інтересів великих мас нашого народу, для яких рідна мова безперечно ближча й дорожча
і практично зрозуміліша, ніж усяка йшла, а з погляду інтересів тієї чи иншої невеличкої купки, до якої належить і данний суб'єкт. Як і всяка нагальна
життьова справа, справа з українською мовою зачіпає багато просто "шкурних інтересів" і цим і треба великою мірою пояснити ту запеклу опозицію, що 
зривається кожного разу серед кругів, які сидять на народньому организмі, його соками годуються, але органично з ним не звязані. З другого боку часто й 
сам народ через темноту та несвідомість не годен буває оцінити до ладу всю вагу рідної мови в своєму житті. Звідти повстають ті нарікання та протести 
проти своєї мови, що иноді лунають серед самого ж таки народу. А людці першої категорії цьому надзвичайно радіють: як же, сам народ цурається своєї мови,
— отже... Не згадують тільки ці прихильники народніх жаданнів того, що вони спекулюють власне на темноту народню й несвідомість, як не згадують, певна 
річ, за инших обставин і з инших приводів народнього голосу зовсім. Той самий д. Бобринський, що проти прав української мови виставив аргумент:"вони не
просять", певна річ, не зверне ніякісенької уваги на справедливі домагання народні, напр., у земельній справі, хоч тут ледві чи зможе притулити своє
"вони не просять". Для людей, що спекулюють на народню темноту, вагу має зовсім не те, просять "вони" чи ні, а те, про що буде оте прохання. Чи народ
мовчатиме про свої насущні й невідкладні потреби, чи криком про них кричатиме —все одно панове Бобринські волі його не вволять, хоч у кожному конкретному
випадкові инакше аргументуватимуть свою зневагу до народніх бажаннів. Мовчання вони зараз перекладуть на свою великопанську мову фразою "вони не
просять"; домагання витолкують як "бунт" і "крамолу"... але і в тому, і в другому разі справжні народні потреби так і зостануться потребами, нічого від
панів Бобринських не зиськавши для свого задоволення. Проте самий вираз, що "вони не просять", такий зрозумілий в устах графапромовця, не що инше, як
свідома облуда і занехаяння дійсних фактів, або в кращому разі—незнання тах самих фактів щоденного життя. Наперекір сміливому й категоричному запевненню
ясновельможного промовця та його товаришів —"вони просять". Прості селяне-українці вміють дивитись на справу без тих темних окулярів, які застують світ
перед д.д. Бобринськими, і коли питання національної, скажемо, природи поставити перед ними виразно і просто — невчені люде не помиляючись дадуть на його
таку ж виразну і просту відповідь. І вона не піде водою на млин панів ясновельможних... Українському читачеві певне відомо безліч таких відповідів, як
відомі й ті причини, що викликають иноді инші відповіді, за які ладні обіруч ухопитись д.д. Бобринські. Коли б навіть з самої газетної хроники вибрати
факти народньої свідомости, коли б подати саму голу статистику, де і як росходиться українська книжка, що рікрічно появляється в сотнях тисяч примірників, то й то вийшла б ціла книга, повна великого життьового змісту. І перед ним раніше чи пізніше мусять змовкнути оті безглузді вигук —„вони не просять", бо
факти ті виявляють инший процес, який тихо одбуваеться в глибині народніх мас. Процес отой —це безупинне національне освідомлювання, постійний зріст 
найкращої риси людської натури,— тієї риси, яку ще стародавній мудрець висловив формулою ----пізнай себе. В цьому процесі самопізнання національна
самосвідомість, певна річ, має величезну вагу, товаришуючи з самосвідомістю особистою, без якої не може бути справжньої, духом великої людини. Я хочу
подати тут одну картку з тієї поки що ненаписаної книги життя, взявши матеріял з однієї анкети. З року 1907 харьківське "Общество сельскаго хозяйства"
видає для селян господарський журнал двома мовами російською й українською "Хлібороб". Журнал росходиться переважно по Харьківщині і йде здебільшого 
на село, то-б-то до рук саме тому читачеві, що нас найбільше тепер цікавить. Редакція журнала ще на початку його істновання розіслала анкетні листки,
де між иншим було запитання і про мов — якою саме треба видавати журнал? І от відповіді дали таку картину:
 Української мови вимагало. . . 28% усіх відповідів. 
 Російської мови вимагало. . . 33% "   "
 Обох разом мов вимагало. . . 39% " " 
 Разом . . 100% *) 
Отже, як бачимо, тих, що "не просять" знайшлася ледві третина поміж читачами харьківського хліборобського журналу. Факт для вельможних промовців у Думі
та обрусительних політиків досить прикрий, бо він власне збиває всю їхню аргументацію.Дві третини голосів це не така вже --- яку з спокійною совістю 
можна сховати в кишеню, щоб і не згадувати. А надто це треба признати, коли мало не половина з тих, що висловились за українську мову, її саму тільки
вважають для  себе зрозумілою і бажаною. Величній жест — "вони не просять" мусить даремно пропасти від такої коротенької статистичної таблички. Вага 
цього прикрого для вельможних факту ще побільшиться, коли ми візьмемо на увагу де-які подробиці харьківської анкети. Насамперед не можна забувати, що
харьківська губернія з усіх українських найбільше певне зазнала російського впливу — отого специфичного "обрусенія", що плодить зневагу до всього 
рідного. Чимало живе тут і великоросів, яким, натурально, українську мову розуміти важко. Сам цітований "Отчетъ" зазначає, що неприхильно до української
мови поставились "въ большинствЪ случаевъ великороссы - читатели, не вполнЪ понимающіе малорусскій языкъ нЪкоторыхъ статей" (стор. 52). Друга, 
менша, категорія неприхильників української мови належить до того типу "землячків", що пройшли через обрусительну школу або казарму і згорда дивляться
на все рідне, вважаючи його за сінонім мужицва, неуцтва й некультурносте. Аргументація неприхильників дуже не мудра: я не розумію, або не хочу
— значить увесь журнал видавайте російською мовою, а про тих, кому та мова дорога і зрозуміла —байдужісенько мені. Инакше думає величезна більшість 
читачів. "Издавайте непремЪнно на украинскомъ языкЪ, зто языкъ Шевченка, намъ наиболЪе понятный". "СлЪдовало бы весь издаватъ на украинскомъ языкЪ".
"Просимъ на украинскомъ весь или за немногими исключеніями". "Желательно имЪть весь журнал на украинскомъ языкЪ". "Дуже б ми хтіли, аби
 весь "ХлЪбороб" видавався на нашій українській мові. Всі наші селяне цього бажають". Ось які бажання висловлюють читачі, з яких де-хто додає, що
"здЪсь дЪло даже не въ большомъ пониманіи, а именно въ зтой духовной близости печатнаго слова и народной жизни". Характерно, що ця свідома група дбає не
 тільки про себе, а й про інтереси своїх антагонистів не забуває: "для читателя-малоросса, пише один із них, — конечно, на украинскомъ, но тогда обидно
для великороссовъ, поэтому оставьте такъ, какъ было" (то-б-то двома мовами). Варто для характеристики культурного стану читачів порівняти цю, 
 напр., відповідь з тими наріканнями на "хохлаччину", яких повно по відповідях прихильників самої російської мови. Не дурно сам "отчетъ" констатує, 
 що "именно лица, пишущія о необходимости зтого (українського) языка представляють самую культурную часть крестьянства, наиболЪе воспріимчивую и къ
 агрикультурному прогрессу“ (стор. 55). І тут нічого дивного немає: людина, що дійшла до національної самосвідомости, придбала вже очевидно і
 свідомість особисту,— то-б-то де-якою мірою вже "спізнала себе", положивши тим підвалини для свого культурного зросту і поступу в усіх сферах людського
 життя. Це кращий елемент серед народу —той елемент, на якому стоїть уся майбутність рідної землі. Ми бачимо з цієї анкети, до чого можна договоритися
 з нашими селянами, коли просто і ясно запитати у їх думки про їхню рідну мову. "Вони не просять" —це така ж байка, така ж нечесна вигадка, як і 
 безліч инших,з якими виходять проти українства його сліпі вороги. І на величній жест, що "вони не просять", ми сміливо можемо відповісти: "а ви їх
 запитайте, то може не видне око вам буде й вискакувати з такими великопанськими аргументами"... Ілюзії на трісочки роспадаються перед силою життьових
 фактів. Треба тільки до голосу їхнього прислухатись... Сергій Єфремов.