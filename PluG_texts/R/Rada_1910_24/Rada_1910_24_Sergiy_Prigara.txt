Маленький фельєтон.
У генер. Богдановича. (Інтерв'ью). "В міністерстві освіти засновано комісію, що має розглянути проект ген.Богдановича про підготовку учителів для 
початкових шкіл. Богданович радить улаштувати двохрічні учительські курси, слухачами яких можуть бути тільки селяне — бувші унтер-офіцери". "Гол.Моск."
Я переступив поріг, витягся в струнку і узявши двома пальцями "під козирок“, пробелькотав як индик: - Маю честь рекомендуватись, Ваше Превосходительство.
Співробітник "Ради" і старший унтер-офицер Пригара. Генерал кинув очима на мою фіґуру, видно зостався задоволений і злегка махнув рукою: - Мм... Вольно!
Знов щось пожував губами і спитав: - Мм... Мої патріотичні листки читав? Так точно-с, в. пр-ство, весело проказав я, знов витягаючись. І картинки з
русско-японської війни бачив? Точно так-с, в. прев-ство: - Мав щастя бачить. - Значок е. р. н. єсть? -Нікак нет-с, в. пр-ство. - Мм... Погано. І отличія за 
стрільбу не маєш? - Не маю, упавшим голосом сказав я. - Мм...Не здатний! бовкнув генерал і став сопти носом. -"Що за оказія", думаю собі— "до чого це я не
здатний?" —і рішив з'ясувати непорозуміння. - А! Кореспондент? насторожився генерал: газета жидівська? Я поспішив заспокоїти, що газета цілком православна.
І генерал вже лагіднішим тоном промовив: -А я думав, що ви кандідат в народні учителі з унтер-офицерів. Мм... Вибачайте. - Ну, як же ваш проект, генерал?
скористувався я зразу ясною погодою. - Мм... проект мій в міністерстві. Там проти нього нічого не матимуть. Сподіваюсь, пройде. А поки шо. Мм... в мене
тут функціонує вже... мм... приватна школа, - Так у вашого пр-ства вже єсть приватна школа? кинувсь я по гарячим слідам: може й побачить можна? Це було б
так інтересно, так інтересно... - Мм... Що ж... Для преси буде дуже користно ознайомитись. Це в своєму роді. Перший ще приклад. - Ах, це було б так
інтересно, так інтересно, генерал. - Мм... Коли так хочете, можемо піти хоч і зараз. Потрапимо саме на заняття. В школі ген. Богдановича справді саме
відбувалася наука. Учитель бравий унтер з настовбурченими вусами і з двома значками на грудях — одним с. р. н., другим —за стрільбу, держав "на плечо",
як рушницю, линійку і командував: - Раз-два, шагом марш, раз-два-три-чотирі, арш, арш, раз-два, раз-два... Ученики, витягшись довгою колоною, марширували
вздовж чотирьох стін і хором підхоплювали команду: - Раз-два, раз-два, шагом арш, раз-два-три-чотирі... - Мм... Ну що, подобається? — обернувся до мене
генерал: це урок арихметики. Проста, здається, метода, але робить чудеса. Ось дивіться —які блискучі успіхи. Ей, ти! крикнув він на одного хлопчика. 
Ну, починай свій урок! І хлопчик без запинки почав: -Раз-два-три-чотирі, арш, арш, раз-два, раз-два... Я так зацікавився новою методою, що зостався і на
другий урок — російської мови або, як сказав унтер, — словесности. І тут проста метода теж робила чудеса. Учитель приклав палець до носа з одного боку,
потім з другого і висякався. Все стихло, стежачи за його маніпуляціями. - Ей, которий там з голосом... начи-най! гукнув унтер. З гурту хлопчиків виділився
дзвінкий діекант: Лі-те-лі ку-куш-кі Чи-різ двє із-буш-кі. І весь клас підхопив: Бр-ра —во, бра —во К-ка-те-ри-на-а Би раво ду-ши-чи-ка-ма-я. Как оні
лі те-лі. Все лю ді гля-де-лі. Знов завів діскант. Учитель заклав два пальці в рот і пронизливо свиснув, а клас дико підхопив уп'ять: - Браво, би-раво,
К-ка-тти-ри-на. Браво ду-ши-чи-ка-мо-я. Я стояв, як стовп. В ушах дзвеніло. Перед очима плигали метелики, в голо в плуталось. Генерал дивився перед собою
слезливими од умилення очима, притопував ногою, підсвистував беззубим ротом. - Мм... Правда сильне вражіння? —О, Ваше пр —ство, тільки і міг вимовити я. 
- Ви тільки уявіть собі, взяв він мене за гудзика: кукушкі, ізбушкі. Це ж рідна природа, рідне життя. Мм... "Тутъ русскій духъ, тутъ Русью пахнеть". І 
потім, спустив він голос а: все це землеустройство,яким тепер спасають Росію, коли казати по щирости —играшки, рівняючи з цим, вже зовсім тихо прошепотів:
Мм... Тільки це, розумієте, тільки це одно мм.. Спасе Росію. С. Пригара