Буковина.
(Од власного кореспондента)
Рада університетських популярних викладів у Чернівцях, що обовязана ширити просвіту при помочі викладів, легковажить цілком українську мову і не оголошує ані українських викладів, ані викладів про Україну. Буковинське міщанство і вся чернівецька українська інтелігенція повинні звернутися до ради з відповідним домаганням, а коли це не поможе, зі скаргою до міністерства просвіти, яке дає гроші на ті виклади.
Брак національної свідомости у чернівецьких міщан проявляєтяся між иншим належанням українців до волоських і польських товариств. На Манастириськах творять українці чи не більшість членів волоської каси і читальні, а на так званих «волоських» забавах лунає завсіди українська мова. Немале число українців належить до польських ремісничих товариств, де —як відомо — крім оживленого товариського життя уділюються грошеві запомоги. Українські місцеві товариства і робітничі організації повинні звернути на це пильнішу увагу.

