Театр і музика.
— Український театр. Сьогодня в театрі М. К. Садовського справляє свій бенефіс артистка Г. Ів. Борисоглібська: йдуть пьєси—«Чумаки» Карпенка-Карого і «На перші гулі» С. Васильченка з участью кращих сил труппи. Д-й Садовський грає ролю Віталія в комедії —«Чумаки».
— Городський театр. Сьогодня йде оп. «Лукреція» і балет «Фея Куколъ».
— Театр «Соловцовъ». Сьогодня удруге йдуть пьєси: «Человѣкъ, видѣвшій дьявола» і «Изнанка жизни».
—Труппа д. К. Д. Дубініна грає тепер в посаді Новоукраїнці, на Херсонщині, де має гарний успіх і добрі збори.
— Пригода в театрі. Нам пишуть з Ногайська, що там 10 січня в бенефіс артиста труппи д. Каганця —Савченко- Львовського, коли йшла пьеса «Душогуби», бенефіціант в останній сцені зомлів. Підняли завісу, а він лежить непритомний. Публіка кинулась на сцену; почали його приводить до чуття, але він зо дві години лежав непритомний. Лікаря не тілько в театрі, а й у всьому Ногайську не знайшли і прийшлось сердешного приводить до чуття «домашніми» засобами
—В г. Симферополі грає труппа «1 ое Харьковское Соединенное Украинское Товарищество»;—труппа оташувалась в залі «Метрополь» і має чималий успіх.
— Новини репертуару української труппи М. К. Садовського. Незабаром (22 января) в труппі М. К. Садовського виставлятимуть нову пьесу д-ки o‘Коннор-Вілінської: «Сторінка минулого».
Пьеса має два акти і переносить глядача до 30-х років минулого століття. Герої пьеси — давно вже вимерли, а колись дуже поширені на Україні типи: пані, що заставляє читати «чувствительныя романы» свою прислугу і тільки після того, як довідається од прислуги, що роман розрішається щасливим фіналом, примушує перечитувати книжку в голос для себе Бравий офіцер — кавказький герой, романтичне кохання з викрадуванням молодої, проти волі батьків і т. и. 
В пьєсу вставлено багато тогочасних романів, дуетів, куплетів і т. и.
