Судові справи.
–У Катеринославі судили предсідателя місцевого одділу «Двухглаваго Орла» Мартинова та його товариша Ілічевського за розбишацтво в городському саду. «Орлята» казали судді, що вони не розбишачили, а тільки сердились, що оркестр музики заграв народній гімн не тричі, а двічі. Обох присуджено до 2 карб. штрафу.
–Харьківська судова палата, розглянувши діло соціялистів-революціонерів, про яких уже у нас писалось, засудила одного до кріпости на півтора року, а решту виправдала.
