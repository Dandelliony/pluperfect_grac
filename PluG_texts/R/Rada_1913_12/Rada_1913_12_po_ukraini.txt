По Украіні.
У Киіві.

– Київське громадське зібрання «Родина». Сьогодня загальні збори членів зібрання «Родина». Чергові питання: 1) Балотіровка нових членів. 2) Розгляд обрахунку на біжучий 1912—13 рік. 3) Вибори кандидатів до ради старшин і членів ревизійної комісії. 4) Біжучі справи Початок в 8 ?? год. вечора. 
Тих, хто подає заява про бажання бути членом зібрання просять посилатись на тих особ, які будуть на загальних зборах. 
Завтра, середа 16 января, має бути реферат С. Ф. Русової на тему: «Питання родинного і громадського виховання на зьїзді жіночої освіти і на зьїзді родинного виховання». 
Вхід на реферат для членів зібрання і постійних гостей безплатний, разових гостей —20 коп. Початок у 8 год. вечора.
– Приїзд товариша міністра. Вчора приїхав до Київа товариш міністра внутрішніх справ П. Н. Ігнатьєв. Приїзд його має звязок з одкриттям сесії губ, земського зібрання. Вчора гр. Ігнатьєв одвідав київську губ. земську управу.
– Доклад депутата. Сьогодня, 15 января, о 7 з полов. год. вечора в Народній авдіторії по Бульварно-Кудрявській вул. член Державної Думи С. А. Іванов зробить доклад про організацію і діяльність партій у 4-й Державній Думі.
– Одкриття сесії губ. земства. Сьогодня о 2 год. дня в домі дворянства одкриється сесія другого чергового київського губ. земського зібрання. Сесія має одбуватися коло 5 днів.
– Земський зьїзд по статистиці народньої освіти. Київська губернська управа вирішила взяти участь в зьїзді по статистиці народньої освіти. Зьїзд скликає харьківське земство.
–Непремінний член губернського по городських і земських справах присутствія, Печаткін подався в одставку.
–В порайонному комітеті. 22 января одбудуться збори управління порайонного комітету. На зборах буде обговорюватись проект про заснування спеціальних судів для розгляду претензій до залізних доріг.
– Краєвий зьїзд в справах боротьби з пошестями. Як відомо, київська губ. земська управа скликає у Київі підчас виставки «Областний зьїзд півдня Росії по боротьбі з пошестями». Київське земство зробило пропозицію взяти участь у зьїзді 11 губернським земствам, 113 повітовим земствам, 53 городським управлінням і 4 окружним управлінням области війська донського. З губернських земств одмовилося взяти участь у зьїзді одне минське земство, яке знайшло розмір вкладки зьїзду 400 карб. великим. З повітових земств згодилися взяти участь 35, 17 одмовилось і 5 передало справу в своє земське зібрання. 
З городських управ згодилося брати участь у зьїзді 14, а 4 одмовилось. Одкрито зьїзд буде 16 августа. Зьїзд має одбуватися 10 днів.
–Котіровочна комісія. Київський біржовий комітет просить у міністра торгу і промисловости заснувати у Київі хлібну котіровочну комісію, яка буде офіціально регіструвати хлібні закупки і встановляти ціни на хліб. В Київі на біржі була досі тілько сахарна котіровочна комісія.
– Скасування кари По проханню діректора політехнічного інституту п. губернатор скасував адміністративну кару, наложену за сходку 28 ноября на студентів: Кармача, Мізюмського, Лабунського, Зуєва, Шаботіна, Холеву.
– Помилування. В свій час київська судова палата засудила сельського старосту с. Ольшанської-Новоселиці, васильківського повіту, Остапа Маковенка, за рострату громадських грошей, в тюрму на два місяці. Тепер з Височайшого наказу висідку в тюрмі Маковенкові замінено арештом при поліції на один місяць.
– На біржі вчора настрій під впливом звісток з Турції і Лондону був пригнічений. Не було майже ніяких спекуляцій і закупок.
–Наградні залізнодорожнім служащим. Управління залізних доріг наказує начальникам казенних доріг подати до 15 января відомости про роспреділення кредитів на наградні служащим і робітникам казенних доріг за 1911 рік.
– Перед контрактами. В місті вже почали готуватись до майбутніх контрактів. На Олександрівську площу починають звозити матеріял для будівлі рундуків. Крамарі вже замовили майже всі місця в Контрактовому домі. 
Техничне товариство скликає підчас контрактів—15, 16 і 17 февр. зьїзд химиків, що служать на сахарних заводах. 
В февралі одбудуться також загальні збори техничного товариства і т-ва взаємопомочі служащих в сахарних заводах.
– Справа Бейліса. Вчора у київській тюрмі жінці Бейліса дозволено було побачитись з чоловіком в црисутности товариша прокурора Карбовського. На запитання Бейліса, коли його справа буде розглядатися у суді, д-ій Карбовський одповів, що не пізніше мая місяця біжучого року. 
– Знов сою ники. Вчора на Слободці союзник Доценко напав і побив співробітника «Кіевской Мысли» Лебединського за уміщену в газеті про нього замітку. Про вчинок Доценка поліція склала протокола.
– Самогубство чиновника Вчора на своїй квартирі в д. № 30 на В.- Житомірській вулиці застрілився судовий чиновник І. Пріжіко, 28 років. Родом він з м. Стародуба на Чернігівщині.
– Снігові завірюхи. Вчора в управлінні півд.-зах. залізної дороги надійшли телеграми, у яких повідомляється, що на північних участках залізних доріг почав падати сніг з великим вітром.
