В справі виселення сільськими громадами на Київщині своїх „порочних“ членів помітно значну одміну: в порівнянні з роками 1905 —1908, коли виселення поступово 
збільшувалось, минулий 1909 рік виявив тенденцію до зменшення числа висланців. Мало того, сільські громади ніби схаменулись, ніби бажаючи замолить свої недавні 
гріхи, раз за разом складають і одсилають до начальства приговори, в яких просять повернуть додому виселених „порочних“. Такі приговори останніми --- складено
 каменедькою, молодецькою, ризінською і шукайводською (уманського пов), казатинською (бердич. пов.), велико-снітинською (васильк. пов.), кочерівською і 
 водотийською (радомисльськ. пов.) і инш. сельськими громадами. З свого боку й губерська адміністрація, в особі її головного представника — губернатора, звернула
 увагу на те, що „порочні", доки розвяжеться остаточно питання про їх вислання, досить довго нидіють за ґратами в місцевих тюрмах, а також терплять безліч инших 
 невигод, і наказом 19 октября 1909 року, № 22444, звеліла негайно полагодити ці анормальности, наказала не забувать, що й „порочні" селяне — живі люде. Багацько 
 де-чого можна б було сказати з приводу такого втішного з'явища в зачепленій справі, але ми обмежимось лишень голою статистикою виселення „порочних" впродовж 1909 
 року, одсилаючи всіх, охочих ширше познайомитись з цією справою, до нашої більш докладної статті, надрукованої в № 72—1909 р. „Ради". Всіх „удалітельних" 
 приговорів сільськими громадами на Київщині на протязі року було складено 161 про вислання разом 508 душ „порочних" (проти 714 чол. 1908 р.), які по повітах 
 діляться так: Київський повіт 73 душ., Радомиський 71 душ., Канівський 11 душ., Васильківський 17 душ., Бердичівський 25 душ., Липовецький 18 душ., Сквірський 23 
 душ., Таращанський 52 душ., Уманський 117 душ., Звенигородський 61 душ., Черкаський 22 душ., Чигиринський 18 душ., разом 508 душ. Коли цю цифру розікласти на 
 окремі місяці, то ми побачимо, що на январь „порочних" припадає 77, на февраль—lo, март —53, апріль —39, май—73, іюнь—s9, іюль 13, август — 36, сентябрь—l7, 
 октябрь —ЗО, ноябр —89 і декабрь —12. Ці „порочні" не всі пішли на заслання — губерська адміністрація затвердила приговори сільських громад про вислання всього 162
 чол., а про решту приговори показувала через всякі формальні та инші причини.