Прибуток селянина-арендатора. В херсонських газетах знаходимо дуже цікавий роспис прибутків і видатків селянина-арендатора для кожної десятини арендованої землі. 
Починається з видатків. Арендна ціна на десятину землі стоїть тепер коло 15 —20 карб., так що пересічно будемо рахувати 18 карб. Далі 10 пуд. насіння пшениці по 
1 карб. за пуд —10 карб. Оранка, боронування й сівба —8 карб. Жнива й возовиця —12 карб. Молотьба 70 пуд. по 2 коп. з пуда -1 карб. 40 коп. Возка зерна за ЗО верст
 по 5 коп. з пуда —3 карб. 50 коп. Всього отже маємо видатків на десятину 61 карб. 90 коп. Тепер прибуток. При звичайнім урожаї маємо 70 пудів пашні, рахуючи по 1 
 карб. за пуд —70 карб. Соломи 70 пуд. по 2 коп. —1 карб. 40 коп. Колос —1 карб. 50 коп. Усього прибутку 72 карб. 90 коп. Виходить, що при ціні в 1 карб. за пуд 
 селянин-арендатор може рахувати на чистий прибуток в 11 карб. з десятини. Коли ж рахувати по 80 коп. за пуд пашні та ще скинути 1 карб. 50 коп. на „усушку" , то й
 матимемо чистої втрати 3 карб. з десятини. Цей обрахунок до певної міри відповідає дійсности. Не згожуватись можна хіба з занадто низькою оцінкою соломи. 
 Птахівництво на Поділлі. Як відомо, на Поділлі, поруч з основним селянським промислом хліборобством серед селян розвинене ще птахівництво. Але в якім сумнім стані
 перебуває воно —про це довідуємося з „Подоліи" . Птахівниче господарство — каже ця газета, —з кожним роком розвивається, але все ж прибуток від цього промислу не 
 зростає. З одного боку, це пояснюється техничною відсталістю птахівничого господарства на Поділлі, а з другого боку — неорганізованістю продажу його продуктів. 
 Наприкінці газета висловлює бажання, щоб серед подільських птахівників яко-мога швидче розвинулись кооперативні товариства для спільного господарства і спільного 
 продажу своїх продуктів. При цьому „Подолія" посилається на Київщину, де ніби-то вже істнує кілька селянських птахівничих кооперативів і де їх діяльність дала вже
 навіть „дуже гарні наслідки". Признаємось, ми щось не чули про існування таких кооперативів на Київщині; навпаки, ми чули щось подібне про Поділля. З цього факту 
 ми виводимо той висновок, що ні на Поділлі, ні в Київщині таких кооперативів поки-що немає. Розуміється, що це повинно послужити для наших кооператорів ше дужчим
 стімулом до заснування таких товариств. 
 Земські заходи. Подільське земство одкрило склади сельськогосподарських машин, насіння й дахової бляхи в м. Голованевську й с. Нестрїті. В м. Вогополі 
 одкривається учебна майстерня для виробу цементової черепиці, місцевим селянам позичено 15 станків для виробу черепиці. — Тираспольське повітове земство 
 організувало в с. Тернівці курси виноградництва, що дуже зацікавили селян. Одеське повітове земство купило сельськогосподарський сінематограф; його возитимуть по 
 селах і наочно показуватимуть людям усю користь від сучасних способів господарювання — Київське земство одкриває по всіх повітових містах Київщини агрономичні 
 комітети, куди людність раз-у-раз могла б звертатись за агрономичними порадами. 
 Ярмарок. На останнім кременчуцькім ярмарку закуплено по дуже високій ціні багато коней для одправки в Турцію.
