Сьогодня, 24 січня, в світлиці тієї самої реальної школи, де колись вчився наш земляк, щирий українець і завзялий звитяжець просвіти народньої Б. Д Грінченко, у 
перше пролунано його ім'я. Було читання з чарівними лихтарями. Читалося його оповідання „Без хліба". Людей зібралося до 500 душ. На початку читання було показано 
патрета Бориса Дмитровича і сказано про його де-кілька слів, а потім читалося оповідання. Читала Христя Алчевська. Малюнками чарівного лихтаря було ілюстровано 
такі менти: 1) Карно іде прохати збіжжа, 2) Карпо точить зерно в мішок, 3) Карпо покутує перед громадою свій гріх. Цього-ж таки дня на Москалівці читалося Квітчине
 Оповідання „Перекотиполе". Слухали його з великим захопленням, як читання скінчилося дуже дякували та ще прохали читати щось подібне. Школа була повна слухачів. 
 Було людей чоловіка з сто. Їх дуже цікавили усякі навіть дрібниці, що вперше були на цьому читанні, напр. малюнок з написом: „Тихо: починається читання", — другий 
 —з написом; „Перепочинок" (антракт), третій—з написом „Кінець. Просимо виходити по-малу та без ґвалту". Чулися вислови: „От ловко! Це по настоящому". І це „по 
 настоящому", себ-то, що справа робиться так серйозно навіть в дрібницях, зацікавлювало і тішило слухачів. А слухачі були не діти, а все поважні чоловіки, жінки й 
 дівчата. І ще сказати, це були звичайні середні Харьківські „обивателі". Словом, тут є ґрунт, до якого можна і треба прикласти руки. 
