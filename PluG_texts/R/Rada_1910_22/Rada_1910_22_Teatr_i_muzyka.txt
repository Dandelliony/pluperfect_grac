„Комедія брака" у пьєса С. Юшкевича. Кажуть це сатира, уїдлива сатира на єврейську буржуазію. Але тут нема нічого подібного до сатири. Сатирик не зубоскалить, не 
викидає фарсових, „пікантних" колінок, як це робить так сміливо Юшкевич (дія 2). Далі. Хіба це тільки єврейські гріхи? Хіба тільки єврейська буржуазія не хоче мати
 дітей і обертається до „спеціялістів"? Хіба тільки єврейські буржуйки мають кожна полюбовників і єврейські буржуї полюбовниць? Ця „Комедія брака" зовсім не 
 характерна для євреїв. Це болячка нашого часу, болячка всесвітня. Автор каже, що знає тільки єврейську буржуазію і через те пише тільки про неї. Але нащо тоді 
 підносити це глядачеві в формі специфичної єврейської болячки? Паралельно з євреями треба висміяти (а не скалозубствовати на канаті сабуровського „жанру") і 
 всього світу буржуазію, а не прикидатись скромною незнайкою і прислужитись цим своїм „душком" юдофобству. Замісто Гольдманів любісенько можна поставити Петрових і
 Іванових. І не потрібні тут зовсім оці „єврейські" носи, оцей фальшивий акцент, якого актьори соловцовські і давати не вміють (Карпова, Будкевич та инш.). Взагалі
 непотрібен цей неестетичний тон Юшкевича, автора прекрасної битової пьєси „Въ городЪ". Не вдається йому сатира, не вдається і скалозубство. Через це на всій пьєсі
 єсть тільки талановиті штрихи, а цілого нема. Дешевенько занадто, а претензій багато. Прекрасно написана одна тільки побутова роль: фактора Янкелевича. І чудесно 
 грає її д. Урванцов. В морі цього дивовижного писання топиться багато талановитих актьорів соловц. труппи. Плавають щасливо тільки д.д. Нератов, що на диво 
 правдиво передає роль ревнивця Розена, та Дуван-Торцов. Бенефіціантка Будкевич не в своїй ролі. 
 Городський театр. Сьогодия, 28 січня, в городськім театрі відбудеться бенефіс артистки О. А. Шмід. Виставлено буде в перший раз у цім сезоні „Риголєто" з д-кою 
 Шмід у партії Джільди й другий акт з опери „Сказки Гофмана", де бенефіціантка виконає партію ляльки. Опріч д-ки Шмід в спектаклі беруть участь: д-ки Чалєєва й 
 Пушечнікова та д.д. Каржевін, Селявін, Платонов, Гладков, Павловський і Боссе. 
 „Галька“. Сьогодня в українському театрі йде перший раз „Галька" оп. Монюшка, в перекладі на українську мову М. К. Садовського. Головні ролі поділено так: Галька —
 д. Петляш, Іонтек —д. Вутовський, Стольник —д. Мироненко, Софія —д. Діброва, Януш — д. Рязанець.  Нові роскішні декорації. Спеціяльно замовлені гуцульські костюми
 і т. ин. Співи розучено під орудою артиста Верховинця. В третій дії буде поставлено національний гуцульський „Аркан". Діріжіруе оперою д. Елінек.

