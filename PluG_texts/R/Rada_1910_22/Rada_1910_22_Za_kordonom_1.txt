Газета „Великій Океанъ" повідомляє, що страшенне безробіття в східних штатах Америки й дорожнеча найпотрібніших продуктів (яйце, наприклад, коштує 9 к.) викликали 
серед місцевих емігрантів великий рух до переселення в Мексіку на вільні землі. Але „Великій Океанъ“ застерігає емігрантів од захоплення Мексікою. На думку газети,
 переселенці зазнаватимуть там великого лиха, головним чином, од презідекта Порфірія Діаца, який ось уже 26-й рік порядкує країною мало не на правах самодержавного
 владики. Газета гадає, що краще зачекати до літа, коли буде вибрано новий парламент і нового презідента. Щоб показати, що за презідентства Діаца емігранти не 
 можуть сподіватись для себе нічого доброго, газета так описує передвиборчу кампанію: „Готуватись до виборів почали з того, що всіх, хто не хоче вибрати Діаца, 
 заарештовано й замкнено в тюрми. Агітаційні збори розганяють. Ліберальні газети закривають, а їх редакторів садовлять у тюрми. Головними агентами Діаца в 
 передвиборчій кампанії служать: поліція, шпиги й рептільна преса. Найкращі інтелігентні сили мусіли втекти в Сполучені Штати, але й тут за ними стежуть шпиги 
 Діаца“.
