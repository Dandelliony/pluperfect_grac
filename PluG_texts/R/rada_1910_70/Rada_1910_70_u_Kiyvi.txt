У КИІВІ.
Товариство дослідників природи України. „Гурток натуралистів” київської політехники ще на початку февраля місяця ухвалив організувати окрему комісію, доручивши їй робити досліди над природою України. В склад цієї комісії увійшли: дд. В. Ф. Заленський, К. К. Слефогт, Ф. І. Левченко, А. Н. Яната, В. М. Богатирев, О. Г. Шнесе, Н. А. Добровольський; головою комісії вибрано проф. Г. Ф. Арнольда і секретарем  - І. М. Щеголіва. Комісія постановила зараз роспочати свої досліди на Київщині, Полтавщині та Чернігівщині. Свої роботи вона почала з складання програми, відповідно до якої мають робитися географичні, ботаничні, метеорологичні, зоологічніІ і т. ин. досліди та спостереження. Чимало уваги звернуто буде на питання практичної ботаники та біології—наприклад, на вплив флори і фауни України на місцеву людність; члени комісії мають також записувати з уст народу оповідання та легенди про всяких звірів, мурашок, рослини і т. ин. Комісія дбатиме про те, щоб до справи дослідів над природою України залучити як найширші верстви громадянства, земство, інтелігенцію і взагалі всіх, кого цікавить природа і життя рідної країни, Щоб з'єднати всіх цих працівників, гурток натуралистів видаватиме, як у нас сповіщалося уже, журнал „Природа Украини”. З найбільшою охотою друкуватимуться в цьому журналі праці (писані українською і російською мовами), про природу України, а також і статі про всякі питання природознавства і наукові кореспонденції. Разом з цим гурток натуралистів організує окрему комісію, якій доручено буде розробляти українську природничу термінологію. Київський політехник асігнує на справу дослідів над природою України потрібну для цього суму грошей.

Загальні збори товариства літераторів відбудуться сьогодня в помешканні громадського зібрання (В. Володям., 45). Програм зборів: 1) Питання про вибори делегата на з'їзд письменників; 2) питання про загальноросійську професіональну організацію письменників; 3) доклад ради товариства про бюро в справі підшукування роботи для членів; 4) вибори нових членів і 5) біжучі справи, , Казначей товариства прохає тих членів, що не встигли ще заплатити вступної і щомісячних вкладок, поспішитися їх заплатити. Вкладки приймають члени ради товариства по редакціях газет: „Кіевская Мнсль" і „Кіевскія Вісти". Початок зборів о 9 годині ввечері.
Ярмарка на Куренівці. Губернський земський комітет задовольнив прохання київської міської думи про улаштування ярмарки на куренівському троїцькому плацу по понеділках що кожних два тижні.
-Ф- Сенатор Дедюлін з головнішими урядовцями своєї канцелярії відвідав управління київського окружного інтендантства, розглядав там інтендантські папери і звелів 500 справ одвезти до своєї канцелярії, щоб докладніше ознайомитися з ними. Крім того, сенатор Дедюлін звернувся до київської контори державного банку, прохаючи подати йому відомости про капитали інтендантів та їхніх жінок.
Рада професорів київського університету звернулася до міської думи, прохаючи у неї субсідії на поліпшення Ботаничного садка.
Віспа в Київі. За останні часи вже значно менше людей слабне в Київ! на віспу. За час з 14 по 20 марта зараховано в Київі всього тільки 6 випадків слабування на віспу.
Купання. Цього року купання на Дніпрі почалося значно раніще, ніж звичайно. Вже 20 марта де-хто почав купатися, не вважаючи на те, що температура води в Дніпрі B—9° Ц. 24 марта знайшлося досить багато охочих до купання. Звичайно ж в Київі сезон купання починається з половини апріля.
Протест проти улаштування виставка в «Царському саду“. Де-яка частина киян подала губернаторові протест проти улаштування сельсько-господарської виставки в „Царському саду Під протестом підписалося чолока з 600—700.
Тиф на Київщині. Помішник лікарського інспектора Добронравов об'їхавши частину сел, де люде слабують на тиф, прийшов до висновку що пошесть зменшується.
-Ф- Нова школа. Міністерство внутрішніх справ дозволило київському земству скористуватися землею худяківського сельського товариства для двохкласної школи.
-Ф- Земські кооперативні курси. Київська губернська земська управа з 1—15 —15 іюня улаштовує в с. Дзенгелівці (уманського повіту) кооперативні курси, на яких одбиратимуть відповідні відомості ті особи, що захотіли б потім працювати по кооперативах. Губернатору вже послано на затверження програм та реєстр вчителів курсів.
3 Київщини. До переселенського руху. Мирові посередники зібрали відомости, що впродовж тижня од 1 до 8 марта з Київщини виїхало на переселення на самі тільки куплені і заарендовані землі—191 семейство з 960 душ.
Домагання сходу. Ржищівський волосний сход, обговоривши питання, що місцеві євреї дуже обтяжують роботою волость, постановив домагатись, щоб євреїв було примушено щорічно платить 300 карб, на жалування одному помішникові волосного писаря. Про це складено приговора і, через мирового посередника, одіслано його п. губернаторові.
-Ф- Розбишацтва. Вночі проти 13 марта в с. Фридрові, бердичівського повіту, невідомі розбишаки заскочили в хату до Гершка Хаїнзона і побили, як самого господаря, так і його жінку. Хаїнзон почав ґвалтувати і розбишаки втекли, не поживившись ніяким добром. Цими днями поліція заарештувала селян с. Глухівець Антона Данчевського і е. Фридрова — Івана Назаревича і Устима Продоуса, на яких думають, що це вони вчинили розбишацтво. Трохи раніш біля монополії посварились селяне Назар і Мусій Капралюки і Грицько Василюк, а далі Мусій так ударив Грицька, що той за кілька годин і Богові душу оддав.
Темнота. В с. Буді, черкаського повіту, зараз панує віспа. Лікаря чи, навіть, фершала близько немає, за порадою звернутись ні до кого і селяне пускаються на останнє—обертаються за допомогою до бабів-знахарок, а ті їх не лічать, а ще гірше калічать.
3 Волині. Чорносотенні заходи. Волинські чорносотенці, висушивши дарма всі свої публіцистичні соки в своїх російських виданнях, беруться за популярні видання на українській мові. Нас повідомляють, що архимандрит Віталій хоче видавати вкраїнською мовою брошюри по гігієні, ветеринарії, кооперації; а особливо книжечки про сельське господарство та бжільництво. Рукописи Віталій хоче видавати в один —12 аркушів; де-які з малюнками. Ці виданая він думає випускати додатком до свого „Почаевскаго Листка”.
Велике нещастя. Вночі проти понеділка, 22 марта, згоріло до щенту під великий вітер половина м-ка Верезного, ровенського повіту. Вогонь знищив більше як півтораста садиб. Від деревяних будинків і сліду не зосталось, а від кам'яних зостались тільки купи руйна. Нещастя неможна й описати. Що вдалось вирятувати, розікрали злодії за містечком. Діти сидять на руїнах і благають хліба. Багато вже слабих. Погорільці все біднота — робітники, майстерові та дрібні крамарі. Поміч їм необхідна. Всі жертви на погорільців приймає в Жbтомірі п. волинський губернатор. 3 Поділля. Переселенці. 25 марта закінчилась одправка з Поділля переселенців в приморський, іркутський, забайкальський та томський райони, а з 27 марта почнеться одправка переселенців в акмолинський район. В амурський район будуть одправляти переселенців з 12 по 29 апріля, в тургайський та уральський — з 1 по 15 мая і, нарешті, в тобольський і єнисейський з 17 по 81 мая. З першого іюня по 20 іюля будуть одправляти всіх тіх переселенців, які не вспіли виїхати в попередню чергу. 3 Чернігівщини. Вбивство арештантами надзирателя. 22 марта в козелецькій тюрмі, рубаючи на чорному дворі дрова — арештанти зарубали надзирателя, якай їх вартував, а потім забравши револьвера хотіли втекти, але в свій час їх арештували. Один з них, бачучи, що втеча не вдалась — пустив собі в груди кулю і зараз кончився.
Телефон в повіті. Конотопське земство ухвалило негайно почати будування телефону в повіті. 3 Полтавщини. Шевченківський вечір в Полтаві одбудеться таки в неділю 28 марта, а не в понеділок 29 м., як про це ходили чутки. Концерт має бути дуже цікавий. Крім власного хору в 100 душ запрошено гарних виконавців.
Самогубство. На кладовищі, на могилі батька отруїлась 20-літня робітниця Каликштейн. Причина самогубства — нужда.
Арешт місіонера адвентистів. Як відомо, недавно в Київі одбувся з дозволу админістрації з'їзд адвентистів, а цими днями в Умані вже арештували відомого місіонера Іполіта Пилькевича за розповсюдження ідей адвентизму; його крім того обвинувачують за богохульство. Проповіді Пилькевича мали великий успіх в костянтиноградському повіті.
3 Катеринославіднни. Вибух котла. Недавно в селі Петрові Голенищі, славяносербського повіту, спинився вибух парового котла на млині Лобанова. Паром обварило двох робітників Наумова і Токаренка так, що їх не можна було пізнати. Обидва вони в великих муках померли. Опарило ще дуже і чотирьох селян, що були в млині.
3 Херсонщини. Виправдання Бродського. Судова палата виправдала присяжного повіреного Бродського, обраного колись в члени Держ. Думи, і скасувала штраф, що наклав на нього колись окружний суд за те, що Бродський іменував себе не „Ароном", а „Аркадіем".
