За кордоном. Непримирима „C. G. T.“.
„ Паризька загальна біржа праці" („Confederation generale du Travail") скликала цими днями мітінг для обміркування „ мошенського законопроекту про пенсії для робітників" —так називають сіндікалісти одну з найбільших соціальних реформ республіки. На мітінг, що відбувся в грандіознім залі „Tivolivauxhail”, прийшли депутати-соціалисти Санба й Грусьє, щоб пояснити, чому вони в парламенті голосували за законопроект. Одначе, як тільки Санба з'явився на трібуні, як почулись свистки й счинився шум. На оратора посипались лайки та усякі неприємні епітети. Санба, одначе, не злякався й спокійно почав викладати свої думки. Санба доводив, що законопроект про пенсії, хоч і не є останнє слово соціальної політики, всетаки дає робітникам дуже багато, й що в боротьбі за свій остаточний ідеал пролетаріат не повинен одмовлятись і од дрібніших уступок буржуазії. Промову Санба слухачі приняли холодно. Його товаришеві Грусьє не пощастило навіть скінчити свою промову; ввесь час її переривали свистки й страшенний галас. Зате оратори-сіндікалісти, які лаяли Бріана й його „котерію“, мали величезний успіх. їм плескали, коли вони запевняли, що законопроект нікуди не годиться й що подачки буржуазії треба одкидати з огидою. Наприкінці ухвалено резолюцію, де висловлюється протест проти законопроекту, бо він ніби-то має одну мету —„кинути приманку робітникам перед виборами, щоб одурити їх“. Розходячись, сіндікалісти зробили ворожу маніфестацію „соціалістам-парламентаріям".
