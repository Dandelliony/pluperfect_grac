Новий податок.
Тринадцять років тому видано було правила про оподаткування митом cельсько-господарських машин і знаряддя, що привозяться до нас з-за кордону. Правила ті було укладено досить добре для нашого сельського господарства. Де-які машини й частини машин було зовсім увільнено від оплати митом, на инші було накладено порівнюючи невисоку оплату. Дякуючи цьому, вживання машин у нашім сельськім господарстві за останнє десятиліття значно зросло. Прияючі таможенні умови давали змогу привозити до нас дешеві закордонні машини. Щоб не лишитись без покупців, місцеві фабрики й заводи й собі мусіли поліпшувати свої вироби й продавати їх дешевше. В результат — виграли й сельське господарство й машинобудівельна промисловість. Перше виграло тим, що мало змогу ширше користуватись машинами й тим підносити техніку господарства, що в останнім результаті відбивалось на його прибутковости. Що ж до машинобудівельної промисловости, то вона безперечно виграла на тім, що поширився ринок для продажу її виробів і, значить, також зросла її прибутковість. Для нас особливо цікаво те, що останніми часами машина стала прокладати собі шлях і в дрібне селянське господарство. Особливо це стало помітно після 1905 р., коли в нашім селі широкою хвилею розіллявся кооперативний рух. Що одному селянинові не під силу, те цілком у силах товариства, гурту. Так саме, машину чи яке дороге хліборобське знаряддя один селянин купити не зможе, тоді як ціле товариство може його купити дуже лехко. Й дійсно, ми бачимо на щоденних прикладах, що селянські кооперативні товариства, особливо ж товариства сельськогосподарські й позичкові, служать найкращими провідниками машин у наше дрібне селянське господарство. Рідко яке з цих товариств не має трієра, сіялки, жатки, а то й парової молотилки. Й треба сказати, що рух цей усе розростається. Як селянський кооперативний рух ще не сказав у нас свого останнього слова, так і поширення машин у нашім селянськім господарстві має ще перед собою широку й блискучу будучність. З останнього факту, розуміється, можна тільки радіти. Особливо тепер, коли зникли всякі мрії про безплатну нарізку, додаткове наділення й т. и., особливо тепер, кажемо, доводиться радіти з кожного факту, що свідчить про розвиток селянського хліборобства в теперішніх теріторіяльних межах. Боно, звичайно, агрікультура одне з „малих діл“... Та коли про великі діла можна тільки нишком мріяти, тоді й малі, а зате реальні діла мають певну вагу. Зрештою, чи так, чи сяк, а поліпшення техніки нашого селянського хліборобства зо всякого погляду мусить бути признане справою відрадною. А що поширення машин в головним знаряддям до такого поліпшення, то очевидно, що чим дешевші будуть сельсько-господарські машини, тим краще буде для нашого селянського хліборобства. На жаль, очевидність цеї думки ясна далеко не для всіх. Ось, наприклад, російські фабриканти сельськогосподарських машин додержують як-раз протилежної думки. Принаймні, останніми часами ці фабриканти вживають усіх заходів, щоб мито на закордонні хліборобські машини й їх частини було значно побільшено. Річ у тім, що цього року як-раз кінчається той час, на який було заведено правила 1897 р. Треба, значить, установити нові правила. І от російські фабриканти користуються з цеї нагоди, щоб забезпечити себе від конкуренції дешевих закордонних машин. Для того вони вимагають, щоб на локомобілі й парові молотилки було накладено мито в розмірі 3 карб. 20 коп. з пуда, на сноповязалки й „самосброски“ —в 1 карб. 50 коп. і так далі. Як нам відомо, уряд досить прихильно ставиться до цих домагань наших фабрикантів. Взагалі, в нас уже так ведеться, що коли виникає конфлікт між інтересами сельського господарства й інтересами індустрії, то уряд дуже охоче й запобігливо стає на бік індустрії. Одначе, коли поглянути на справу трохи пильніше, то вийде, що й ніякого тут конфлікту немає. В даннім разі й сельське господарство й індустрія зацікавлені в тім, щоб мито на привозні хліборобські машини було невисоке. Під охороною високих привозних пошлін, наша машинобудівельна промисловість неодмінно зачахне й захиріє, як хиріє рослина в нездоровій парниковій атмосфері. Вона може в цій атмосфері розбухаути, як розбухає, напр., цукроварна промисловість, але це вже буде не нормальне здорове життя, а гіпертрофія. Тут справа проста й ясна до повної очевидности. Просто панове фабриканти дбають не про інтереси промисповости, а про інтереси своєї кишені. З останнього погляду збільшення мита неможна небажати. Але уряд, як інститут, установлений для охорони всього громадянства, а не тільки незначної його частини, мусить розріжняти між інтересами цілого й інтересами частини. Буде дуже сумно, коли в цій справі трапиться помилка. Треба ще зауважити, що вся російська преса, як спеціальна, так і загальна, не рахуючи, звичайно, тих органів, що явно служать інтересам зацікавлених капиталістів, рішучо й категорично висловилась проти збільшення мита. Один тільки „Моск. Ежен. “ в особі своїх економистів Отруве-Гефдіна висловився за збільшення. Але д. Вистренін на сторінках того ж „Моск. Ежен,“ дав таку красномовну одповідь названим економістам, що вони, мабуть, тепер уже більше того не казатимуть. Необхідно отже, щоб уряд уважніше прислухався до голосу всього громадянства. Коли ж цього не зробить уряд, то зробити це повинна перша інстанція, на обміркування якої буде внесено відповідний законопроект — Державна Дума. 		П. А.
