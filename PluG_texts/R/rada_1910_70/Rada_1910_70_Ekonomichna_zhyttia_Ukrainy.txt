Економичне життя України.
З діядькоети селянських позичкових товариств.
Переглядаючи річні звідомлення деяких селянських позичкових товариств на Вкраїні, не можна не бачити, що діяльність цих кооперативів приносить велику користь сельському людові. Так, з дніпровського повіту нам пишуть, що місцеві позичкові товариства дуже жваво заходились боротись з сельською ,прижимкою“. Між иншим, товариства дбають і про земельну справу, допомагаючи селянам у спільній аренді землі. Так, напр., у Чорнодолинськім маєтку графа Мордвінова товариства вже арендують мало не 10 тисяч десятин землі. Тепер з почину товариств нарождається новий кооператив, дуже цікавий по ідеї й сімпатичний по цілі —„товариство Наддніпрянських сельських господарів, виноградарів і садівників” До нового товариства вступають і великі місцеві поміщики, й спеціалісти з серед т, зв. „третього елементу“ й селяне. Останні вступають у цей кооператив не безпосередно, а через свої позичкові товариства (20 т-в.). Головне завдання нового кооператива — поліпшити господарство своїх членів і організувати спільний продаж продуктів їх праці, минаючи посередників. На Поділлі особливо широкою діяльністю визначається Сербянське позичкове товариство. Діяльність т-ва охоплює 26 сел з 9.938 дворами. Тепер товариство має 417 членів. Позичок за минулий рік видано на суму 36.455 карб. Т-во видавало позички під заставу худоби, хліба тощо, продавало воно також на-виплат сельськогосподарські машини й знаряддя, Т-во має похоронну й тижневу каси. Члени похоронної каси вносять що-року по 50 коп. і за це на похорон їм видається по 25 карб. Тижнева каса обслуговує бідноту й майже виключно жінок. Член цеї каси, позичаючи 10 карб., виплачує що-тижня 20 коп. — Друге позичкове товариство на Поділлі —Студенецьке—одкриває товариську крамницю з бакалійним і мануфактурним одділами. Не гірше працюють позичкові товариства й на Харьківщині, Ряснянське товариство має тепер 762 чл,, при 5.836 карб, вкладів. За минулий рік видано 821 поз. на суму 28.158 карб., на чім одержано чистого прибутку 371 карб. Просрочених позичок не було. — Гряківське т-во має 294 чл., позичок видано на ІВУа тисяч, здебільшого на покупку худоби, землі й будівельного матеріалу. Просрочених позичок не було. І позичку дають не більше, як 100 карб., і з 10 проц. річних. Усі члени адміністрації товариства одержують жалування. — Пересічанське товариство, при 267 членах і 7.500 карб, вкладів, мало за минулий рік чистого прибутку 350 карб. З них пожертвовано 100 карб. на збудування народного дому в Пересічному. На Київщині Вязівецьке товариство за минулий рік мало чистого прибутку 352 карб., з яких 300 карб, одкладено в основний і запасний капітал, а 52 карб, видано членам адміністрації. Просрочених позичок не було. „Дякуючи цьому товариству — пише кореспондент, — кілька сотень селян не відчували гострої потреби в грошах і могли уникнути таких позичок, які витягали б із них останню копійку .
