Пригоди ходаків в Усурійській край і переселенська справа.
(Кінець). II.

З дальшої розмови з земляками почув я таке: Вдобніші землі, як кажуть тамтешні жителі, належать козацькому війську і, головним чином, тягнуться з обох боків чавунки. Села, їхавши поїздом, здибаються рідко і незаселених земель, як забач. З вигона дивлячися, то земля підходяща, хороша, бо й трава росте на ній висока (похожа трохи на осоку), а злізеш і придивися, то — низина, нездатні для оранки мочарі. І такої землі чимало Здибаються подекуди і здатні для сівби землі, але видко, що тут їх небагато. Це - що бачити можна з вагона. А взагалі в Усурійському краю багато гористої землі, багато лісів і степової чимало. Та тільки вдобніша степова земля, кажуть, вся розібрана: то давнішими переселенцями, то козацьким військом, то казною подекуди для чогось ще зоставляеться". Що ж, до тих земель, що тепер заселяють, то переселенці часто скаржаться на низину, особливо в ту сторону до Хабаровська і на захід од чавунки, де найбільше йде заселення. Подивися, то земля ніби не низька, суха, а копнувши заступом—мокра; штиха півтора зробив, то й воду достав.  Доводилося не раз також і од инших людей чувати, що „йдеш, кажуть, підкачавши добре штани, ямковатими мочарами у високій траві, між лозиною часом, та й ціляєш, ще б попасти ногою на сухше, а не попав, то инший раз вскочиш так, що руками за купинку берешся. І так ввихаєшся чимало. Виходиш на сухе; пройдеш  скілька гонів, та й знов підкачуйся. І так як забач: то мочар, то кусок сухої землі, і землі теї бував — на один двір, то на 2 на 3, а часом, і на який десяток дворів; але щоб такої землі було на ціле село, —то не видно і не чути, щоб хто росказував. Отак і селяться тут — хуторами по скілька хіт. А оселившися, приходиться ту землю вичищати иноді од каміння, од чагарів, корчувати їх, — праці не мало мусиш прикласти, щоб виладнувати поле. Досить ще є і кращих земель все туди, на захід од дороги, та треба попоходити і пошукати їх; а багато землі вкрито лісами. В лісах земля дуже врожайна: хліб такий росте, що любо та мило глянути. І мавши чоловіка скілька добрих робочих рук, щоб було з ким корчувати ліс, то можна таке господарство завести, що й куди! Та тільки для цього треба добре попрацювати скілька літ і мати для початку до тисячі карбованців грошей, щоб не зазнати дошкульної нужди і не втікати через це назад на переселенчеський пункт. Певна річ, що корчувати весь ліс нема потреби, а той, що зостанеться, буде коштувати потім добрі гроші. Маючи добрі руки й гроші, то і мочарі можна висушувати, проводючи канави, —і теж можна мати хороші поля. Тепер в тій стороні родить инколи кислий або солодкий хліб, але як осушувати землю та сіяти грядками, як от у нас німці роблять на низинах, то цій ваді порадити можна було б. Сторона усурійська, кажуть переселенці, взагалі невесела, якась туга находить на серце... Міг би покинув все, що маєш і втік би, щоб і не бачити її. Земляки ж мої про переселення кажуть так: Коли скрутна доля вижене з дому, то, осівши в цих краях і завівши хазяйствечко, жити можна. Край, можна сказати, ще пустий, землі багато, родить добре і гною не вимагає. А літом, особливо в жнивову пору, хоч і бувають дощі, зіма хоч і холодна, — та миритися з дим якось можна. Та тільки осісти і почати господарити — трудна ця для везаможнього чоловіка справа. Воно то, як вдома занадто вже тісно жити, то переселятися в Сібір, чи далі на схід не вадить, —та дуже зле робиться оте переселен чеське діло. Наприклад: зривається та йде шукати земель переважно біднота, бо яка там лиха думка надасть заможньому охоти переселятися кудись там світ-заочі? А бідний ходак де тих грошей набереться на дорогу? Як що стягнеться йому така біднота, як і він, десятків два-три, або сам він де-небудь роздобуде, —то йому здається, що з такими грішьми всю Сібір можна сходити аж до самого Окіяну. А тимчасом, як їхати на Далекий Схід, Усурійський край чи на Амур, то 30 карб, ледве хватав на дорогу тільки, а не то, щоб там ще походити та землі пошукати. Мої земляки, маючи з дому по ЗО карб., як приїхали до Хабаровська, то їсти вже не було за що купити, а землі то ще й не ходили шукати і на станціях ніде не засижувалися. Ще ж то не всякий ходак і такі гроші має з дому: єсть, що виїзжають далеко з меншими. І от достанеться він як-небудь на ту далеку чужину, а там засяде на якому переселенчеському пункті, та й лементує „пособія"; бо без грошей і харчів куди підеш? А того пособія дадуть 2 —3 карбованці, та другий раз вже не мороч, бо дарма; знов же а такими грішьми теж нічого не вдієш. Ходак, наслухався в бараках де, які у частки, чого вони варті, йде в контору, зачисляв за собою скілько припоручено, та й заки в кешені вертиться яка гаробіда грошенят — втікав чим дуж назад. Ну, а вдома пригодиться казати, що „був на у частках і землю добру вибрав", і такого тобі наросказуе, та так докладно гарно, що не хотів би, то поїдеш! Той запровадить семейства часом Бог-зна куди, та в такі мочарі, шо ні тобі льоха викопати, ні землянку викопирсати; або виявляється ще яке лихо, як от комашня, погана вода, або що. Тай піднімається плач, лайка, прокляття на весь світ... І тоді бідному ходакові, що привів їх, хоч з очей втікай. Буває, кажуть тамошні люде, що инший головою накладає. Звичайна річ, бо таке трапляється найбільше з біднішими переселенцями, народом зачовпаним нуждою, темним, заляканим, котрому не лехко довмітися знайти собі поратунок". “Частенько таке саме, кажуть далі земляки, трапляється й з тими ходаками, що сами облюбували у частки; бо робиться той вибір землі здебільшого на скору руку: добереться він до участка, гляне — землі, як оком кинеш, а трава й всяке зілля в пояс, значить земля підходяща, і нема чого довго думати. А подивитися ще й на другі участки — грошей бракує на харчі!" Тимчасом воно не так повинно робитися, додам я од себе. Ходак повинен не випускати і думки те, про що вибірати місце для переселення— то річ дуже важна, бо переселяється він не на екілька літ, а на завше. Значиться коли земель вільних є багацько, то вибрати з них треба саму найліпшу: щоб лісок був для будівлі, чи й так на продаж колись небудь; щоб і сінокосна земля була і річка протікала, та ще краще як велика річка, щоб можна було возити по ній своє добро на продаж, бо буває так, що господарь всього має багацько для продажу, а річки великої нема, залізна дорога далеко і продати значиться нема куди повезти. А для свого хазяйства це дуже багацько значить, - Треба розвідатися чи є мошка, яка буває слабість на людях, а також і на худобині, чи не гинуть од чого небудь хліба на полі та вдома; яка коли погода, коли сіють і збірають; які на шо ціни, на що найбільш бував попит, яким чином провадиться продажа; чи далеко бувають ярмарки і геть про все треба роспитати, а як хто письменний, то і в книжечку записати, бо воно не трудно забути. І не так то воно трудно найти землю і треба тілько їхати шукати на ціле літо, та обходити скрізь, де тілько чутка е про хороші землі; роспитатися добре людей та й самому до всього придивитися; а як ходаків чоловіка скілька, то щоб менше згаяти часу розділитися, щоб одні пішла в ідей бік, другі в другий і навіть—в третій, коли хватає людей; потім умовитися через якийсь там час зійтися в назначанім завчасу місці; а потім, коли треба, то знов розійтися. А для цього і гроший треба брати з дому не 20—ЗО карб,, а їдучи в Сібір —найменше- 60 карб, і в Амурський чи Усурійський Край —80 карб.; бо в Сібір та назад треба доплатити до ходацького білета карбованців 20, а на Далекий Схід ЗО карб; решта грошейна харчі на скілька місяців і про всяк случай. Повинен сказати, що харчі в Уеурійськім краю (не знаю, як на Амурі) багацько дорогше коштують ніж у Сібірі, разів можна зо два. А тепера знов послухаємо земляків про усурійських переселенців. Переселяється туди найбільше біднота, бо багатшому і в дома добре. Проїздить чоловік з дітворою, маючи в кешені карбованців 100—200, нехай і 300, що рідко буває. Переселятися випадає літньої пори, бо треба ж придбати хатину, завестися де яким господарським майном, щоб весною бути на поготові почати оранку і сівбу, А приїхавши раннею весною, трудно налагодити все так швидко, бо десь треба найти купити все що треба; знов же треба і свиню притулити в теплі, а хати не построїш, бо під низом земля не зовсім ще розмерзлася®. «Скажемо— прибув переселенець до зіми, за тепла. Починає заводитися. Поставити бідненьку хатину, навіть своїми силами, буде коштувати не менше 50 карб., а як наймати людей, то 100 карб, аби й хватило. Але то тілько слава буде, що «хата 14 . Пара воликів поганеньких коштуватиме 200 карб, з гаком, бо кіньми, та ще такими, як іманський начальник кажуть тургував *), цілини не піднімеш. Знов же путящі коні мало чим дешевші. Плуг, рало, борона та ще там що теж до 50 карб, дотягнуть. Тепер же насіння весною на сівбу треба купити, також і всякої огородани; та й харчуватися треба до літа. З собою не навезеш з дому багацько, бо як його доставати за яких верстов 100 або і більше од чавунки. А харчуватися тут не дешево коштує. Знов же, бодав і привезти з дому де чого такого, що тут не треба купувати, то все одно на прожиток і на всякі дрібні потреби ледви чи вистачить півтораста карбованців. До цього треба зауважити, що на перший рік хліба не вродить, можна сіяти тілько гречку і овес. Значиться знов харчуйся з кешені“. „Так, що як 500 карбованців привіз з собою та маєш скілька добрих робітників —та попрацювавши та трохи побідувавши—можна піднятися на ноги. А з дітворою і з 2—3 робітними та й з такими грішми не лізь входи; такому чоловікові треба мати своїх 500, та поеобія 200 карб." „Ну, а привізши 200—300 карб., що з ними вдієш при таких росходах?“ Як би та ще тих 200 р. пособія, що кажуть полагається, то ще сяк-так, але їх не дають. Та й приступає чоловік до господарства з тими, що ще вдержав при собі. Швидко і ці витратяться, та йде за «пособіем 44 , бо ж —сем’я, їсти треба. Попостоїть там, доки дотиснетьея до того злощасного „віконця®, попоседить з неділю чи й більше та вилементує 5, а 10 —то багацько рублів, купить мішочок муки, та й теліпається до сем'ї за скілька десятків верстов. А сем'я жде і пухне з голоду. Як що вірити чуткам, що там ходять, то не дуже далеко од Нікольська вимерло 5 семейств, заки дождалися батьків з „пособіем®. А на заробітки надіятися нема чого, бо які можуть бути заробітки там, де наплив людей? За харчі хіба працювати! а семейство як годувати? Як що близько є села старожилів, то ще може як небудь впроситися до якого багатшого в сусіди і працювати цілою сем'ею за кусок хліба, як це частенько буває. А инша сем'я як розлізеться по людях, то і думати перестає про своє хазяйство. І отако — б'ється, 6‘еться чоловік, силкується піднятися на ноги, щоб скористуватися з тих широких полів, які за ними зачислені і лежать перед його очима, заплаче в безсиллі, тай продає хатину і повертається назад в свій рідний край, просидівши на чужині иноді літ скілька. В дома хоч і жде його торба, та зсеж таки між своїми людьми вона лекша ніж таке життя. Тай отак ведеться в нас переселенчеська справа, щоб і „мужика заспокоїти і утворити на Далекім Сході місцеву силу супроти жовтолицих". Сумна дійсність. А переселенцям можна пособити, колиб то дбалося про них. А подбати про них треба. Бо ті сердешні переселенці так бідують, так гинуть, що серце стискається,
слухаючи переказів про їх долю. Начальству, котре керує переселенськими справами, і всякому підначальству, потрібно піти на зустріч потребам ходаків, давати їм всяку пораду, а не припоручати їх зазнайкам — писарям; бо люди приїхали за надто для них вжним ділом і мають приволікти за собою ватагу семейств, все своє кубло. Потрібно налагодити ходацьке діло так, щоб ходаки не вешталися заморочені по лінії сюди й туди, з пункта на пункт, і щоб не верталися до дому, не бачивши тих земель, куди мають перебратися на життя, наслухавшися всяких див. Потрібно, щоб переселенчеське начальство само раяло ходакам участки і вказувало їх здібности, бо селянинові трудно самому вгадати, чи добра земля, чи ні. Треба щоб на участках, де селиться скілька семейств, було завчасу збудовано бараки, щоб прибувши в поле сем'ї зразу мали якийсь притулок, заки побудуються. Такі бараки не дорого коштували-б казні і їх можна булоб чи продавати переселенцям, чи переносити на нові учаетки. На переселенчеських пунктах потрібно мати склади всякого скарбу, необхідного для хлібороба, щоб переселенець не їхав за ним Бог-зна куди. Давати його повинно по найдешевшій ціні і на виплатну на скілька літ. Налагодити справу з пособіем так, щоб воно справді було піддержкою в хазяйстві. Давати у позику гроші, і взагалі дбати про переселенця так, щоб він не бився в біді годами і не втікав назад „ додому". При таких умовах край швидко заселявся б, переселенець лекше взявся б за господарство і не в довгім часі повернув би казні все те, що він взяв від неї. А також потрібна строга і часта ревизія переселенчеських сум. Гордій Сморшковецький.
