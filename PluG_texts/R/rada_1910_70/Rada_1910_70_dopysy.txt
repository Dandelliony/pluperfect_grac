ДОПИСИ.
(Од власних кореспондентів).

М-ио ГОРОДИЩЕ, черкаського повіту (на Київщині). Кооперація. В нашому величезному містечкові кооперація поширюється поміж людністю з кожним днем. Років за три перед цим заснувалось тут позичково-щадниче товариство. Сього року роспочало свою діяльність товариство взаємного кредіту. Крім цього вже рік, як в самому містечку функціонує селянська товариська крамниця, справи якої, не вважаючи на страшну конкуренцію з боку місцевих дувів-крамарів, ідуть чудесно. Цей приклад подав думку де-кому з тутешніх свідомих українців зорганізувати товариську крамницю на Наринській сахарні, що стоїть верстви за дві од містечка, бо, до речі сказати, поміщицька крамниця, що тут була, закрилась після переходу сахарні в руки орендарів. Думка одразу ж знайшла відгук (записалося більше сотні пайщиків) серед робітників, і відповідні заходи для заснування вже зроблено. Новий директор добре поставився до цього і дав для крамниці кватирю. Треба сподіватись, що д ні Д., яка своїм знанням і досвідом багато допомогла справі і на далі не залишить такого користного для всієї околиці діла.
С. РАДІВЦІ, літянського повіту (на Поділлі). Народня освіта. В с. Радівцях єсть однокласова міністерська школа, будинок котрої дуже старий та ще до того на половину не вміщає дітей, охочих учитись. Міністерство щось не дуже то квапиться збудувати нову простору та 2-х класову школу. Самі селяне не зможуть за свої копійки цього зробити; одно те, що бідні, а друге—ще важніше—стоїть на перешкоді темнота, нерозуміння користі від школи. Багатенько приходиться чути балачок про «всеобщее народнеє образованіе", а тут хоча б вже те підтримали, що ледве животіє.
Г. ОСТЕР (на Чернігівщині). Не вдалося втекти. Проти 23 марта, вночі, гурт підслідственних арештантів, яких буде судити воєнно-окружний суд за душогубство і грабіж в селі Требухові, оетерського повіту, розламали стелю над кухнею, в якій готовили страву для хворих вязнів; через стелю вона і намірювались втекти, але це помітив вартовий і зараз наробив ґвалту. Втекти арештантам не вдалось.
