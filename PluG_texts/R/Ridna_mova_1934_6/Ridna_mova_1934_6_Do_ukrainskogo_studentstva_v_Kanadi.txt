До українського студентства в Канаді.
В українськім тижневику „Новий Шлях“, що виходить у Саскатуні в Канаді, видрукувано в ч. 12 за 20 березня 1934 р. таку відозву до українського студентства :
„Ми, студенти вищих шкіл і універ ситетів, згуртовані при Українській Студентській Організації в Едмонтоні, Алберта, в Саскатуні й Ріджайні, Саскачеван, звертаємося цим закликом до всіх студентів-українців у Канаді негайно ставати в ряди „Гуртків плекання української мови“ — найбільшого скарбу Великого Народу.
„Для одного народу — одна літературна мова“, нехай ці слова будуть нам усім за святе гасло.
Не цураймося тієї святої мови, що її зберегли для нас своєю кров’ю великі Прадіди наші.
Не цураймося тієї мови, що її виплекали в душах своїх Батьки наші й передали нам, як найдорогоцінніше віно.
Гордімся українською мовою І
Плекаймо її красу, визнаючи тільки один правопис і одну українську літературну мову, — отой двигун нашої національної культури.
Ставаймо всі передплатниками „Рідної Мови“ — першого й одинокого журналу того роду.
Не даймо нашому вченому Професорові Докторові Іванові Огієнкові, редакторові „Рідної Мови“, журитися фінансовими злиднями, злученими з видавництвом цього журналу.
„Рідна Мова“ стоїть на сторожі чести душі Українського Народу. Бо нарід без доброї літературної мови — це каліка, негідний своєї самостійности й державности.
„Рідна Мова“ гоїть столітні душевні рани нашого Народу.
„Рідна Мова“ — це авторитет і помічник у справах і питаннях, щодо законів українського правопису й української граматики.
Нехай кожен студент і кожна студентка, нехай кожна інтелігентна людина візьметься щиросердечно до вивчення однієї високорозвиненої, для
всіх українців соборноспільної літературної мови.
Можна це осягнути глибокою студією приступнонаписаного журналу „Рідна Мова“.
Нехай „Рідна Мова“ буде на столі в кожній хаті, в кожній світлиці, в кожній оселі, де живе українська інтелігентна душа, де б’ється українське серце.
Нехай стане це за наш товариський звичай (етикет), за нашу конечність, за нашу необхідність — передплачувати „Рідну Мову“.
Ми тільки те, чим є наша мова.
За Відділи Української Студентської Організації в Канаді:
За відділ в Едмонтоні в Алберта : Емілія Андрусів, голова, М. Українець, секретар. За відділ у Саскатуні, Саска-чеван: Рудольф Лозінський, голова, М. Волошин, секрета́р. За відділ у Ріджайні, Саскачеван: Михайло Веньґер, голова, Анна С. Пукіш, секрета́р“.
З великим задоволенням містимо цей гарячий заклик організованого украї́нського студе́нтства в Канаді, бо він показує, як наша мо́лодь глибо́ко зрозуміла потребу однієї всеукраїнської літературної мови для ці́лої нації. Віримо, що цей гарячий щирий заклик почує студе́нтство всіх українських земель і відразу піде за ним. Віримо також у те, що все наше студентство не обмежиться самим закликом, але завзято стане вчитися літературної мови, а також реально допоможе „Рідній Мові“ в її тяжких фінансових злиднях, а саме: 1. Кожен студе́нт передплатить „Рідну Мову“, 2. Кожен студе́нт приєднає „Рідній Мові“ кілька нових передплатників, 3. Кожен студе́нт подбає зібрати хоч невеликі датки на „Фонд Рідної Мови". Молоде покоління зможе й потрапить викохати свою найціннішу перлину — високорозвинену літературну мову, а до того — одну для цілого народу. Редакція.


