Чистота й правильність української мови.
Відповідь на запитання наших Читачів.
Українська латинка. Учитель М. Пілат із Чернівців прислав „Рідній Мові“ статтю про запровадження латинки до українського письма. Стаття цікава й послідовно передумана до кінця. На жаль, не можемо видрукувати цієї статті, бо друкарня не має тих буков, що їх радить п. Пілат. Але думаємо, що запровадження латинки для нашого письма спричинило б нашому наро́дові великі, а може й катастрофальні шкоди. Український наро́д от уже тисячу літ уживає свого письма; до нього він віками привик і органічно з ним зрісся. Мільйони стародавніх пам’яток, — листи, акти, рукописи, книжки, написи на образах, хрестах, пам’ятках і т. ін., і т. ін., — усе це писане кирилицею чи гражданкою, й усе це мусіло б потроху пропадати для нашої культури. Таку роскіш, як міняти тисячелітню а́збуку на іншу, легко не може собі дозволити навіть наро́д із найбільшою культурою (пор. нехіть англійців чи французів зміняти свій традиційний і дуже тяжкий правопис). Зміна традиційного письма на латинку допровадила б тільки до пониження рівеня нашої народньої культури, бо довелося б читати двома а́збуками, а в нас же багато таких, що й однієї ще не знають. Румунія змінила свою кирилицю на латинку ще в половині минулого століття, а це допровадило наро́д до ще більшої темноти, а інтелігенцію до повної байдужости до своїх віковічних кирилівських пам’яток. Тільки невільний народ може думати про заміну свого віковічного на таке, що бачить у свого пана. Незалежний наро́д ніколи таких думок не має. 
Літературна вимова українського наголошеного U. Наголошене и в українській літературній вимо́ві вимовляється чисто й прорізно, без найменшого зближення до Є (цебто, вимовляється середньорядно, без наближення до передньорядности, див. далі ст. 270). На українській Службі Божій у Волоській львівській церкві, передаваній через радіо 8 квітня, чув я таку вимову: Господи, помелуй, Папу Ремського. Це місцева вимова, в літературній вимові недопустима. Треба говорити виразно й чисто по-літературному: помилуй, римського.
Глагола́ти, а не глаго́лати. На тій же Службі Божій священик виголошував «глаго́лати“. По всіх стародавніх рукописних і стародрукованих українських книжках знаходимо тільки: глагола́ти, глаголю́, глаголе́ши, глаголе́ть, глаголю́ть, глаголе́мий, глаголю́чи і т. ін. Навпаки, в російських книжках знаходимо: глаго́лати, глаго́лю, глаго́леши і т. ін. З російського впливу часто тепер і в Галичині почуєте в церкві чуже „глаго́лати“ зам. свого „глагола́ти“. На жаль, греко-католицькі церковні книжки — це передрук із книжок московських, а не з своїх старих українських.
Правопис Ґ і л у чужих словах (Дм. Бучинський у Трибухівцях). Київська Академія Наук свого часу постановила була, узаконюючи загально при́йняту в східніх говорах вимову, не писати в чужих словах Ґ і не м’якшити л, крім тих небагатьох випадків, де маємо те в живій східноукраїнській мові, напр. : ґрати, ґанок, лямпа і т. ін. Цю академічну постанову змінила була харківська правописна комісія 1929 р., але тепер в Україні знову вернулися до попереднього академічного правопису, що його й держиться „Рідна Мова“.
Вдова по кому (В. Коровицький із Ковля). В Галичині, за мовою польською, звичайно кажуть: вдова ПО Івані, вдова ПО докторі, вдова ПО священикові і т. ін. Це дуже добрий вираз, зовсім відповідний духові нашої мови; хоч східньоукр. мова й не знає такої форми (там скоріш скажуть: Іванова вдова, вдова доктора), але вона має всі права стати формою літературною.
Верте́п (учитель О. Григорович у Канаді). В західньоукр. говорах „вертеп“ не рідко визначає й тяжку, вибоїсту дорогу. Сюди стосується, здається, й .горто́пи—манівець, тяжка дорога“, що ви чули його в с. Орелець на Снятинщині.
Вифлеєм (Дм. Бучинський у Трибухівцях). Грецьке Βηθλεέμ ми здавен-давна вимовляємо тільки Видлеє́мъ, Вифлеєм, за нашою церковною вимовою. Грецьке η передаємо в своїх стародавніх пам’ятках тільки через и, i: алилуя, амінь, Ісус, так само і Вифлеєм, вифлеємський (а не амень, алелуя і т. ін, і не Вефлеєм).
Десе́рт, а не де́сер (Дм. Бучинський у Трибухівцях). В літературній вимові прийнято вимовляти тільки десе́рт, десе́ртовий і десе́ртний, так подає академічний „Рос -укр. словник" І 213. Пор. нім., англ., італ. dessert; в мовах чеській, болг., рос. і ін. зберігається кінцеве т; польське deser із живої французької вимови dessert.
Київ — з Києва (Дм. Бучинський у Трибухівцях). В українській мові давнє Є в закритому складі змінюється на І (піч, Київ), а в відкритому не змінюється, позістається е: печі, Києва. Див. „Рідне Писа́ння“ І § 16-27.
Лити — лляти (Інж. К. Думанський у Рівному). Звичайно пишемо й вимовляємо: ли́ти, ллю, ллєш, ллє, ллємо́, ллєте, ллють, лив, лила́, лий, ли́ймо, ли́йте; рідше: лля́ти, лля́ю, лля́єш, лляв, лля́ла, лляй, лля́ймо, лляйте.
Лі́тяний. Інж. К. Думанський із Рівного запитує: „В зв’язку з поясненням у ч. 12 „Рідної Мови" (літній-літошній) хочу нагадати, що П. Грабовський уживав слова „лі́тяний": Весела, лі́тяна пора. Чи це шту́чний новотвір, чи щиро наро́дній вираз?“ Ані Словник Б. Грінченка, ані академічний „Рос.-укр. словник“ II 421 не знають слова „лі́тяний", подають тільки лі́тній та літошній.
Панство, а не пансьтво (Ю. Костишин, Дрогобич). Пишемо тільки панство, а не пансьтво і не паньство. Див. „Рідне Писа́ння“ І § 50. Раджу пильно перечитати й вивчити „Рідне Писа́ння".
Пишу листа (Ю. Костишин, учень IV кл. гімназії в Дрогобичу) В літературній мові треба писати: „пишу листа, роблю воза“ і т. ін., див-про це мою статтю в ч.ч. 2, 3 і 4 „Рідної Мови“ за 1933 рік. Раджу більше вчитися й пильніше читати „Рідну Мову“.
Прогуляння. П- Щербуха з Праги запитує: „Чехи кажуть vу́let, рос загородная прогу́лка, пикник; найбільше їздять на vу́let влітку в неділю, з міста до ліса, на село, кудись купатися, взагалі з міста до природи. Німці звуть це Ausflug, за ними й чехи vу́let. Чи не було б добре утворити й українцям слово „виліт“? В харківському журналі „Фото для всіх" слово „виліт" я вже зустрічав, але там його вжито якось боязко, слово „виліт" було в лапках, а саме: з фотоапаратом на „виліт". Нічого й казати, що всі українці в Празі вживають тільки слова „виліт", бо свого не мають. Українське „маївка“ не цілком відповідає vу́let’y, бо на vу́let можна їздити й узимку, напр. вартівники їздять на vÿlet бігати на нартах". Так, одного доброго слова в значенні нім. Ausflug українська мова ще не знає. В Сх. Україні сильно поширене йти чи їхати на прогуля́ння або на прогуля́нку, в Галичині — йти чи їхати на про́гульку. Форма „виліт“ (це була б т. зв. „ка́лька“ чи копія з німецької мови) зовсім чужа духові нашої мови, тому вживати її не варто. Прогуля́ння пішки звичайно зветься „про́хід“: ходім на про́хід; пікнік влітку (не конечно в маї) — маї́вка. Це все дуже добрі вирази. Галицьке „про́гулька" дуже добре, на жаль тільки — зовсім незнане в Сх. Україні, але можливо, що воно защепиться до літературної мови.
Ще про „цалий". Шляхи польського впливу. На нашу замітку про слово „цалий" на ст. 168
„PM“ Др. Андрій Нанкінський подав ще одне джерело́ польського впливу. „Цалий, цалком (декуди — цавком) по селах, де польської мови нема й не було, можна пояснити ще так. Ці слова й багато подібних заносили до сіл вояки австрійської армії з т. зв. галицьких полків (galizische Regimenter), де панувала своєрідна полкова мова. В роках 1877-1878 служив я однорічним добровольцем при ЗО львівському полку і добре вивчив цю полкову мову, як чудний курйоз, — німецько-польсько-український жаргон. В мові цій термінологія була німецька (Gewehr-ґвер-кріс, Bajonet-байнет і т. ін.), було багато слів польських, але з українськими закінченнями при відміні. Цією полковою мовою вояки писали листи додому, нею ж і говорили, вернувшися. Таку військову мову чув я в полках: 80 Золочівськім, 77 Самбірськім і 55 Бережанській“. Військова служба — це взагалі сильний шлях чужоземного впливу. Що ж до слова „цалий", то в ч. 4 на ст. 168 висловив був я думку, що цю форму може не конечно треба вважати за польську. Форма ця у всякому разі дуже давня. Так, болгарський Апостол XIII в дає: цало. Київський тестамент 1632 р. (Каманин, Палеогр. Изб.): цалим Будучи. Полтавські акти 1667 р.: Цалий рокъ 102, Шнур цалий 113, Цалий шнур 114.
Чанове́ (П. Щербуха в Празі). Поляки дають na piwo або napiwek чи знімецька tryngeld. Чехи — zpropitné, росіяни — на чай, але частіше — на во́дку. В Україні дуже поширений етичний (безалкогольний!) вираз: дати на чай, чайове́; цього виразу треба й нам триматися. На увагу »Відродженню«: ширте в Галичині безалкогольне й етичне „чайове́“ чи „на чай“ зам. »на пиво«, »напивок«.

