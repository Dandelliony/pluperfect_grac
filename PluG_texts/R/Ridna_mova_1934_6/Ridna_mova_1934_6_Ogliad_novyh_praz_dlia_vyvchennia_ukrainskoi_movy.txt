Огляд нових праць для вивчення української мови.
Михайло Возняк: Хто ж автор т. зв. Літопису Самовидця. Відбитка з „Записок Наукового Товариства ім. Шевченка“ у Львові, 1933. ст. 1-81.
Подана розправа важна для трьох ділянок українознавства: історії, літератури й мови. Про неї не згадав ще ніхто з наших учених критиків, хоч розправа заслугує На увагу під кожним оглядом. Для дослідника цих трьох ділянок вона важна головно з боку методичного, бо вчить історика, чи літерата й мовознавця, як розв’язувати таку складну проблему, якою в „Літопису Самовидця“ є його авторство. Сам твір, як історична й літературна пам’ятка, найцінніший з т. зв. Козацьких Літописів. До довгої низки дослідників цієї проблеми дав останній проф. М. Возняк спробу вияснити авторство Літопису. Переглядаючи висновки попередніх дослідників, головно Ореста Левицького, та справляючи їхні хиби й недогадки, послугується він історичними даними, що їх находить у Літопису та в інших джерелах до тогочасних подій і доходить до висновку, що автором є „шляхетський козак“, люди́на освічена, релігійна, православна та впливова, що походить із Правобережжя, самовидець епохи Хмельницького й Руїни. Це корсунський полковник Федір Кандиба. Тут опирається проф. Возняк на заяви козацької старшини гетьмана Дорошенка, вислані із Корсуня до короля Михайла Вишневецького 22 лютого 1671 р., що про них згадує й Самовидець. Зіставляючи їх стилізацію, слівництво й мовні признаки з мовою Самовидця, твердить на підставі найбільшого зближення Самовидця з Кандибою, що останній, що походив із за́хідніх українських земель, а тільки згодом перенісся на Сіверщину, є автор Літопису Самовидця.
Тому, що мова Л. С. причиняється до викриття автора, подає М. Возняк огляд мовних признак Л. С. в порівнянні з заявою Кандиби, а з них найважніші: Перехід ō > у, е > ю в замкненому складі, іі- // іе-: з’ихали побіч з’ехали; N3 adj.
 -иѣ й -иє (Л. С. -ии, -іи), подвоєння приголосних в N1 neutr. (хандоження 3, Запорожжа 4, 93, 96), м'яке й тверде ц і ш (у Л. С. більше м’яких: конця, обѣтиицѣ, двадцеть); вражають також спільні слова: зкладаючи, зпалили, прозбу, асауловѣ, хоружій, хоружого, уйшлы (зн. утекли), през що — през килки дній; із складні: „прожно ся маєм засажовати“ (К.) — жеби ся орда не обтяжала (Л. С. 31). До цього огляду мови додає М. Возняк історичні дані про походження (аргуме́нт для мови) й ролю, яку відіграв Кандиба в політичному житті України свого часу.
Наприкінці для порівня́ння схожости мови Кандиби подає М. Возняк опис мови відпису Л. С., що знаходиться в бібліотеці Красинських у Варшаві та порівнює з оригіналом і друком Літопису. Тут виказує річеві й мовні похибки варшавської копії, що повстають із незнання переписувача укр. мови й палеографії, і похибки у не зовсім добре виданому друком тексті Літопису.
Хоч сам проф. М Возняк не зовсім вдоволяється своїм висновком із-за браку джерел і літератури, що знаходиться в закордонних бібліотеках, тепер майже недоступних, то таки його здогад, щодо Федора Кандиби, дуже правдоподібний. Для дослідника мови розправа львівського вченого цінна головно тим, що ще раз вказує, як можна послугуватися мовою у дослідах з ділянки літератури й історії.



