Початкова Граматика української літературної мови.
18.	Голосні тверді та зм’якшуючі.
Ангол — янгол, ага — яга, ушка — юшка, е — є, іду — їду, ого — його.
Рак — буряк, сила — сіла, тин — тінь, кинь — кінь, сирий — сірий, сич — Січ, бик — бік.
Що спільне в звуках а е и о у? Що спільне в звуках я є ї ю? Проказуйте звуки попарно : а-я, у-ю, е-е, і-ї, о-йо і скажіть, що між ними спільне і чим вони відмінні?
Голосні звуки діляться на тверді та зм’якшуючі.
Тверді:	а е и о у.
Зм’якшуючі: я є і, ї йо ю.
Завдання 59. Спишіть оцього Шевче́нкового віршика і зазначте кра́пкою тверду́ голосну зверху, а зм’якшуючу долі.
Шануйте своє рідне!
Учітеся, брати мої, 
Ду́майте, читайте, 
І чужого научайтесь, 
Й свого не цурайтесь, 
Бо хто матір забуває, 
Того Бог карає, 
Чужі люди цураються, 
В хату не пускають. 
Т. Шевченко.
Завда́ння 60. Придумайте й запишіть до зши́тка по три слові на кожний зм’якшуючий голосний звук.
Не кажіть: зшито́к або зо́шит, кажіть: зши́ток.
Завдання 62. Перепишіть і запам’ятайте оце. 
По-літературному треба ось так говорити й писати, а не так, як у дужках (): вчо́ра (вчера), охристити (вхристити), вівто́рок (второк), схід (всхід), стид (встид), скажений (встеклий), все (всьо), горобець (воробець), повітря (воздух).
19.	Приголосні тверді та м’які.
Рак—буряк, рад—ряд, знати — зняти, дати —дяк, ласкати —ляскати, нудно — нюхати, сирий—сірий, суда—сюди, сила—сіла, витер — вітер, Мина — міна, пити — піти, пил—піл, хіба́(=чи)— хи́ба (= помилка), сипати—сіпати, сич — Січ, бик — бік, сват — свят, прала на річці — пряла куделю.
Яка відміна поміж словами: рад—ряд, сирий — сірий, Мина—міна, пити—піти ? Як вимовляється при́голосний перед твердим голосним ? А як вимовляється він перед зм’якшуючим голосним?
Приголосний звук перед твердо́ю голосною вимовляється твердо, а перед зм’ягчуючою— м’яко: Параска —ряска, зайти — зняти, сала—сіла, ватер—вітер, луб—люб, кинь—кінь.	
Завда́ння 62. Спишіть оцю за́гадку про хліб і зазначте крапкою тверду́ при́голосну зверху, а зм’якшену — долі.
Хто я?
Ріжуть мене ножакою 
Та б'ють мене ломакою, 
За те мене отак гублять, 
Що всі мене дуже люблять. 
Завдання 63. Чи однаковий звук Л у словах: Лак і Ляк, звук Н у словах: знати і зняти ? Що тут направду м’яке: при́голосний чи голосни́й? Пор. написане так : łak—lak, znaty—zńaty.
Завдання 64. Спишіть оці слова й запам’ятайте, як їх писати.
Брязкати, бряжчати, буря, буряк, грюкати, грязь, дрючок і дручок, дряпати, знаряддя, корявий, крук—птах, крюк—цвях, крякати, мряка, набрякати, пряжити, прямий, прясти, рябий, ряд, рядок, порядно, вряд, навряд, рядно, рясний, рятувати, рюмса, спрягати, трясовина, трясти, хрящ. Цар — царя, кобзар — кобзаря. Рамки, рамці, границя, радий. Хи́ба—помилка, хіба́—чи. Хіба́ це твоя хи́ба?
У всіх цих словах вимовляємо ря (rіа), а не р’я (rja). Кажіть бу́ря (buria), а не бур’я (burja).
Завда́ння 65. Спишіть оці ре́чення і замість + поставте потрібний звук.
Гуси йшли р+дком. Будь і малому р+дий. В+тер солому на хаті в+тер. Треба зн+ти, як бджіл із дерева зн+ти. С+ла вороння на вербі с+ла. Т+нь упала на т+н. Я їв с+рий та с+рий хліб. Такий к+нь, хоч к+нь. Спіткнувся б+к та й упав на б+к. С+ч полетів на С+ч.
Завда́ння 66. З оцих пита́нь і відповідей складіть оповіда́ннячко: Як ми колядували. Хто хоче, нехай придумує свої відповіді.
Як ми колядували.
Чи довго ми готувалися до колядок (всю Пилипівку). Коли на Різдво почали колядувати? (ще опівдня). Скільки нас усіх коля
дуВало ? Хто був за бере́зу? Чи довго колядували (аж поки зовсім не смеркло}. Чи дуже померзли? Скільки чого наколядували? Хто дав нам найбільше? Для кого колядували ? (на „Рідну Школу“). Чи довго згадували про Різдво ?
20.	Буква ь показує зм’якшення приголосного.
Мідь, князь, сіль, тінь, хтось, віхоть, міць. Дя́дько, близько, більше, донька́, руський, батько, Гриць-ко. Тин —тінь, стан—стань, перелаз - перелазь, брат — брать, синка—синька, булка—булька, кілка — кілька. Дь, зь, ль, нь, сь, ть, ць.
Як зветься буква ь? Чому її так звемо: „знак зм’якшення“? Як вимовляється та приголосна, що за нею стоїть ь? Перелічіть сім приголосних, що тільки після них може бути ь? Букву ь ставимо тільки на кінці слів чи й в середині слів? Як вимовляється приголосна, коли за нею не стоїть ь? Сполучення дь, зь і такі інші вимовляються як один звук, чи як два?
Буква ь показує зм’якшення того приголосного, що після нього вона стоїть: стан—стань, брат — брать, булка — булька. Букву ь пишемо тільки по при́голоснім, що вимовляється м’яко.
Завда́ння 67. Спишіть оці слова і підкресліть в них ь. Запам'ятайте, як ці слова пишуться.
Си́нька, гетьман, кільце, візьму́, мельник, спільний, банька, скільки, стільки, трьох, чотирьох. Менший, сонце, інший. Мама купила си́ньки.
По-літературному вимовляється си́нька, а не синка.
Завда́ння 68. Придумайте й запишіть 20 слів із ь в сере́дині, або на кінці слова.
Завда́ння 69. Вимовляйте приголосні тверді́ й м’які: д-дь, л-ль, н-нь, т-ть, з-зь, с-сь,ц-ць і скажіть, в якому місці рота лежить кінчик язика́, коли вимовляємо тверду чи м’яку приголосну? Вимовляйте м’які приголосні свистові й шелесні : сь-шь, зь-жь, сь-чь і запримітьте, де кінчик язика́ при вимові сь, зь, ць, і де він при вимові шь, жь, чь?
21.  Як повстають звуки.
Бе́сіда.
Цікаво нам знати, як повстають наші звуки, через що люди́на може говорити або співати.
Щоб повстав звук, для цього треба проробити не малу роботу. Робота ця починається в леге́нях: в легені люди́на набирає повітря, бо без нього не може бути звука. Набране повітря з леге́нів видихається в горля́нку. В горлянці знаходиться голосова́  щі́ли -

 на, — вона складається з двох голосових струн (або сказати б — голосників).
Коли ця голосова щілина відкрита, цебто голосники́ слабкі й ненатяг-нені, то повітря вільно проходить собі з легенів до рота (малюнок ч. 2); такий стан голосової щілини звичайно буває тоді, коли ми не говоримо, або при дуже тихих звуках. При тихім говоренні, або при шептанні голосники трохи натягуються, а голосова щілина зменшується
 (малюнок ч. 3). Але коли голосова щілина закрита, цебто голосові струни сильно натягнені, то повітря вільно проходити через голосову щілину не може, — воно з силою пробивається через голосники з легенів до рота, а через це й повстає звук (малюн. ч. 4). Сила звуку буває не однакова, залежить від сили
натягнення голосників: більше натягнені голосники, то й звук голосніший.
Усе це нагадує нам, скажемо, трубу, кларнета чи гармонію: повітря з силою виривається через голосник, голосник дрижить і повстає звук.
Коли повітря з горля́нки попадає до носової ями (див. мал. ч. І5), то повстають носові звуки м, н, а коли до рота — всі інші.
При вимові звука рот буває розкритий більше чи менше, — це з-за того, скільки відходить нижній рухливий ще́леп від верхнього нерухомого. Коли вимовляємо голосні звуки, то нижній ще́леп на


більше чи на менше відходить від верхнього (проказуй: у, о, a, u, і, ej, а коли при́голосні, то щелепи майже вкупі.
Всі наші голосні звуки, щодо місця їх повстання, можна так поділити, як показує таблйчка.
Цебто, звуки а о у повстають най-далі позаду, там, де м’яке піднебі́ння; при а рот найбільше відкритий, цебто нижній щелеп найдалі відходить від верхнього, при у — найменше. Звуки Z Є творяться спереду, там, де тверде піднебіння. При вимові звука 0 наші губи заокруглюються (див. мал. у завданні 47).
Як видно з табли́чки, голосні, щодо їхнього повста́ння, можна так називати: а — задньопіднебінний низький, о — з.п. середній, у — з.п. високий, и — середньопіднебінний високий, і — передньопіднебінний високий, е — п.п. середній.
Українське літературне и, як показує табли́чка, твориться середньопіднебінно й вимовляється чисто й прорізно. В багатьох за́хідніх наших говорах вимовляють наголошене и передньорядно, сильно наближуючи його до е (напр.: Господи помелуй, кеслий, парубке й т. ін.),— не вимовляйте так. В інших знов говорах, напр. у лемків, існує глибока задньопіднебінна вимова и, — оминайте й її.
Губи багато допомагають при творенні звуків, — то сходяться, то розходяться, напр. при звуках губних: б п м в ф, або при а о у. Також і язик немало працює при вимові звуків, напр. при звуках пливких та зубних: л р Д т і ін.
Коли голосники натягнені і повітря з легенів із силою проривається через них, то так повстають дзвінкі приголосні : б в г ґ Д Ж ДЗ ДЖ (див. малюнок ч. 4); коли ж повітря вільно проходить собі через розкриту голосову щілину, то це будуть глухі або тихі звуки : п ф х к т Ш С Ц Ч (див. малюнок ч. 2). При повстанні голосних звуків голосова щілина вільно відкрита. Приклавши пальця до горлянки, легко почуємо, що вона дрижить при дзвінких звуках і спокійна при тихих.
Розкажіть, як повстають людські звуки. Яка роля наших легенів при повста́нні звуків? Як збудована голосова щілина? Що роблять голосові струни? В якому стані голосники, коли ми не говоримо, при шипінні, при звуках тихих і при звуках дзвінких ? Від чого залежить сила звука? Чи не те саме бачимо в духових музичних інструме́нтах? Як повстають носові звуки? Котрий щелеп нерухомий, а котрий рухливий? Намалюйте табли́чку повстання голосних звуків. Перечитайте завдання 47 і скажіть, як і де творяться різні групи приголосних. Як повстають приголосні дзвінкі й тихі?
Самоуки мусять конче уважно проробити цю бе́сіду, сидючи перед дзеркалом і примічаючи, що роблять наші губи й язик при повстанні звуків. Коли класа слаба, то нехай учитель відкладе цю бесіду до другого року.



