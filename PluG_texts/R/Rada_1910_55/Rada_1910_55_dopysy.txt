ДОПИСИ.
(Од власних кореспондентів).

С. ЖУРБЙНЦІ, бердичівського повіту (на Київщині). Громадське питання. В минулому февралі до нас навідавсь жандармський ротмістр і заарештував місцевого селянина Ксенофонта Ковтонюка, — буцім би то він належить до якогось протизаконного товариства. Ця подія страшенно вразила наших селян і вони постановили — допоминатись, щоб арештованого було визволено а тюрми. З цією метою журбінецька сельська громада 14 февраля зійшлась на сход і склала приговора, в якім, між иншим, зазначала, що у селі немає і не було ніколи ніяких протизаконних товариств, і Ковтонюка заарештовано несправедливо. Висловлюючи з приводу цього своє незадоволення і ручаючись, що „Ксенофонтъ Ковтонюкъ поведенія честнаго, акуратнаго и добросовЬстнаго", громада просить випустить його з тюрми. Приговора підписали власноручно 72 душі грамотних селян і сельський староста прибив до нього свою печатку. Копію з цього приговора послали п. київському губернаторові. 
М. НЕФОРОЩА костянтиногр. пов. (на Полтавщині). Землеустройство. Наробило у нас землеустройство діла, кому із селян руки розвязало, а кому то й очкур порвало. Скористувавшись правом виходити з общини, нефорощане почали закріпляти і продавати свої наділи та шукати „де инде“- ширшого поля землі, яке б можна посісти. Багато селян ударилось в уфимську губернію і там в белебейському пов. купили дві тисячі десят. землі у пана Алкина. І оце весною в перших числах марта туди виїзжають з Нефорощі і инших сел нефорощанеської волости аж 149 родин. Тут вони попродали наділи розміром од 11 / 2 до 6 десятин, а там в уфимській губ. покупили од 8 до 30 десятин і побільше. Найбільше дрібних наділів у тих селян, що йдуть на переселення, щось більше 150 десятин закупила купчиха Мотря Рухліна; хоч гроші всі селяне — продавці одержували од Рухліної, але документи на продаж роблять на імя одного селянина (зятя Рухліної) з кобеляцького повіту, для того, що мовляв купує не Рухліна, а такий же мужик, як і продавці. Купує д-ка Рухліна землю по 200 карб, за десятину. Решта покупців на землю то місцеві селяне; купують, звичайно, хто заможніший. І безземельні, вхопивши боргу на шию, купують хоч невеличкі наділи, але вже не раз було, що боргу заплатить нічим і вони починають шукати покупця на куплену землю, щоб продати її і розв'язатись з боргом. Грошей позичають тут більше у приватних особ і платять великий відсоток, майже скрізь 12%, рідко можна почути про 10%. Тепер тут відчувається дуже велика потреба в довгосрочному кредіті селянам для купівлі землі навіть під залог земельних наділів. Через те, що майже всі селяне закріпили свої наділи, то в цьому 1910 році після обміряння межевщиками степу коло кожного наділу буде забито два дерев'яних стовпці і тоді ці наділи будуть уже називатись одрубами. Для позичок селянам грошей істнує тут кредітне товариство. Одкрилось воно років три тому і діяльність його зразу звернула увагу селян і вони цілими лавами посунули туди позичати гроші, та й не диво: глитай бере 12%, а часом і більше, а кредітне товариство почало давать гроші по 8%, але це тяглось не довго. Через рік інтелігентні проводирі т-ва — місцеві землевласники В. Девека, А. Бакалов, І. Карюк та инші—через щось переконали селян-членів кредітного товариства брати за позички не 8, а 10%. Почали брати 10, але й тоді двері кредітиого товариства майже не зачинялись і ледве вистачало грошей для позики. Ще через рік на зібранні т-ва вищезгаданими проводирями була проведена постанова брати з тих, що позичають уже не 10, а 12%- Таким чином кредітне т-во замісць того щоб стати у помочі селянам, зрівнялось з глитаями по розміру відсотків за позички. Селяне тепер кажуть, що позичати в окремої особи краще, бо його попроси та заплати процент, то він і підожде, а кредітному т-ву давай неодмінно у строк, а не то будуть требувати її з поручителів.
