У КИІВІ.
3 Українського Наукового Товариства. У середу, 10 марта, в помешканні українського клубу (В. Володимирська, 42) відбудеться прилюдне засідання Українського Наукового Товариства. Прочитані будуть доклади: 1) О. В. Корольової „Поділ українського народу на зростові групи по перепису 1897 року” і 2) М. М. Стасюка: „Економична роля України”. Початок о 8 годині ввечері. Вхід безплатний, по рекомендаціям членів товариства.

Панахида по В. Б. Антоновичу. Вчора в Софійському соборі в день других роковин смерти
 В. Б. Антоновича відправлено було панахиду, на яку багато зібралося прихильників і учнів покійного українського історіка. Серед присутніх видко було видатних учених і громадських діячів і чимало шкільної молоді.

В українському клубі сьогодня од 9 до 10 години ввечері відбудуться сокільські вправи.

Дачні поїзди. З 25 марта що неділі й свята по у частку Київ-—Боярка почнуть ходити спеціяльні дачні поїзди.

Перше засідання комітета в справі збірання жертв на пам'ятник М. В. Гоголеві в Київі відбудеться сьогодня. Початок о 8 годині ввечері.

Бесіда. Сьогодня в Троїцькому Народньому домі товариство росповсюдження освіти серед народу улаштовує виключно для своїх членів бесіду про твори С. Юшкевича. Початок о 8 годині ввечері. Плата 25 і 15 коп.

 В воєнно-окружному суді 6 марта розглядали справу І. Чухліна і К. Виріча, котрих обвинувачували за убивство Кушнирів в с. Капустині на Київщині. Суд, розглянувши справу, виправдав підсудних.

Справа А. Рузського. З наказу з Петербурга, інженера А. Рузського, що зараз сидить під арештом в старокиївській часті, дозволено випустити на волю під залог в 2000 карб.

 Ігнацій Лиховський. Цими днями в Кракові помер видавець польських журналів „Кгesy” й і „Lud Bozy“ — присяжний адвокат Ігуацій Лиховський. Покійний в свій час належав до „краєвої партії", але згодом розійшовся з ватажками її. Останніми часами д. Лиховський багато свого часу та коштів віддавав „Польському товариству аматорів штуки“. По своїм політичним переконанням покійний був консерватором, але серед київського польського громадянства був впливовою людиною.

Начальник київської почтово-телєграфної округи сповіщав, що міністр внутрішніх справ дозволив оцінювати по дешевшому (городському) таріфу телеграми, які посилатимуться з Київа в Дарницю і Предмостно-Нікольську Слобідку і назад.

До справи Тарновської. Цими днями приїздив до Київа батько М. Н. Тарновської —гр. О’Рук з метою запросити кількох нових свідків. Вкупі з ним в Венецію, де розглядається справа його дочки, поїхали двоюродна сестра матері Тарновської —д-ка Озеровська, студент Микола Озеровський і 3 слуги, що служили у Тарновської, коли вона жила в Київі. Поїхав також в Венецію присяжний адвокат І. В. Вернштейн, якого викликали за свідка в справі Тарновської.

Попечитель шкільної округи зробив наказ сконфіскувати по усіх бібліотеках державних і приватних шкіл міністерства народньої просвіти всі примірники журнала „Наше ДЬло“, що видає київська спілка потребительних товариств.

 3 губернської земської управи. Зараз на Київщині найбільше слабують люде на сипний тиф в київському, а потім Васильківському повітах. В димерському лікарському участкові слабих зменшилося, але в макарівському значно збільшилося. Так, у селі Фасовій на 1 марта було слабих 157 чолов., а в с. Людвипівці —70. За минулий тиждень у Фасовій заслабло 41, вмерло 10, видужало 48; в с. Людвинівці заслабло 34, вмерло 1, видужало 4, Для цих двох сел земство поставило барак для сипнотифозних слабих в помешканні церковної школи у с. Фасовій на 20 ліжок; працюють тут: лікарь, фершелиця і фершал. За моральну і матеріяльну допомогу в справі боротьби з пошестю в цьому участкові, земство ухвалило висловити подяку свящ. с. Фасової—О. Сінецькому, поміщику цього ж таки села д. Боярському і його управителеві д. Цієхонському.

3 Київщини. Вбито людину. Під станцією „Фундуклеєвка“ , вночі 6-го марта, хтось убив на самій колії людину. Хто такий убитий, ніхто не знає. По всьому видко, робітник стельмах бо у його в торбині лежали струменти. Вбито його камінюкою в потилицю. Вбитого розбійники потягли в кущі і там роздягли його й ограбили.

3 Волині. Тиф у Луцьку. Луцький справник установив, що 1909 року було в цьому городі 123 чоловіка слабих на черевний тиф. Померло з цього числа 35 душ. І цього року там слабують на тиф, хоч вже не так дуже. Городський лікарь д. Ясніков запевняє, що пошесть шириться через погану воду, що п'ють городяне з річки Стара. Справник скілька разів просив городську думу зробити водопpjвод, або хоч скілька путящих криниць викопати, та нічого з того не вийшло. Тепер справник клопочеться про це саме перед начальником губернії.

Весна. З с. Даничева, ровенського повіту, нам пишуть, що там вже тижнів зо-два, як настала справжня весняна погода. Сніг ростав, невелика вода збігла. Поприлітали дикі гуси, качки, голуби, чайки; співають жайворонки. Небо ввесь час чисте, сине, весняне. Сонце добре пригріває і враз з сухим південним вітром вельми смалить озимину. Селяне побоюються, щоб часом це не пошкодило врожаєві. Сміливіші і завзятіші хазяїни ще при кінці февраля бралися до оранки, —а тепер орють всі чисто. Сіють ячмінь, овес. Паша і хліб ще у більшості хазяїв є і коли б оце та дощику, то була б рання щаслива весна.

3 Поділля. Пошести. В с. Тернавці-Жабокріцький багато людей слабне на дифтерит та шкарлятину. Слабнуть і малі діти й підлітки, що ходять до школи. Що-дня ховають дітей.
Є такі хати, де зосталося з багатьох дітей тільки по одному, а то всі померли.

 Безземелля. Подільське земство дізналося, що на Поділлі безземельних селян 4 з лишком відсотки всього числа людноети. Усіх селян зараз на Поділлі 2,425,318 душ, а безземельних— 99,273, се б то 26,149 семей. Усіх селянських дворів у цій губернії 471,723; ці двори мають 17,357 десятин надільної землі під садибами, то виходить, що на кожен двір припадає по чверть десятини садиби. Поля надільного мають 431,828 хазяїв—1, 715,614 десятини. На оранку з цеї землі йде—1.340.979 десятин, під сіножаті—18,888 десятин, під левадам —32.997 десятин, під вигонами-54.421 десятина, під лісом—9448 десятин і 87.521 десятин негодящої землі. Найбільше селян має по 2 десятині надільної землі —97.802 душі; по одній десятині мають —94.656 хазяїв; по 3 десятини —64.899 хазяїв; по 5 десятин —60.242 хазяїна, по 4 десятини —52.535 господарів; менше як по десятині мають 51.726 селян. 9.965 господарів мають землі по 10 і більше десятин.

3 Чернігівщини. Нова залізна дорога. Приватний гурт підприємців та завідчиків, на чолі з князем Долгоруковим, що має цукроварню в с. Вишеньках, кролевецького повіту, думають прокласти залізну дорогу од станції „Алтыновка“, московсько-київо-воронізької залізної дороги, до лівого берега річки Десни, саме напроти вишенської економії. Нова дорога, як що її справді прокладуть, пройде від Алтиновки до села Вилки, од Вилки до города Коропа, поміж селами Карильським та Краснополем од Коропа до села Царевки. Це ще тільки приблизний проект. Докладніше його виготують незабаром.

 З Полтавщини. Трус у В. Короленка. 27 февраля, як сповіщають „Од. Н.*, в Полтаві поліція зробила трус у письменника Володимира Короленка. В 7 годин ранком до його прийшло душ 30 поліції. Поліція пильно переглянула все чисто в хатах. Трусили годин три. Забрали зо 300 листів. Кажуть, ніби до трусу спричинилася втеча з тюремної лікарні засудженого на поселення, якого колись В. Г. Короленко брав на поруки.

Шевченківський концерт у Полтаві. Полтавські українці впоряжають Шевченкове свято 28 марта. Вже робляться співки хору для цього концерта.

На пам'ятник Гоголеві. За февраль місяць до полтавської губернської земської управи надійшло жертв на памятник Миколі Гоголеві 393 карб. 23 коп. Усього з попередніми набралося вже 16.002 карб, 84 коп.

Нові товариства. Полтавське губернське присутствіє дозволило такі нові товариства: „Общество вспомоществовавія" школярам народніх шкіл с. Диканьки, Хмілівський „ музикальний драматическо -литературннй кружокъ» 44 , товариство „пособія
учащимся полт. маріинской женск. гимназіи"—та „Общество камерной музыки“.

3 Харківщини. Бездоріжжя. Через те, що річки попід Харьковом вже чисті від криги, дорога поміж селами така стала дуже лиха, що ніяк не можна добитися до Харькова. У Харькові на базарах нема підвозу усяких харчових продуктів з сел. Селеве, що поприїздили до Харькова, ніяк не можуть вернутися додому.

3 Катерйиославщини. Грабителі. Поліція, шукаючи грабителів, натрапила в Катеринославі на гурт людей, що коїли лихо по всій Катеринославщині і оце недавно заграбили в купців та касірів 20.000 карб.

 3 Херсонщини. Касір утік. Цими днями в Одесі касір товариства дрібного кредіту Качульський забрав з каси 60,000 карб, та й утік з ними
