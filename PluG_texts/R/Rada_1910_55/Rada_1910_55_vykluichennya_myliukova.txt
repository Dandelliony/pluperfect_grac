Виключення Милюкова.
Милюков заявляє, що він буде голосувати проти виключення Чхеїдзе та инших і цікавиться подивитись, до якої межі Дума солідарна з тим низьким рівнем, до якого її знижує презідіум. Балотировкою Чхеїдзе виключено. Голова пропонує за образливі слова Милюкова виключити й цього депутата на одно засідання. Милюков каже, що коли його виключать, то це тільки буде свідчити, що між ним та особами, що підтримують Пурішкевича, — немає нічого спільного. Балотировкою Милюкова виключено. Об'явлено перерву на чверть години. Після перерви Волконський прохає Думу бути спокійною і не завважати промовцям. Слово знову дано Пурішкевичеві, і коли він виходить на кафедру, знову спиняється галас.
