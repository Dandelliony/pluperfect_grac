Спогад про В. Б. Антоновича.
Коли я був уже в 5 класі класичної гімназії у Рівному (на Волині), то учитель словесності М. О. Андрієаський, помітивши, що я селянин, якось і каже мені: Зайдіть до мене додому! Прихожу. Андр. дає мені журнал „Основу" і каже: Почитайте!

„Основа" одкрила мені очі. До того часу я думав, що я „русскій". Почитавши „Основу", я побачив, що я перш за все українець, а потім уже русскій. „Русское" це щось велике, а все ж воно не таке рідне для мене, не таке близьке, як українське. Читав я письменників велетнів русских і чужоземних. А все ж ні один з них не зачіпав так струн мого серця, як Шевченко, В „Основі" прочитав я й знамениту статю В. Б. Антоновича „Моя исповідь". „На средства какого народа я воспитанъ, вскормленъ, среди какого я выросъ, тому народу я долженъ и служитъ. Живи я среди польскаго народа, я долженъ былъ би служить его интересамъ. А разъ я живу среди малорусскаго народа, я считаю себя обязаннымъ служить его интересамъ"  Це був зародок гадки, що стала великою в устах Миртова (Лаврова) і потягла російську інтелігенцію на „служеніе народу" в широкому розумінні слова. Це був зав'язок гадки „о долгЬ интеллигенціи передъ народомъ" . З того часу, як прочитав я „Основу" і „Кобзаря", я вже ніколи не забував, що в мене єсть „долг перед народом", котрий вигодував, викохав мене.

Гадка ця давала себе знати тоді більш зверхніми проявами. Вийшовши з гімназії, став я носити свиту, смушеву шапку, курити люльку і балакати по українському. Молодому, недоспілому розумові це більш зрозуміле, ніж що друге. Взявши „аттестатъ зрЬлости", я поїхав до уівереитету в Київ. Там я познайомився з житомирським гімназістом, сином священика Антоном Викторовичем Савкевичем, українцем з твердими переконаннями, людиною палкою, дуже щирою. Він жив більш почуттям, ніж логікою. По натурі це був бунтарь. А це було не в моїй натурі. Савкевич росказав мені, що в Житомирі, в часи його пробування в гімназії, була українська громада. В тій громаді було сотні три громадян. Між ними й гімназісти. На зібраннях в громаді читались реферати з меж політичної економії та инших суспільних наук. Яко урочисте свято в громаді був день, коли до їх приїзжав відомий громадський діяч П. А. Куліш. Познайомився я з студентом Ж. 
Раз якось мені Ж. каже: Ану лиш, земляче, ходім сьогодня увечері до одного землячка у гості. Хто ж він такий?— питаю.

— Учитель гімназії та ще й грецької мови. 
— Чого ж ми підемо до його? 
—А там збіраються земляки: видають українські книжки, балакають, співають то що... 
— Хто ж там буває? 
— Антонович, Беренштам, Рубинштейн та ще чоловік з десяток. 
— Все незнайомі люде. 
— Ходім. Не сподобається, більш не підете. 
— Як ходімо, так і ходімо! 

Це була одна з субот. Пішли ми з Ж. на Поділ. В невеличкій кватирі жив учитель грецької мови. Ми застали у його гостей чоловік з півтора десятка. Між ними був і Антонович. Ж. познайомив мене з усіма. Увесь вечір балакали про видання якоїсь української книжки, здасться збірника народніх пісень. Багато розмовляли про він'єтки на обгортці видання. З розмов я бачив, що усі сливе гості давно знають один одного. Багато їх були на „ти“. Антоновича звали Володарем, Беренштама —Вильямом. Більша частина компанії були учителі гімназій, кадетського корпусу та инших шкіл. Це був тісний гурт близьких людей. В розмовах частенько чути було як що не чисту українську мову, то багато українських слів і висловів. Більш було чистих словесників-філологів, істориків, язикознавців. По розмовах усі сіли за стіл вечеряти. Потім хазяїн співав українські народні пісні під акомпанімент фортепьяна. За фортепьяно сидів митец і грав чуло, з натхненням. Гості підтягували. Навіть Антонович, звичайно мовчазливий, став якийсь веселіший і частіш розмовляв потихеньку то з одним, то з другим, хоч і признавався, що нічого не розуміє в співах. З того часу й по день мого виїзду з Київа, я мало що не кожну суботу зімою бував в цій компанії, що називала себе „Громадою"  . Одну суботу збіраються в одного, другу —в другого по черзі. На суботах В. Б. говорив рідко, більш того, що слухав. Хоч говорив він мало, про те до його слів прислухалися і усі його дуже поважали й любили. Смиренність його була надзвичайна. Драгоманов каже, було, про Антоновича; „Володимир Боніфатович безпремінно помре од ввічливоети". Особистим відносинам до людей В. Б. надавав велике значіння. „Живучи на світі у згоді з людьми, багато можна зробить де-чого потрібного через особисті відносини до людей " , каже було він. „В Росії начальство їздить раз-у-раз на конях високої політики. Всяка епоха має своїх заїзжених коней високої політики. Діло людини розумної й розважної, котра хоче зробити що-небудь путнє, не лізти на того модного коня, ніколи не сідати на його. Сів на його, тоді поминай як звали".

 Доводилося мені, хоч і рідко, й окрім субот бувати у В. Б. у господі. Семейних громадян було чоловік десятків до двох. Але ж ніхто з них (хіба Беренштам та Ковалевський Микола Василевич) не клопотався, щоб ближче зійтися з молодими громадянами. В. Б, не такий був. 
— Зайдіть до мене коли-небудь! — скаже було він.—l зайдеш було в ряди годи. Застанеш його иноді на огороді, копає грядки.
— Для живота копаю. Сидиш, сидиш за книжною роботою та за писанням, занудишся. Візьмеш лопату, покопаєш, от воно на шлунку якось тобі й легче стане. Це мій Карлсбад — усміхається було В. Б.

 І в ті часи сопіялізм завойовував собі адептів серед університетської молоді. 
— Що ви думаєте, В. Б., про соціялізм? питаєш було, як трохи більше пізнав я його. 
— Що ж? скаже було. В теорії наука соціялізму справедлива. Але ж ще довго прийдеться ждати, поки соціялізм увійде в життя людське. Хто подумав би взяти собі за зразок для громадського будування соціялістичні теорії, той помилявся б... так мені здається. Соціялізм — діло майбутнього, а не сучасного... 

Правду, об'єктивність—В. Б. ставив дуже високо, 

— Що ви скажете про Писарева спитав я якось В. Б. 
— Не дуже подобається мені цей чоловік, „неосновательный онъ, увлекающійся". Поляки—інтелігенти шестидесятники називали українолюбців фінікіянами. „Вони зрадили наших повстанців в шостидесятих роках, даючи їм надію, що народ на Україні піде за повстанцями проти правительства. Ох, як же ми раділи потім, коли й українолюбців стали висилать та сажать по тюрмах! Ага фінікіяне! й ви тут? а питали ми їх. " Так розказував мені один поляк інтелігент (доктор) про українолюбців 60-х років. Може й були такі українолюбці, що підохочували поляків до повстання, В. Б. Антонович був далекий од фінікіянства. Він завжди стояв твердо на стороні українського люду і показував, якими повинні бути інтелігенти, як що вони хотять заслужити любов українського люду. Антоновича дуже не любили польські єзуїти. Не раз підкопувались вони під нього, щоб так, чи сяк згубити його. Але ж це їм не удавалося, бо Антонович бачив їх заходи й „інтріги"  і ,,прямотою" своїх поглядів одбірав з рук їх їхню зброю. Незвичайний об’єктівизм, страшенна любов до правди сполучалися з гарячою сердечністю. 

Коли виїхав я з Київа на земську службу, з'язок з В. Б. у мене порвався. Але перша біда, яка скоїлася зо мною, знову вернула мене до „благодатного общенія" в цим обь’єктивістом. В 1877 роді „по распоряженію министра внутренних дЬлъ"  мені було „воспрещено жительство"  в полтавській, чернігівській, харьківській, волинській, подільській і київській губерніях. Була тоді русько-турецька війна. Куди тепер „направить стопи свої?"  роздумував я. Давай поспитаю чоловіка, що колись своїми ногами сходив усю рідну землю. Цей дасть пораду!

 Поїхав я у Київ, захожу до В. Б. Росказую свою пригоду: оттак і так, кажу. Я ж більш нігде й не жив на своїм віку, окрім волинської, київської, полтавської і чернігівської. Та ще дві губернії притулило начальство таких, де живуть українці. Не знаю куди його тепер почвалать? У чужі краї не хочеться. Та цьому горю запобігти можна, каже усміхаючись В. Б. Начальство розбило Росію ,,по счастію" на краї „собственного изобрЬтенія, не сообразуясь съ зтнографическимъ составомъ населенія". 
От приміром херсонську губернію, де живе багато українського люду, воно назвало „Новороссіей". І тішиться собі тією термінологією. Ось їдьте лишень у Єлисавет. Це недалеко од губернії. Це вже не „Югозападний Край" і не „Малороссія". Жить вам там не заборонено. А круг Єлисавету все українські села. Там у городі єсть у мене і знайомі люде. Я дам листа. Я подякував В. Б. за раду і поїхав у Єлисавет. І не каявся. О. І. Михалевич.
