Виключення Кузнецова.
Кузнецов (з місця) „Депутат Пурішкевич говорити не буде!" Голова пропонує виключити Кузнецоза на двоє засіданнів. Кузнецов каже, що хоча соц.-демократи завжди обстоюють за свободу слова, але тепер, коли з думської кафедри що-дня ображають і винуватих не карають, —соц.-демократи не знають иншого способу протеста. Єфремов і гр. Уваров, визнаючи, що Пурішкевич говорить обурюючі промови, заявляють, що вони не будуть голосувати за виключення депутатів. Гр. Уваров ще додає, що Пурішкевич виголошує свої промови з очевидною провокаційною метою. Гулькин одверто заявляє, що у Пурішкевича є певний намір і своєю поведінкою він хоче викликати роспуск Думи. Балотировкою Кузнецова виключено на двоє засіданнів. Далі в Думі починається щось неможливе. Коли Пурішкевич знову підводиться на кафедру, счиняється такий гармидер, що з його промови нічого не чути. Стукають пюпітри, безупинно звонить голова... Праві підбігають до кафедри, щоб почути, що саме говорить Пурішкевич. Скінчивши читання, Пурішкевич кидає листок стенографам і, під оплески правих,та галас лівих, сходить з трибуни. Голова каже, що підчас промови він двічі спиняв Пурішкевича, а раз зробив йому строгу увагу. Але ж через шум цього не було чути і тому він знову повторює свою увагу. Далі балотировкою принято побажання бюджетної комісії з додатками поступовців та октябристів. Пурішкевич зрікається запропонованої ним формули перехода. В шість годин засідання закрито. Праві і більша частика лівих плещуть кн. Волконському не тільки в залі, а навіть і в кулуарах.


