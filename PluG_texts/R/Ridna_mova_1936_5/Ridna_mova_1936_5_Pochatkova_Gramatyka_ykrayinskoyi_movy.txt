Початкова Граматика української літературної мови.
33. Відміна прикметників.
---
Прикметник не існує поза своєю річчю, він — у самій речі, як його якість. Через це прикметник тісно парується зо своїм іменником, переймаючи його рід, число й відмінок, а тому змінюється так само, як і йменник.
Відміна прикметників буває тверда й м’яка. До твердої відміни відносяться прикметники на -ий, а до м’якої — на -ій, при чому звукам а, е, и, о в твердій відповідають я, е, і, ьо в м’якій. Осібної кличної форми прикметники не мали й не мають, а відмінок знахідний має форму свого йменника — родового чи назовного. У множині різниця поміж родами ще в глибокій давнині загублена, а в однині ніякий рід має закінчення, однакові з чоловічим. Взагалі, прикметники бідніші на форми, як іменники.
Завдання 254. Відмінюйте за вищеподаною табли́чкою прикметники: добрий, гожий, м’який, синій, східній. Коли пишемо І в прикметниках твердої зміни, коли в м’якій?
Завдання 255. Більшість прикметників закінчується на -ий. Прикметники, що мають перед закінченням задньопіднебінну г, K, X, або шелесну Ж, Ч, їй, Щ чи Ц, завжди закінчуються на -ИЙ: тугий, м’який, глухий, ворожий, вовчий, солодший, тямущий і т. ін. В літературній вимові прийнято вимовляти тут чисте -ий. Напишіть двадцять прикладів таких прикметників на -ий.
Завдання 256. Прізвища осіб, як прикметники, закінчуються на -ИЙ (а не на -Ій): Котляревський, Старицький, Смотрицький, і відмінюються як прикметники. Хресні ймення, як іменники, закінчуються на -ій (а не на -ий): Антоній, Теодосій, Діонисій, Димитрій і т. ін., і відміняються як іменники: Антонія, Антоніем, Антоніеві і т. д. Прокажіть цілу відміну слів: Старицький і Антоній.
Завдання 257. В мові поетичній можуть бути подвійні якісні прикметникові форми — короткі або повні — в таких відмінках: а) в назовному однини всіх трьох родів, б) у знахідному однини жін. роду і в) в назовному множини: певний — певен, певна — певная, певне — певнеє, певну — певную, певні — певнії.
Спишіть до зшитка оці приклади:
Останнєє літо я бачу золоте своє жито. Опухла дитина голодная мре. Я на rópy круту крем’яную буду камінь важкий піднімать. Старі гнізда лишили, а новії здобути нема ні охоти, ні сили.
Подвійність прикметникових форм дуже придатна в мові поетичній, бо сильно полегшує писати вірші
Завдання 258. Добре запам’ятайте, що присвійні прикметники повної форми ніколи не мають: батьків, жінчин, бабина, сестрину (а не: батьковий, жінчиний, бабиная, сестриную). Часом уживається тільки форма Христовий, що затратила присвійність. А відносні прикм. ніколи не мають короткої форми наз. відм.
Скажіть 10 прикладів на присвійні й похідні прикметники й переконайтесь, чи можуть вони мати іншу форму.
Завдання 259, Ось ці прикметники, поруч із повним закінченням на -ий, уживаються в назовному однини ч. р. також у скороченій формі: варт, винен, годен, готов, ладен, певен, повен, повинен, рад; рідше можуть бути скороченими також: велик, дивен, дрібен, жив, здоров, молод, недуж, немощен, стар, щаслив, ясен і деякі інші. Таких форм треба частіш уживати. Напишіть п’ять речень, щоб у них прикметникове пояснення було в короткій формі назовного відмінку.
Завдання 260. Перепишіть до зшитка ось ці приклади:
Чи винен той голуб, що сокіл убив? Як сам здоров знаєш. На се був здатен. Не кожен знає. Будь певен. Пливе чо́вен води повен. Будь ласкав. Ясен сокіл.
Завдання 261. Закінчення -есенький визначає щось просто мале, а закінчення -ісінький визначав найвищий ступінь прикмети щось зовсім мале, або дуже мале: чорнесенький — просто чорненький, чорнісінький — дуже, зовсім чорний.
Спишіть до зшитка оці приклади:
Цілісінький день на панщині жала. Знайшов на дорозі цілесенький горщик. В мене голосок тоненький, у тебе тонесенький, а в неї — тонісінький.
Завдання 262. У присвійних прикметниках закінчення -ІВ може бути тільки в закритім складі, у складі ж відкритім буде -ова чи -ева (по м’яких пнях): батьків — батькова, Петрів — Петрова, Ковалів — Ковалева, Гриців — Грицева,
Василів — Василева і т. ін., так само в іменниках: Канів — Канева, Почаїв — Почаєва, Київ
—	Києва, Могилів — Могилева, Рогачів — Рогачева і т. ін.
Прокажіть цілу відміну слів: Петрів і Київ.
Завдання 263. Від іменників м’якої відміни, коли наголос падає на передостанній склад, походять прикметники на -евий: борщевий, аркушевий, огневий, вишневий, смушевий, тижневий, грушевий, Василевий, сажневий, дешевий, місцевий, рожевий, жовтневий, королевий, почуттєвий, парчевий і т. ін. Коли ж наголос падає на кінцевий склад, тоді пишемо -ови́й: гайови́й, польови́й, вольови́й, лойови́й, бойови́й, крайови́й, райови́й, хрящови́й, дощови́й і т. ін. Часом слово має обидві формі: гроше́вий і грошови́й, життє́вий і життьови́й, рече́вий — речови́й, хвиле́вий — хвильови́й. Перепишіть до зши́тка подані тут слова.
Завдання 264. Присвійні прикмектники на -ин, -ий пишуться, щодо ь, так само, як і слово, що від нього повстали: донька — доньчин, Параска — Парасчин, мотузка — мотузчин, кицька - кицьчин, дідько — дідьчий. Перед цим -ин коренні г, к, х змінюються на ж, ч, ж: Ольга - Ольжин, доччин, свашин і т. п. Скажіть на це ще 10 прикладів.
Завдання 265. Від іменників жіночого роду на -Я творяться присвійні прикметники на -ин (а не на -Ін): Леся — Лесин, Зося — Зосин, Теклин, Настин, Галин, Марусин, Наталин, нянин, зозуля — зозулин, бабусин. По голосних та по апострофі пишемо -їн: Софіїн, Маріїн — Мар’їн. Перепишіть ці форми до зши́тка, додавши ще 10 прикладів.
Завдання 266. У прикметниках на -ний, -ній, утворених від пнів, що закінчуються на Н, пишемо два Я: вікно — віконний, сон — сонний, письменний, осінній, весінній і т. ін. Перепишіть ці приклади, додавши три нових.
Завдання 267. У прикметниках пишемо -уватий: рудуватий, дурнуватий, придуркуватий і т. ін., рідше -оватий (коли наголос падає на о): плисковатий. Напишіть іще п'ять прикладів на слова на -уватий.
Завдання 268. Українські географічні прикметникові назви міст, містечок, сіл, станцій закінчуються на -е, -ське, -цьке, -ове, -еве, -ине, -ОВа, -ева, -ина (російські: -о, -ськ, -цьк, -ово, -ево, -ино): Гадяче, Луцьке, Рівне, Артемівське, Волочиське, Дніпропетрівське, Пинське, Слов’янське, Печерське, Здолбунове, Лозова і т. ін. (а не рос.: Гадяч, Луцьк, Рівно, Артем’євськ, Волочиськ, Слов’янськ, Пинськ, Лозовая). Відміняються ці назви як прикметники: з Волочиського, до Гадячого, Рівного, Луцького, Лозової і т. д.
—	Російські назви пишемо на -ськ: Красноярськ, Омськ, Іркутськ, Курськ і т. ін.;так само й польські: Конськ, взагалі слов’янські: Липськ (Ляйпціґ). Неслов’янські назви мають -ск: Дамаск. — По-українському пишемо: Бердянка, Вовча, Ку-п’янка, а не рос.: Бердянськ, Вовчанськ, Куп’янськ. Добре запам’ятайте ці назви.
Завдання 269. В давальнім та місцевім відмінках однини прикметників ж. р. треба писати закінчення -ій (з давнього «н або -ей): добрій сестрі, в синій хустці. Опускати кінцеве -й у цих
відмінках (напр.: на гарячі печі), як то вимовляється в багатьох місцевостях, у літературній мові не прийнято. Напишіть по 5 прикладів прикметників дав. і місц. відм. ж. р. на -їй.
Завдання 270. Місцевий відмінок однини прикметників чоловічого та ніяк, роду закінчується На -ІМ (а не на -UM, бо з давнього -омь чи -імь або -ѣмь): в тихім Дунаї, в густім лісі, в чистім полі. Дуже часто в цім випадку вживається закінчення давального відмінка: в тихому Дунаю, в густому лісі, в чистому полі. Напишіть 10 прикладів на ці форми.
Форма на -ому надзвичайно шириться в нашій мові, і її не треба оминати. Часом письменники вживають обидвох форм навіть ув одному реченні, напр.: Най Єгова собі там гримить на скалистім Синаю, — нам Ваал дасть багатства і власть у великому краю (Франко).
Завдання 271. Спишіть оці приклади на місцевий відмінок із Шевченкового „Кобзаря“:
В червонім жупані. У темнім лузі. В чужім селі. У нашому селі. В тому господньому селі. На чужім полі. На чужому полі. На легкому крилі своєму. На похиленому хресті.
Завдання 272. У закінченнях прикметників на -ий завжди пишемо и. Букву І пишемо тільки в оцих формах прикметників: 1. У місцевім відмінку однини всіх родів (з давнього -омь, -ой): на озері розкішнім, у чистій воді. 2. В давальнім відмінку однини жіночого роду (з давнього -он): добрій матері. 3. В назовнім відмінку множини всіх родів: Невеселі, сумні мої щирі пісні; повна форма в цім відмінку має закінчення -ії (а не архаїчне -иї): золотії, старії. 4. У прикметниках на -ній у всіх формах пишемо І (а не u): давній, давнім, давні, давніх, давніми.
---
Завдання 273. Поясніть, чому в оцих прикладах пишемо і в прикметниках:
Купався в чистій, холодній воді. На озері розкішнім хвиля срібная жила. Я жив у червонім будинку з червоним дахом. Невеселі, сумні мої щирі пісні.
Завдання 274. Знахіднйй відмінок прикметників ж. р. в однині в повній формі закінчується на -ую, -юю (а не -ою, -єю), а орудний на -ою: тяжкою працею здобув собі добрую славу. Напишіть три реченні, щоб у них були прикметники на -ую, -юю та на -ою, -єю.
27S. Орудний відмінок прикметників ж. р. закінчується на -ою і по шелесних звуках: гожою, пекучою, хорошою, пропащою (а в іменниках ж. р. на -єю: хорошою рожею). Напишіть до зшитку орудний відмінок від оцих пар: хороша задача, собача вдача, пропаща ноша.
Завдання 276. Добре запам’ятайте оці головніші правила наголосу в прикметниках (крім вищеподаних):
1.	Більшість прикметників мають сталий наголос, найчастіш на передостанньому складі, який при відмінюванні прикметника ніколи не змінює свого місця: голодний — голодному — голодних і т. ін.
2.	Прикметники на -евий, що походять від іменників м’якої відміни, завжди мають наголос на передостанньому складі: аркушевий, вишневий, грушевий, життєвий, купелевий і т. ін. Такі ж прикметники на -овий завжди мають наголос на кінцевому складі: вольовий, гайовий, дощовий, бойовий, лойовий, крайовий і т. ін.
3.	Усі двоскладові прикметники на -кий завжди мають наголос на кінці слова: гіркий, гидкий, важкий, м’який і т. ін. Більшескладові прикметники на -кий мають наголос завжди на передостаннім складі: високий, глибокий, солодкий і т. ін.
4.	Усі прикметники на -кий, що повстають від дієслівних пнів, завжди мають наголос на кінці: хиткий, чуткий, боязький, говіркий, сторожкий і т. ін.
5.	Відносні прикметники на -ячий. задержують наголос того йменника, від якого повстали: баба — баб’ячий, дитя — дитячий, жаб’ячий і т. ін.
6.	Прикметники на -ний, що походять від іменників і визначають рясноту чи багатство, завжди мають наголос на кінці: хлібний край, людний театр, хмарни́й день, рибний став.
7.	Прикметники на -ний, що походять від дієслів і мають відтінок пасивности (переємности), мають наголос на кінцевому складі: забутни́й, засівни́й, похватний, прохідний і т. ін.
8.	Присвійні прикметники на -ІВ, -ІН задержують наголос родового відмінку однини того йменника, що від нього повстали, бо мають із ним одне значення: коваля — ковалів, баби — бабин, сестри́ — сестри́н і т. ін.
9.	Зменшені форми на -енький завжди мають наголос на передостанньому складі: маленький, тоненький, легенький, м’якенький і т. ін.
10.	Пестливі форми на -éceнький, -ісінький завжди мають наголос на третьому складі від кінця: малесенький, тонісінький і т. ін.
11.	Запам’ятайте наголос оцих прикметників: ворони́й, головни́й, дрібни́й, ко́сий, зе́мний, мали́й, мо́рський, про́стий, ради́й, скучни́й, слаби́й, стари́й, страшни́й, тверди́й, тісни́й, товсти́й, я́сний.
Придумайте по кілька прикладів на кожне з цих правил.
Завдання 277. Напишіть оповідання: Наше село.
34.	Прикметники на -ній.
Українська літературна мова, за живою східньоукраїнською мовою, знає багато прикметників на -ній. Подаємо тут їх список; коли пишете, частіш звертайтеся до цього списку.
В нашій літературній мові ось ці прикметники закінчуються на -ній: безматерній, безматній, безодній, безпосередній, безпутній, безсторонній, безхатній, ближній, братерній, братній, будній, великодній, верхній, весінній, вечірній, вишній, відсутній, внутрішній, вранішній, всенародній, всесвітній, всьогосвітній, вчорашній, горішній, городній, давній, давнішній, дальній, довголітній, долішній, дольній, домашній, дооколишній, дорожній, досвітній, достатній, дотеперішній, древній, дружній, житній, забутній, завсідній, завтрашній, задній, задорожній, за́хідній, заміжня, зверхній, злигодній, зовнішній, зятній, їхній, колишній, крайній, кромішній, кутній, літній, літошній, майбутній, малолітній, матерній, міжнародній, могутній, мужній, надвірній, народній, недавній, неділешній, недолітній, незабутній, незаміжня, нелітній, несправжній, несьогосвітній, нещодавній, нижній, нинішній, новітній, обідній, однолітній, односторонній, освітній, осінній, останній, остатній, передній, передобідній, пізній, повздовжній, повнолітній, подовжній, подорожній, подружній, поздовзжній, пообідній, попередній, порожній, посередній, послідній, посторонній, придорожній, прийдешній, присутній, просвітній, путній, ранішній, ранній, само́тній-самітній, середній, сінешній, синій, спідній, справ-д0шній, справжній, стародавній, старожитній, старосвітній, статній, столітній, сторонній, субітній-субо́тній, судній, сусідній, сутній, східній, сьогоднішній, сьогорічній, тамошній, теперішній, тодішній, торішній, трикутній, тутешній, хатній, художній, цілосвітній і деякі ін.
Наголос цих слів ніколи не падає на кінець слова.
А ось ці прикметники закінчуються на -ний (а не на -ній): байдужний, безбожний, бездітний, безладний, безпорадний, безробітний, благородний, блакитний, болотний, буденний, величний, відповідний, віковічний, вічний, господарний, дивний, дивовижний, довічний, доладний, достотний, заможний, заробітний, згідний, здатний, історичний, істотний, книжний, кожний, кревний, лагідний, майстерний, молочний, нагірний, надприродний, належний, недоладний, недосяжний, отрутний, північний, побожний, поперечний, прибережний, природний, продажний, рідний, різний, різнорідний, річний, саморідний, своєрідний, спроможний, старозавітний, статний, сьогобічний, тогобічний, тотожний, фонетичний і багато ін.; народній, просвітній, освітній, сьогорічній, статній, су́дній і рідше: наро́дний, просвітний, освітний, сьогорічний, ста́тний, су́дний.
Треба ще сказати, що рідкі прикметники з наголосом на кінці мають -ний: самітни́й, забутнт́й, чудни́й, обхідни́й, перехідни́й, статни́й і т. ін. Всі віддієслівні прикметники, що не втратили дієслівного відтінку, закінчуються тільки на -ний: належний, недосяжний, ударний і т. ін.
Що таке говірка мови? Як вимовляють прикметники на -НІН у східніх і західніх наших говорах? Як ці слова ви вимовляєте? Чи в літературній мові можна писати по-говірковому, чи треба устійнювати форми? Шевченко, Марко Вовчок, Старицький, Грінченко й інші писали так, як у цьому спискові.
Українська літературна мова має багато прикметників на -ній', ці прикметники в живій східньоукраїнській мові закінчуються так само на -ній, але в мові західньоукраїнській вони звичайно мають -ний. Щоб не писати й не вимовляти -ний замість -ній, треба добре знати вищеподаний список їх.
Завдання 278. Із вищеподаного списка слів на -ній випишіть усі ті, що ви вимовляєте з -ний. Добре завчіть ці слова.
Завдання 279. Напишіть повну зміну слова синій, — за числами, родами й відмінками.
Завдання 280. Запам’ятайте, що прикметники на -ній ніколи не мають наголосу на кінці слова. Перевірте це на прикладах, поданих на початку цього розділу.
Завдання 281. Як у вас вимовляють прикметники, що в літературній мові закінчуються на -ній? Чи то добре було б, щоб у тих самих словах одні писали -ній, а другі -ний?
35.	Ступені якости прикметників.
Що ситчіше над усе? — Земля мати. Що прудчіше над усе? — Думка. Що миліше над усе? — Сен. Славний козак Максим Залізняк, — славніше Запоріжжя. Зісталися найдрібніші діти. Чи на світі є країна ще миліша за наш край? Стоїть понура, темніш сліпця, німіш від мура. Гірший ВІД татарина. Він дорожчий мені над життя. Здавався старішим, ніж був справді.
Ско́рий, скорі́ший, найскорі́ший, якнайскорі́ший, щонайскорі́ший, заско́рий.
Яка бував міра якости в прикметниках? Які бувають ступені якости? Як вони творяться? Від яких тільки прикметників можна творити ступені якости? Чи присвійні та відносні прикметники можуть мати ступені якости? Як пишемо в прикметниках най-, щонай-, якнай-, за-? Яких слівець уживаємо при порівняннії Чи в літературній мові часті форми задобрий?
Якісні прикметники можуть мати і різну міру якости. Відрізняємо три ступені якости чи порівняння: звичайний, вищий і найвищий. Звича́йний чи перший ступінь якости — це основна форма якісного прикметника: і добрий, синій.
Ви́щий, чи другий ступінь якости твориться додаванням до прикметникового кореня закінчення -ший або -іший: слабший, старший скоріший, інший, менший, тонший, молодший, дрібніший, жорстокіший, гіркіший. Закінчень -іщий та -ійший літературна мова не вживає. Для збільшення сили цього ступеня часом уживаємо слів далеко й багато', далеко слабший, багато тонший.	
Найви́щий чи третій ступінь якости твориться додаванням до вищого (а не до звичайного) ступеня приставки най-, або якнай-, щонай-: найгустіший, найвищий, найгіркіший, якнайкращий, щонайвищий.
Ступені якости мають тільки прикметники якісні, а прикметники відносні й присвійні ступенів цих не мають.
При порівнянні двох предметів по вищім чи найвищім ступені прикметника вживаємо слів: від, над, ніж, як, за; рідше вживаємо родового відмінка: Кращий від - над - за тебе, Кращий ніж - як ти, Кращий тебе. Не кажіть: Кращий, чим ти.
Наголос у вищому й найвищому ступені завжди той самий, — на передостанньому складі: скоріший, найскоріший і т. ін. Приставка най- у найвищому ступені в літературній вимові ніколи на себе наголосу не приймає. !
Завдання 282. Полінійте ось так і напишіть зміну ступенів якости оцих прикметників: гіркий, глухий, тугий, старий, м’який, синій, довгий, високий, міцний, зелений.
---
Завдання 283. Чи можна утворити ступені якости від слів: дівочий, народній, срібний? Коли ні, то чому?
Завдання 284. У вищому ступені прикметників з коренем на з, с сполучення зш (кінцевий кореня й початковий від -ший) змінюється на жч, a сш на щ, напр.: вузький — вужчий, низький — нижчий, високий — вищий, красний — кращий, близький — ближчий і т. ін. Усі інші приголосні перед -ший не змінюються: легший, молодший, м’якший, солодший, коротший, швидший, менший і т. ін. Форм: інчий, менчий, солодчий, швидчий, тончий, молодчий і т. п. літературна мова не вживає, як місцевих. Запишіть усі тут згадані прикметники до зшитка.
Завдання 285. Форми, що повстають від вищого ступня зберігають і його правопис, напр. прислівники: вужче, краще, скоріше, дорожче, дієслова: нижчати, вищати, коротшати і т. ін. Придумайте ще кілька таких форм.
Завдання 286. Частки як- та що- приєднуються до найвищого ступеня якости для збільшення його сили й пишуться разом із ним: якнайкращий, щонайвищий. Так само вкупі з прикметником пишеться за-, що визначає збільшення якости прикметника: задобрий, задалекий, але цієї форми з за- вживаємо дуже рідко. Напишіть по б прикладів з якнай-, щонай- і за-.
Завдання 287. Треба відрізняти приставку пре- від при-: приставка пре-, приставлена до прикметника, творить вищий ступінь якости: прехороший, предобрий, прегарний; часом у йменниках: пречудо. А при- — це звичайна приставка: приходити, присуд, принаймні. У прикметників на -уватий може бути при-, пристаркуватий, придуркуватий, пришелепуватий. Скажіть іще кілька таких прикладів.
Завдання 288. При порівнянні перед слівцями ніж або як треба ставити кому: Кращий, ніж ти. Ліпший, як ти. Напишіть шість таких прикладів.
Завдання 289. Звичайне збільшення прикметникової якости, без порівняння з іншим, творимо словами, що додаються до звичайного ступеня прикметника: досить, доволі, за, занадто, дуже, зовсім, страх (народне: з біса, з чорта): досить товстий, доволі ясний, занадто дикий, задовгий, дуже виразний і т. ін. Форми на -енький частіші, як форми з досить, доволі-, товстенький, ясненький. Форми з за- дуже рідкі й мало вживані в літературній мові, — їх заступають формами з занадто-, занадто дикий, занадто довгий (дуже рідко: задикий, задовгий). Скажіть 10 прикладів ва збільшення прикметникової якости.
Завдання 290. Не всі якісні прикметники можуть однаково легко мати ступені порівняння, — довгі й маловживані звичайно творять їх описово, через додавання слів більше, зовсім, найбільше: більше вдатний, найбільш мальовничий і т. ін. Але тепер наші письменники сміло творять ступені порівняння й від маловживаних прикметників. Перепишіть до зшитка оці форми з нашої літератури:
Жаркіший, найвигідніший, винуватіший, ворожіший, дикіший, масовіший, означеніший, най-обтяженіший, найрізноманітніший, найтваринніша.
Завдання 291. Напишіть оповідання: Звідки походить назва нашого села (чи міста).

