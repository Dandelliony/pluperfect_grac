Найчастіші прогріхи письменницької мови в Галичині.
Вимагати від кого, а не: на кому. В Галичині поширений полонізм: „вимагати на кому“. В літературній мові тільки: вимагати від кого: Ми вимагали від брата вернутися.
Відай — чисто місцеве слово. „Тут відай Христос лишив був інших апостолів“ (о. Сліпий: Паломництво 136). В літературній мові пишемо тільки: певне, либонь, мабуть.
Віддаватися — дуже часте в живій галицькій мові, не рідке і в письменників, часом і наддніпрянських (напр. у М. Коцюбинського, що був під сильним впливом галицької мови). Ів. Филипчак у „Будівничий держави“ пише: Віддалася за наслідника 27. Це дуже старе звичаєве слово, тепер зовсім неетичне й вульгарне. Добре кажуть гуцули: Під тином віддаються, в церкві вінчаються. Треба це слово вигнати з нашого словника, бо змінене життя вимагає змінених термінів, — тепер же не „віддаються“, але виходять заміж, беруться, одружуються. Напр.: Як вийду за тебе, зостанусь нещасна (Метлинський). Вийшла заміж (М. Вовчок). Доки не поберуться, любляться (Номис). Мене заміж дайте (Чубинський). Шевченко в „Кобзарі“ пише: Одружилась би я з чорнобривим сиротою 400. А. Чайковський: Кричевський: Богдан одружився був із Ганною Сомківною 102.
Відзеркалювати, відзеркалення — ці слова часті в Галичині, взяті з польського. В літературній мові панують: видбивати, передавати, відбивання, відбитка. Це відбиває (передає) наше життя.
Віді-, а не відо-. В літературній мові прийнято писати приставку віді-, а не відо-: відізватися, відібрати, відіслати, відіграти й т. ін. В Галичині панує місцеве відо-.
Відмовити молитву — це рідкий вираз, у літературній мові панує: проказати молитву.
Відніс побіду — чистий полонізм: odniósł zwycięstwo, наше: переміг. Це „відніс побіду“ дуже часте в Галичині. Цікаво, що цей полонізм знаходимо часом навіть і в мові галицьких москвофілів.
Так, „Правда“ (Філадельфія, 1935 р. ч. 92) пише: „зтіопьі отнесли большіи по-бідьі“. В нашій мові можна „віднести“ куди книжку, гроші і т. ін., але „віднести побіду“ — противне нашій мові, кажемо: перемогти.
„Віднести рани“. В Галицькій пресі й літературі часто читаємо: „Багато людей віднесло рани“. Це простий полонізм: Szereg ludzi odniosło rany, треба: багато людей ранено. Кажіть: він ранений, а не: він відніс рану.
Відношення — штучне трохи слово й ним часто зловживають. Пишуть: „Гарний у всіх відношеннях“ (це русизм: во всіхь отношеніяхь), по-літературному: Гарний усім, гарний всіма сторонами, з усіх боків, під кожним поглядом. Часто пишуть: „Несправедливий у відношенні до мене“, треба: „Несправедливий супроти мене“.
Відрадне явище, відрадний факт і т. ін., це з російського „отрадньїй“. По-літературному кажемо: радісне або відрадісне явище.
Відректися, а не відречися. „Вони хотіли відречися престолу“, — в літературній мові тільки „відректися".
Відсутній, а не відсутний.
Відтак, в значенні „потім“, „далі“, надзвичайно поширене в Галичині як у мові народній, так і в письменстві. В мові наддніпрянській воно зовсім невідоме, не знає його й наша літературна мова, — вона знає тільки: потім, потім того, далі, опісля, згодом, тоді. Шевченків „Кобзар“ 132: Мати спершу сміялася, потім бачить, що не жарти. Довго походжали, а потім цариця сіла 170. Кулішева „Чорна Рада“: Уклонивсь на всі сторони низенько, потім гетьманові 270.
Війну оголошують: Оголосили війну ворогові. В Галичині спольська: виповісти війну.
Вінчальний, а не вінчаючий. Див. вирішальний. Вінчальний батько.
Вітати в літературній мові перехідне дієслово: вітати кого. Напр. у Рудченка: Пан попа вітає II 208. У Метлинського: Тобою, рибо, гостей вітати. Дума: Стали його вітати медом шклянкою. Вітаємо вас, дорогі гості. В Галичині за польським впливом, „вітати“ — дієслово неперехідне: Вітай нам, witaj nam.
„Вкоротці школа мала бути перетворена в університет“. Полонізм „вкоротці“ wkrótce частий у галицькій пресі. Полонізми також: вкоротці прийшов, вкоротці віддав — це місцеві галицькі форми, з польського wkrótce. По-літературному кажемо : незабаром, скоро, хутко.
Вкруг — місцеве слово „Загуляли вкруг сонного Свена“ (К. Гриневичева: Шестикрилець 72). Літературне — круг, кругом, навкруги, коло.
Вложити на себе що —це полонізм: włożyć со. „Священик вложив на себе епітрахиль“, - це за польським. По-літературному: одягнув, зодягнув чи надягнув епитрахиля. Надів шапку. Надів сорочку. Зодягнув пальто. Став він свиту надягати (Глібів). Ніч одягла пишні шати (Грінченко).
Вночі, а не вніч. „Говорили довго в ніч“ — так завжди пишуть у Галичині. Літературна мова знає тільки: вночі, уночі. Приказки з Номиса: Уночі тріщить, а вдень плющить. І вночі, і вдень — завше йому ніч.
Внутрішній, а не внутрішний.
Вождь, а не вожд. В літературній мові прийнято писати тільки: вождь, ВОЖДЯ, ВОЖД0ВІ, вождем, мн. вожді і т. д. Це архаїчне слово, вживане дуже рідко, — звичайно пишуть: проводйр, отаман, воєначальник. В Галичині панує місцева форма: вожд, вожда, вождом.
Воздух — архаїчне слово, часте в Галичині. В літературі вживається тільки „повітря“, відоме в значенні „воздуха“ з найдавнішого часу.
Воліктися. „Ледви волічуться частини бригади“ (о. О. Гайдукевич: Було колись 34). По-літературному: ледве плентаються.
Ворог, а не воріг.
Восток — рос. арх. слово. „Глядів на восток“ (К. Гриневичева: Шестикрилець 86). Треба: схід, східній.
Вперед, а не вперід.
Вперше, а не вперве, „До міста впер-ве заїхав князь“ — так пишуть у Галичині. „Вперве“ — місцеве слово, літературна мова не знає його. Треба „вперше“ чи „уперше“. У Номиса: Бреше не вперше, ч. 6928. Я вперше побачив місто.
Вправді. „Сьогодні, вправді, мали допитувати цікавих свідків“, тут це „вправді“ чистий полонізм: wprawdzie. Літературна мова такого прислівника не знає, знає тільки „правда“, „справді“, „щоправда“. Напр. : Він справді ходив до комори.
Враження зробити на кого, на що: Батькова смерть зробила разюче враження на молоду, ніжну дівчину. Сон зробив на мене враження (Кониський). В Галичині панує форма: зробити враження на кім (Смерть батька зробила потрясаюче враження на молодій, ніжній дівчині), але це полонізм, у літературній мові не прийнятий.
Вснути — часте в Галичині; в літературній мові: заснути.
„Втворив грубезну книгу“ (І. Филипчак: Будівничий держави 8). В літературній мові книгу відкривають чи розкривають або розгортають. Розгорнув книжку й прочитав. Двері й ворота відчиняють. Архаїчного слова „отворити“ наша літературна мова тепер не знає.
Вчасний у літературній мові визначає „своєчасний“, те, що робиться „у час“. Словник Б. Грінченка IV. 369 наше „вчасний“ (учасний) перекладає рос. своєвременний. Г. Барвінок: Пішла вона на храм і прийшла „вчасно“, цебто ■— на час, у час, своєчасно. Як посієш учасно, то будеш мав хліб, приказка. За польським wcześnie забувають своє значення слова „вчасний“ і надають йому польського значення „ранній“. Напр.: „від вчасного ранку до пізного вечора на ногах“, треба : від раннього ранку до пізнього вечора. Отже, пишімо „ранній“, а не „вчасний“!
Вчора, а не оноді.
Вчорашній, а не вчорашний.

