«Освоїти жанр кіномузкомедії»

Розробка й освоєння нових жанрів — це одне з чергових і цікавих завдань нашого кінематографічного сьогодні. Від героїчного, підйомного "Чапаєва" до музичної ексцентріади, до яскравого бурлеска — ось діапазон жанрових можливостей наших кінотворів. 
Мене персонально, як режисера, надзвичайно цікавить проблема музичної комедії, що є органічним кінотвором, бадьорим, дотепним, що відповідає високим вимогам нашого радянського глядача, який не йде на компроміси, а вимагає від кожного нового фільма справжньої майстерності, яскравості, життєвої соковитості. 
В кожному жанрі ми повинні і будемо домагатися справжніх повноцінних результатів. 
Створення фільмів комедійного жанру все ще упирається в цілий ряд і досі зовсім нерозв’язаних завдань. 
Можливості кінематографа, природно, поширюють і збагачують рамки звичайного музичного комедійного видовища, але не це головне й основне. Справа не в технічних можливостях кіно. Справа в тому, що труднощі і цікавість роботи над цим жанром скупчуються в творчих прийомах та методі побудови музичного фільма. 
Перш за все, музична кінокомедія повинна будуватися на чіткому, дотепному, захопливому, міцному сюжеті, який дає змогу розгортати яскраві характери основних героїв. Образ героя повинен бути цільним по-своєму, в комедійному плані, складним, несхематичним, зростаючим протягом усього фільма. 
Наснаження образу рядом трюкових дотепних сцен можливе і бажане. Але не це головне. Вирішне — це правильне лірико-комедійне або ексцентрикокомедійне побудовання типу, характеру, це — вміння подати яскраві комедійні особливості в ньому, відштовхуючись від яких, можна створити наш радянський, теплий, комедійний, бадьорий образ персонажу.
Отже, я уявляю собі за конче потрібне й обов'язкове - протиставити голому трюкізмові і "комікуванню" логічний, дотепно побудований малюнок ролі. В музичній комедії обов’язково повинно бути багато теплої приємної лірики. Без неї неможливий повноцінний музичний твір. Без неї твір буде однобічний і невірний. 
Лірика в музичній комедії грає велику роль і є її основною і найважливішою ознакою. Комедійне, смішне повинно будуватися навколо цієї лірики, навколо теплих і щирих людських сцен. Тоді річ буде глибша, дохідливіша, цікавіша і, в своєму жанрі, значніша. 
Призначення музичної комедії — це її ставка на бадьорість, життєрадісність. Природно, особливе місце в ній посідає музика й співи. Перш за все, створення і здійснення сценарія музичної комедії повинно відбуватися разом із композитором, починаючи від моменту зародження теми. Автори відштовхуються Б музиці від сюжету, але можливі випадки, коли ряд положень буде розроблений і підказаний чуттям і обдарованістю композитора. 
Я гадаю, що зовсім не потрібна величезна кількість музики. Музика повинна бути там, де вона ритмом і мелодією підносить сцену на висоту гострої комедійної яскравості або ліричної теплоти. Дуже важливо знайти логічний і дотепний спосіб вводити співочі номери, т. зв. арії. Це надзвичайно важливо, бо зовсім неправильно будувати вокальну частину комедії в плані арій і арієт звичайного опереточного типу. Треба домогтися того, щоб арієти були результатом якогось яскравого вчинку героя, щоб вони випливали з прози, яка іде перед співом, з ліричних або комедійних положень, в яких перебуває виконавець. Введення вокальних номерів та їх виконання повинно наближатися до найбільшої правдоподібності. Треба, щоб умовність вокальних пояснень та переживань героїв сприймалися глядачем легко і непомітно. 
Під час виконання арій, арієт, конче потрібно дати виконавцеві якусь дієву функцію, яка допомагала б сприймати арію не статично, а в дії, в русі. Це дуже добре зроблено у "Веселих ребятах" Александрова, коли Орлова, працюючи, як домашня робітниця, співає ліричні куплети. Це дуже правильно і вдало розв'язано. 
Тексти пісень та куплетів повинні бути легкими, дуже дохідливими. Вони не повинні завантажуватись зайвими ремами. В них повинні повторюватись основні фрази, що визначають зміст пісні, який мусить легко запам'ятатися. Ці арієти повинні бути емоціональні. 
Все вищезазначене досить стисле і не досить повне, щоб вичерпати й розв’язати питання, зв’язані з реалізацією музичного комедійного фільма. Але в короткій статті ледве чи можна цілком висвітіити принципи побудови музичної комедії. 
Мені хочеться ще сказати про виконавців-акторів. Актора музичної кінокомедії треба створювати наново. При чому ні в якому разі не можна вести його за типом звичайних опереткових виконавців. В ньому повинні поєднуватися виняткові мімічні і вокальні засоби з яскравістю виконання в деталях, нюансах, тонах, в ажурній роботі над роллю. 
Актор музичної кінокомедії в танцях, в співах, розмовах, в усій роботі над образом повинен додержувати якнайбільшої правдивості і теплоти та простоти виконання. Я не думаю, що вокальні можливості кіноактора повинні бути великими щодо сили голосу. Я думаю, що краще і приємніше буде зустрітивиконавця, який уміє мелодійно розмовляти і володіє речитативом і майстерністю подачі тексту. Водночас, актор повинен уміти зберігати приємну для вуха співучість з тим, щоб в окремих випадках уміти показати майстерність співця і своєрідну віртуозність. А тому, що все це повинно поєднуватися з простою легкою мімікою, з ясністю рухів, то цілком очевидним стає, що техніка вокального кіноактора не дуже легка і вимагає спеціальної підготівної роботи. 
Все те, що мені пощастило викласти на цих кількох сторінках, є результат моєї практичної роботи над сценарієм і фільмом музичної комедії "Інтриган" (автор сценарія — С.Лазурін). 
Фільм цей будується в музикальноексцентричному плані. Проте, основна настанова фільма — це прагнення до того, щоб ексцентрика і незвичайність станів були на грані справжнього, можливого. Розвиток образу, лівію героїв я хочу розгорнути логічно, яскраво, угрунтовано, перемежаючя їх несподіваними, ексцентричними, комедійними моментами, збагачуючи образ яскравими фарбами бурлеску. 
Музика композитора Половінкіна, на мій погляд, являє значний інтерес. В ній є мелодійність, яка запам’ятуеться, різноманітність ритмів при цікавій, своєрідній оркестровці. 
У фільмі йде паралельно лінія двох мелодій: ексцентричної і теплої, душевної, ліричної. 
Композиція кадра, світло, операторська робота спрямовані на те, щоб виправдано, логічно й винахідливо показати знімані сцени. 
Дія фільма розгортається в наші дні і в нашій країні, серед молодих льотчиків, льотчиць, яскравих, бадьорих, які мріють про чудові справи і вміють творити ці справи. 
В усю цю обстанову фабульно вривається напівфантастичний кінь чудової краси. Кінь цей несподівано й своєрідно втручається в долю героїв, зав'язуючи вузол інтриги. 
Ідея фільма — героізм у нашій країні на кожному місці. 
Ми вже наближаємося до кінця роботи над фільмом. 
Весь колектив працює з великим напруженням і бажає створити яскравий, бадьорий і цікавий фільм нового жанру.

