«Як знімати дитячий фільм»

Дитячий фільм посів міцне місце в нашій кінопромисловості. 
Юний глядач вимагає картину такої високої майстерності, якою може гордитися „кінематографія для дорослих". 
Юний глядач хоче бачити свого дитячого „Чапаєва". 
Цілому ряду працівників дитячого фільма ще не раз доведеться прислухатися до голосу піонерів і школярів та їх вихователів. 
Зокрема мені, що працює в галузі дитячого фільма, доведеться шукати відповіді у "замовців" на запитання: — Як знімати дитячий фільм? 
Проблеми композиції кадра, освітлення, техніки в дитячій картині потребують пильного вивчення. 
На переглядах „Партизанової доньки” я старанно вивчав відзиви юних глядачів про картину і, зокрема, про її фотографічне і технічне оформлення. 
Коли на одному з переглядів 14- літній хлопчик заявив: "Нам потрібна ясна, світла і красива фотографія", я зрозумів значення цих слів. Бо, потверджуючи ці слова, інший піонер сказав: 2Кінооператор зняв цю картину добре, але в двох місцях обличчя такі різкі, що я бачив усі хиби обличчя і це неприємно". 
Маленька білява дівчинка звернулася до мене: „Чому на картині ніч, а я все можу розглянути? А в інших картинах, де ніч, надто темно". 
Хіба можна не прислухатися до цих безпосередніх вражень нашого юного глядача? 
Цілком ясно, що до знімання дитячого фільма треба підходити з усією серйозністю. Глядач надто вибагливий. 
Питання про світлу фотографію зовсім не таке просте, як це здається. Те, що для дитини лише „світле", для нас є соковите, рельєфне, з правильним співвідношенням тонів, з достатьною густістю білого і чорного. Це — потрібна проробка в тінях і незасвітлених місцях, це — тонка градація і гра півтонів.
Це значить — хороша і витримана стилем фотографія, це — всі нюанси, відображені на плівці, бадьорої і сонячної дійсності Це — робота художника, що заспокоює око дитини. 
"Гарні краєвиди" —теж законне бажання дитини. 
Дитина любить природу, і гарний краєвид на екрані — це географія дитини, це зв’язок дитини з картиною. 
Гарний краєвид — складне завдання. Дитина живо сприймає теплий правдивий, правильно композиційно побудований краєвид - 1 тільки досвідчена рука оператора-художника правильно й майстерно подасть і краєвид, і природу. 
Питання композиції теж важке завдання для оператора дитячого фільма. Кінематографія вимагає своєї активної, дієвої композиції. 
Але дитина завжди шукає того, до чого логіка подій притягає її увагу. Тому засм іче ння кадра „красивими" мотивами, або будьчим іншим, дратує дитину і плутає її сприймання. Один із прикладів цього — кадр із „Партизанової доньки".
Загальний план поля, серед якого височиться стіг - Хмарне небо, смужка виораної землі, на першому плані снопи хліба і малчька фігурка Степана біля стога. В кадрі видно все... крім Степана. Снопи, доріжка, хмари розбивають увагу глядача Дитина сприймає цей кадр як краєвид. Але за задумом це є ігровий емоціональний кадр,з настановленням на автора. Невдала композиція псує враження. І коли після цього кадра йде середній план хлопчика на стіжку, то діти не розуміють, як він туди потрапив. 
Звідси висновок — композиція кадра для дитячої картини має велике значення. Це — проста ясність задуму. Цечітке виділення потрібного об'єкту. Це — в найкращому розумінні цього слова графічна лінійна композиція і правильне розміщення об'єктів, з урахуванням певних технічних задумів постановщиків. 
Тепер щодо оптики. Я вважаю, що треба операторові дитячого фільма знімати м’якорисуючою оптикою („Талгар", „Кук", "Рос"). Але не треба Перегинати в бік „надмірного соффокуса". Таке надмірне захоплення дасть привід до закидів у "ваті" „тумані" тощо.
Яскраво виявлена скульптурність зображення, його стереоскопічність, але без настирливого випирання об’єкту з екрану — ось той метод, який, з мого погляду, найдоцільніший при зніманні дитячого фільма. 
Нав'язувати свої рецепти — смішно і наівно. 
Але поставити вчасно це питання перед своїми товаришами по роботі, обмінятися досвідом і думками щодо створення певного „операторського стилю" дитячого фільма — вважаю за конче потрібне і корисне. Саме з цього погляду прошу розглядати вище подані зауваження, основані на досвіді моєї попередньої роботи. 
Нам треба оплатити рахунок дитячого глядача, і над тим, як це зробити найкраще, слід добре поміркувати художникові-операторові, що працює на дитячій тематиці.

