«Про відчування кінематографа»

Ми не досить наполегливо, не досить сміливо освоюємо слово, звук і музику як нові могутні виразні засоби кіно. 1 процес освоєння дуже затягнувся. 
Перш за все, багатьом із нас треба знову придбати втрачене за період агітпропфільмів та в процесі освоєння звукового кіно відчування кінематографа, як такого мистецтва, що ввібрало в себе елементи виразних засобів вияву інших мистецтв і підкорило їх своїй просторово-часовій логіці побудови дії і розкриття в ній образу людини на екрані. 
Небезпечна відсутність такого відчування. Небезпечна вона тому, що призводить до такого стану, коли слово використовується як лінія найменшого опору в побудові дії. 
Лінія найменшого опору — це заміна словом, реплікою пластично-часового розкриття дії і образу людини на екрані. Це відхід від труднощів використати слово як елемент, що діє у фільмі за тими самими законами, що й який завгодно виразний засіб кіно. 
У „Кришталевому палаці", наприклад, є така сцена: 
До магазина приходить художник, щоб довідатись, чи продали його картину. Картину ніхто не купив, бо зміст картини не зацікавив покупців. Художник важко переносить свою невдачу. Адже він витратив на цю картину так багато творчих сил, він так глибоко пережив зміст картини. 
Коли б зміст цього епізоду треба було дати в німому кіно, тоді режисер довго думав би і шукав, як виявити зміст цього епізоду пластично (в просторі) і зорово (через рухи художника і продавця, через монтажні зіставлення картин у магазині з різним змістом, через образи інших покупців і т. ін.). Причому режисер, думаючи про це зорово-пластичне виявлення, намагався б добитися того, щоб епізод мав початок, продовження і кінець, щоб епізод хвилював глядача зміною кадрів, щоб напис був лише в тому місці, де німе кіно було б безсиле виявити зміст.
Але ось у режисера картини в розпорядженні є слово. І він, відходячи від труднощів пластичного розкриття дії, користається словом як лінією найменшого опору. Між художником і продавцем відбувається розмова, в якій холодними і тенденційними репліками розкривається зміст епізоду. 
Чи виграв тут епізод від того, що він поставленний у звуковому плані? 
Ні, програв. Бо слово замінило дію, а не посилило її в тих місцях, де засоби німого кіно слабкі. Бо в цій картині слово не вступило в роботу там, де німе кіно безсиле. 
Часто-густо творчий працівник, який втратив відчуття кінематографа, розкриває взаємини людей словом або реплікою там, де ці взаємини прекрасно можна розкрити пластично. Такий творчий працівник часто, замість пластичної характеристики образу, дає цю характеристику в репліці іншого персонажу. Тоді здається, що полегшується сама композиція сценарія, яка складається, як відомо, з умілої системи підготовок і мотивацій, які рухають сюжет. Полегшується ця композиція, нібито, тому, що замість проміжних, німих мотивацій поведінки героїв і ходу дії, можна дати дві - три репліки — і подія нібито вже підготована. 
Але в системі підготовок і мотивацій треба враховувати слово і звук як фактор, який допомагає скоротити або посилити німу мотивацію, а не замінити її. 
В німому кіно ми подавали явище на екран так: розбивали явище на пластичні елементи (кадри), відбирали з цих елементів найважливіші і формували з них, через монтаж, зміст і образ дії, конденсуючи її в часі і просторі. Але в звуковому кіно ми, захопившись змістовим значенням слова, не будуємо дію, а по-хижацькому псуємо матеріал. Часто-густо ми ілюструємо дію словом, а не будуємо її. 
Звуковий сценарій, так само як і німий, не пишеться, а будується. 
Явище подається на екрані не цілком, але збудоване з найвиразніших художньо-пластичних, звукових і пластично-звукових елементів, які працюють, розкривають зміст дії. Нічого зайвого Нічого незбудованого, нічого, що не розкриває, через рух, образ і дію. 
Всі ці негативні моменти у творчій роботі, зумовлені використанням слова по ліві найменшого опору, викликаються, як зазначено вище, втратою відчуття кінематографу. Ці негативні елементи шкодять якості фільма, вони перетворюють його на суцільну балаканину, вони вбивають просторово-часову природу кіно як мистецтва. 
І виходить, що слово, цей могутній помічник кіно, перетворюється на його ворога. 
Яскравий приклад освоєння слова в плані виразних засобів кіно подає картина „Чапаєв". Режисери всебічно вивчили, продумали й усвідомили вибраний ними матеріал та виявили його в розгортанні сюжету і побудові дії з прекрасним відчуттям кінематографа. В цій картині рух дії, розкриття образу відбувається перш за все пластично, за законами німого кіно. В „Чапаєві“ слово працює на образ. В „Чапаєві“ слово насичує живою мовою, з >7 багатством інтонацій, прекрасні пластично-розв'язані епізоди. В "Чапавві" нема жодної репліки, яка не працювала б на сюжет, на образ. В "Чапавві" репліка посував образ, вона цілеспрямована. 
Візьмімо епізод з „Чапаева": "Де повинен бути командир?". 
Зміст цього епізода. як відомо, режисерам розповів Кутяков. Художник, який не відчуває кінематографа, пішов би лінією найменшого опору. Він подав би цей епізод у репліках (як багато таких прикладів у наших сценаріях!), підкріплених жестами („Слово породжує жест"). 
Прекрасні кінематографісти шукають для цього епізоду перш за все пластичного розкриття. В сценарії бр. Васильєвих цей епізод має такий вигляд:
Чапаєв креслить палицею на піску розташування роти, він намічає точки, де стоять ворожі кулемети і т. ін. Чи добре це? — Непогано. Тут ми маємо пластичне розкриття дії (знаки на піску). 
Але це режисерам здалося недостатнім. Вони почували, що це не вершина пластичного розкриття даного епізоду. Поперше, знімання такого епізоду потребувало б особливої точки апарату і виділення крупних планів рисунку на піску. Подруге, сама сцена відбувалась би у повільному темпі. Динамічний, внутрікадровий монтаж створити було б важко. 
І от режисери шукають і знаходять. Стіл, казанок, картопля, яблука, люлька. Яка чудова, насичена дією сцена, що розкриває Чапаєва! Ця сцена повна динаміки, в ній багато чудових деталей, нюансів: люлька, дим — гармата. Казанок — підвищення. Картопля — командир. І, нарешті — яблуко. Тут і характеристика самого Чапаєва (здогадливість), тут і динаміка і теплий юмор. 
Ось що значить не йти лінією найменшого опору, а шукати максимально повного розв’язання завдання засобами кіно.
Ось ще приклад. Чапаєв підходить до дверей, за якими сидить арештований Фурмановим командир. Вартовий не пускає Чапаєва. За лінією найменшого опору, Чапаєв розразився би реплікою, але... 
Режисери розкривають стан Чапаєва перш за все пластично: Чапаєв обурений, розгублений. Він без єдиної репліки скидає з себе одяг, пасок, револьвер... І лише згодом, коли його стан пластично розкритий, тоді вступає слово, розкриваючи Чапаєва далі, виконуючи те, що не може зробити німе кіно: 
— Хто ти такий? До слави моєї примазатись хочеш?... 
Сцену, коли ветеринари приходять до Фурманова скаржитись на Чапаєва, режисери розкривають перш за все пластично виразно. Ставлення ветеринарів до вимог Чапаєва відбиваються на ні в чому невинному столі та на предметах, що стоять на ньому і т. ін. 
В німому кіно часто-густо не тільки людина — і дія розкривалась пластично. Сюжет, фабула інтрига також була „овеществлены", і якась річ часто створювала і зав'язку і розв’язку, проходячи червоною ниткою через весь сценарій. 
На прикладі "Чапаєва" (кулемет) можна бачити, що і в звуковому кіно річ € такий самий сильний засіб побудови дії; кулемет у „Чапаєві" органічно злитий із змістом картини. Біля кулемета розкриваються взаємини Анки і Петьки в кількох сценах. Кулемет працює в «психічній атаці". Нарешті, кулемет до кінця використовується у сцені бою з козаками, що несподівано ввірвались. 
„Затрапезний вигляд" Чапаева - це перш за все пластична характеристика. Вона, на прийомі „повтора", розкриває образ в його русі. 
Багатство монтажних прийомів німого кіно сміливо використовують бр. Васильєви і в плані звукового кіно. 
Згадаймо, наприклад, сцену: „Митька помер... Помер Митька". У цій сцені таксамо режисери знайшли вичерпно пластичне виявлення змісту, посилене звуком і економною реплікою. Танець Потапова (Шкурата), під вальс полковника, інтригує і водночас готує глядача до репліки Шкурата. 
Або сцена: "Хто стріляв?" в епізоді бунту і т. д. і т. д. 
Проаналізуйте в плані вищесказаного ряд прекрасних радянських фільмів, які вийшли останнім часом! Тоді ви помітите, яке величезне значення має відчуття німого кіно, його засобів виявлення, його прийомів. 
І, нарешті, порівняйте засоби розкривати зміст фільма в показаних на фестивалі „Пансіон Мімоза" та „Віва, Вілла!" 
У першому фільмі — суцільна балаканина, підсмачена безперервним панорамуванням людей, що їдять, грають у рулетку і роблять усе, що здебільшого зовсім не посуває дії вперед. 
А у "Віва, Вілла!" ми бачимо скупі, яскраві деталі, скупі репліки, прекрасно, пластично, розкриті епізоди, чіткі, пластичні характеристики героїв, динамічний сюжет. 
Чим краще і повніше розкривається засобами кіно, на  основі революційного марксистського світогляду, повноцінний зміст сценарія, тим краща режисерська робота, тим краща гра акторів, тим більше захоплює, хвилює глядачів фільм. 
Щоб зробити фільм виразно звучащим, треба відчувати кінематограф.

