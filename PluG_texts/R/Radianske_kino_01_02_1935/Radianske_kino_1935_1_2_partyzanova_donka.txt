"Партизанова донька"
На першому всесоюзному з’їзді письменників піонери з "Бази курносих" рапортували: "Життя в нас таке яскраве, цікаве, в жодній країні ребята так не живуть, як ми. Ніде в цілому світі так не турбуються про нас, як у країні Рад. Тому і ребята ростуть зовсім інші".
Від письменників вони вимагали гарних цікавих книжок, що правдиво і просто відображали б нове радісне життя дітей радянської країни: "На гарну літературу. За гарну дитячу книжку. Товариші дорослі письменники, будьте готові!".
Цей соціалістичний рахунок адресований не лише до літератури, а й до всього мистецького фронту, зокрема до „найважливішого і наймасовішого мистецтва" — кіно. Наші діти і молодь чекають від кінематографії не декларованих обіцянок, а гарних, бойових і радісних, повноцінних кінотворів.
Перша комсомольська кінофабрика Українфільму в Одесі своїм фільмом "Партизанова донька" зробила помітний внесок у фонд нашого дитячого екрану.
Без штучного пафосу, з ліричною теплотою розповідає фільм про реальне життя — сувору і радісну героїку боротьби за нове колгоспне село. Створено ясні, правдиві образи нашого життя. Екран заполонили діти революції — чудесна Василинка-партизанова донька, юні ентузіасти, "поросячі шефи" — Мишко і Галька — рухлива, весела, ініціативна, колгоспна піонерія. Діти показані як творча активна сила на селі, як вірні поплічники дорослих в боротьбі за соціалізм. Вони охороняють колгоспне добро, дбайливо збирають колоски, шефствують над кіньми, беруть участь у розкритті куркульських вилазок, вчаться і нагромаджують соціальний досвід. їх виховує нове бурхливе радянське життя, традиції бойових незабутніх днів громадянської війни.
Минають роки, виростає, як берізка, посаджена біля партизанової хати, піонерка Василинка, краща з ребят — активістка піонерського шефства над колгоспним майном, над кіньми, над любим конем Сивком. Нове соціалістичне життя виховує піонерку Василинку, збагачуючи її досвід, поступово пояснює її дитячі спогади, роблячи їх рельєфнішими, класово усвідомленими. На очах у глядача виростає і міцніє тип справжнього борця за соціалістичну власність. На її прикладі яскраво показана роль піонерії в соціалістичній реконструкції села, в боротьбі з маневрами класового ворога на селі.
Юний виконавець цієї ролі — Корольова Гуля — створила надзвичайно привабливий, живий і правдивий образ партизанової доньки, накреслений в сміливих героічно-ліричних рисах. Вона правильно усвідомлює цей образ — рухливої, розумної і жвавої активістки-піонерки. Логіка побудови образу не відірвана від особи юної акторки. Вона виявляється в ії особистому емоціональному хвилюванні і це надає особливої вражаючої сили і життєвості створеному художньому типові в найскладніших ситуаціях і вчинках.

Ромашов Ігор створює реалістичний, правдивий тип Степана — сина куркуля Ступи, підкреслюючи його вагання і поступовий процес відходу від батька. Правда, не досить, підкреслено вплив комсомолу і піонерської організації на перевиховання Степана. Він лишена індивідуальному досвіді переконується в правоті піонерської справи і викриває свого батька.
Талановито виконує характерну роль "поросячого шефа" маленький Боярчук Едік. Його безпосереднє життєве малювання образу юного ентузіаста Мишка, надзвичайно багата міміка і жести зворушують і приковують увагу глядача (особливо в сцені відсічі куркулеві в стайні).
Поруч з цим, треба прямо зазначити, що дорослі актори не цілком задовільно впорались із завданням дати живі реалістичні образи (Петро — артист Осипець у ролі куркуля Ступи, артист Хорош у ролі партизана Яцука). Нечітко і фотографічно накреслено фігуру куркульської дружини, е деякі перебільшений в бік сентименталізму в змалюванні образу матері Василинки.
В картині е деякі недоречності. Партизановому коневі Сивку давно минуло 15 років, але це не заважає взяти його на облік для Червоної армії, очевидно, враховуючи минулі бойові заслуги цього "ветерана".
Ржавий обріз куркуля Ступи благополучно пролежав 10 років на видному місці, поки випадково не знайшла його піонерка Василинка.
Але в цілому сюжетна побудова картини і розвиток інтриги розгортається правильно і переконливо. Інтрига збудована цікаво і гостро, без заяложених стандартних положень, з урахуванням складності класової боротьби на селі, особливості нових маневрів куркульства. Цілком правильно робить режисер, не виявляючи до кінця картини симпатії чи антипатії кожного персонажу, а розкриваючи їх поступово в процесі ходу подій, шляхом всебічного викриття механіки класової боротьби.
Занадто спрощена виразність і поспішливість у сюжетному розв’язанні намірів куркуля Ступи, піонера Степана та позитивних персонажів спричинилась би лише до зниження напруженості драматичної дії і позбавила б наміри персонажів гострої цікавості для глядача. Пастка, яку приготував Ступа і в яку сам згодом потрапив, є спочатку невидимою для позитивних героїв і навіть не одразу розкритою для глядача, обізнаного вже із справжнім обличчям Ступи — убивці матері Василинки.
Лише після кульмінаційного моменту картини (буря на болоті, звільнення куркуля з посади), дія прямує якнайшвидшим темпом, глядач почуває наближення розв'язки. Але і тоді вузол інтриги не розрубується, а розв'язується в ускладненій ситуації. Досить нагадати сцену з обрізом, наростання підозри Ящука проти Ступи, зародки конфлікту куркуля із своїм сином Степаном, провокаційна поведінка куркуля на пожежі, спроби відвести підозріння в крадіжці коня на циган і т. д.
В коло драматичних колізій, як допомічний засіб психологічного умотивування героїв, втягнуті тварини (кінь Сивко, собака тощо). Це збільшує художній ефект картини. Завдяки вдалій роботі режисера й оператора, тварини максимально .обіграні", їх рух і дії у важливі моменти не втрачають рівноваги, підкреслюють ритм і напруженість розвитку дії. Наприклад, кадри в полі з собакою, сцена з Сивком на болоті тощо.
Природні явища щільно поєднуються з ходом дії в картині, вони надають дії в кульмінаційний момент найдужчої сили (буря і виблиски над болотом, неспокій серед тварин, наростаючий страх у куркуля).
Загалом картина побудована на чіткій ритмічній конструкції. Гарний монтаж (асистентки Маєвської) багато допоміг правильному темпові фільму, послідовному. лаконічному розгортанню конфлікту і загальній динамічності.
В розвиток дії міцно втягнуто глядачів, режисер примушує їх переживати, тремтіти, ненавидіти, любити разом з героями. Увесь час демонстрації фільма почувається щільний контакт аудиторії з тими подіями, що проходять на полотні.
Сюжет картини ніби повністю вичерпується одночасно з погасанням світла на екрані, але, як це властиво кожній гарній картині, думка глядача продовжує розвиватись далі, поширюється за межі даної постановки.
