«За велике мистецтво»

Українська кінематографія в боротьбі за ліквідацію свого відставання, за своє просування в передові ряди кращих кіноорганізацій Союзу, дала ряд картин, які, безперечно, свідчать про початок серйозного зламу в її роботі. 
„Партизанова донька” цілком законно дістала високу оцінку як твір, що сполучає в собі революційну насиченість з захопливим сюжетом.Щасливий фініш" — бадьорий фільм про нашу молодь, яка поєднує ударну роботу на виробництві з фізкультурною майстерністю. 
Недавно випущений київською фабрикою фільм „Дивний сад” режисера Френкеля відзначається як свіжістю і значністю тематики (виховання юних музичних талантів у Радянській країні), так і своїми художніми якостями. Режисер Кавалерідзе на київській фабриці закінчив великий звуковий художній фільм „Прометей." 
Виробниче піднесення, яким характеризується робота київської й одеської кінофабрик, тематика і різноманітність жанрів картин, що є у виробництві, енергійна робота режисерів, що ставлять ці фільми, дають підставу думати, що до свого п'ятнадцятирічного ювілею українська радянська кінематографія прийде з рядом великих ідейно-значних художніх творів. 
Українська кінематографія, безперечно, є на піднесенні. Проте досягнуті результати ніяк не можна визнати за достатні і вирішні. 
На останньому пленумі спілки радянських письменників України тов. Постишев дав дуже яскраве і правильне зіставлення росту нашої країни і завдань радянського мистецтва. Він сказав: „Наша велика країна росте гігантськи, їй потрібне велике мистецтво. І ми кажемо українським письменникам, що мали на минулих етапах деякі вагання і помилки: беріться за роботу, беріться сміливо, впевнено за роботу, включайтесь у творчість великої радянської художньої літератури України. А ми будемо вам допомагати кріпко, всіляко будемо допомагати". 
Вказівки тов. Постишева радянським письменникам України суттю своєю безпосередньо адресовані також і до працівників української кінематографії, які також зазнали вагань і мали ті самі помилки, але, очистившись під керівництвом партії від контрреволюційної націоналістичної погані, вийшли на шлях свого зростання. 
„Наша велика країна росте гігантськи. їй потрібне велике мистецтво". (Постишев). Тим часом те, що зроблено українською кінематографією, ще не можна віднести до категорії великого мистецтва, гідного завдань нашої великої країни. За нами ще великий борг і ми зможемо його сплатити тільки на основі дальшої наполегливої більшовицької роботи, окрилені творчими дерзаннями, ведучи боротьбу з усякою спробою спочити на лаврах, заспокоїтись на досягнутих результатах. 
Конкретні вимоги, визначені тов. Постишевим на пленумі правління спілки радянських письменників України, обов'язкові не тільки для письменників, а й для нас, працівників кінематографії.Висока ідейність і принципіальність у творчості" ... „Соціалістична правда, щирість, як в самих творах, так і в моральному обличчі письменника" ... „Робота над собою, робота над підвищенням
рівня своєї загальної культури, рівня художньої майстерності* ...„Створення* справді товариських відносин, справжнього колективізму в вашому середовищі (Постишев),— за все це повинні рішуче битись* і всі працівники кінематографії. 
Лише здійснюючи вимоги, висунуті тов. Постишевим, ми розв'яжемо великі відповідальні завдання, що стоять перед нами як одним з важливіших загонів української соціалістичної культури: дати високі зразки соціалістичного реалізму в кіно, дати художні твори, що мобілізують трудящих нашої країни на боротьбу за побудову безкласового соціалістичного суспільства. 
Поруч з цим, ми повинні, на основі більшовицької самокритики, встановити найслабші ділянки в нашій роботі, щоб з усією сміливістю і рішучістю, до яких нас закликає партія, усунути їх і добитися справжньої перебудови в роботі. 
Виробнича програма 1935 року, не зважаючи на різноманітність своєї тематики, має дуже істотний дефект — недостатню ще питому вагу української тематики в загальному плані виробництва і недостатнє використання у фільмах, що є у виробництві, всього багатства народної творчості, яка оплодотворена пролетарською революцією і бурхливо розвивається на нашій соціалістичній батьківщині. Тому використання матеріалу народної творчості не тільки надасть художнім фільмам української кінематографії необхідної яскравості і колоритності, але також збагатить наше кіномистецтво невичерпними ресурсами масової творчості. 
Цілком очевидно також, що просякнутий більшовицькою ідейністю справжній художній фільм, зроблений на українському матеріалі, матиме не тільки українське, але і всесоюзне значення. 
Вказівки товариша Сталіна у розмові з режисером Довженком про необхідність рішучого повороту в бік української тематики та про широке використання фольклорного матеріалу мають для української кінематографії значення важливішої директиви до побудови тематичного виробничого плану 1936 р. 
Уже в 1935 році закінчені або є у виробництві ряд фільмів, в основу яких покладено український матеріал: "Я люблю", "Дивний сад", "Повідь", "Застава коло Чортового броду", "Чи знаєте ви українську ніч?" (назва умовна), але в цих речах українська тематика ще не піднесена на таку висоту, яка дала б право українським кінопрацівникам сказати: "Ми досить успішно здійснюємо директиву партії про створення мистецтва, національного формою і соціалістичного змістом". 
Цілком неприпустимо також, що в 1935 році буде закінчений лише один фільм „Повідь" на тему про сучасний український колгосп. 
Розробляючи тематичний план 1936 року, керівництво Українфільму і фабрик повинно рішуче усунути згадані хиби і зосередити свою увагу на великих центральних темах, присвячених розквітові Радянської України і характеристиці передових людей соціалістичної промисловості та колгоспів. 
Всі багатства нашої квітучої країни, її передові люди, прекрасна героїчна молодь, нестримний творчий порив, любов до соціалістичної батьківщини, яка рухає маси робітників і колгоспників,— все це мусить дістати на екрані яскраве втілення у правдивих художніх образах. 
Які широкі можливості відкриваються перед творчими працівниками української кінематографії! Необхідно тільки, щоб вони тісніше пов'язали свою творчу роботу з тим яскравим і кипучим життям, яке нас оточує, загорілися тим творчим вогнем, що палає у душі кращих людей наших заводів, колгоспів, людей науки і техніки. 
До 20-річчя радянської влади мусить бути випущений ряд великих художніх 'фільмів, гідних роковин нашої великої революції. Крім фільма "Щорс", який буде ставити режисер Довженко на здійснення вказівок товариша Сталіна, Українфільм пустить у виробництво у 1936 році „Дніпро* (режисер Каьалерідзе). В цьому фільмі в образах людей Радянської України буде показано її політичне, господарське і культурне зростання. 
Поруч з цим, у програмі 1936 року мусить бути забезпечена висока питома вага індустріальної і колгоспної тематики. Необхідно найсерйознішу увагу приділити також і екранізації українських класиків.
Для роботи над сценаріями, які повинні забезпечити тематичний плай 1936 року, Українфільм залучив значну кількість українських письменників і сценаристів: Яновського, Первомайського, Корнійчука, Кириленка, Кулика, Арк. Любченка, Ковальчука, Донченка, Квітка, Владка, Лазуріна, Ісаєва, Добровольського, Заца та інш. 
Проте, ми повинні рішуче застерегти від переоцінки досягнутих результатів. 1 торік було укладено багато договорів з українськими письменниками та письменниками РСФРР, був намічений дуже цікавий і різноманітний тематикою виробничий план, але багато з нього, в наслідок не досить конкретної роботи над окремими темами, не було виконано. Звідси наука: лише конкретний безпосередній зв’язок у процесі роботи — фабрики з письменником, режисера з письменником — забезпечить створення повноцінного твору, який може бути допущений у виробництво. 
Важливішою умовою дальшого росту української кінематографії є також ще ширше залучення українських письменників і представників суміжних галузей мистецтв до роботи в українській кінематографії. Ми вважаємо, що наслідки, досягнуті в залученні до роботи українських письменників, є тільки початок великої організованої роботи в установленні творчого зв'язку української радянської кінематографії з усією українською творчою громадськістю. Тісне ділове співробітництво працівників кінематографії, театру, музики, образотворчих мистецтв забезпечить створення великих повноцінних в ідейному і художньому відношенні фільмів. 
Одна з серйозніших причин відставання української кінематографії в період 1931—1933 р. — незадовільна робота української кінематографії над вихованням і закріпленням художньо-творчих кадрів. За останні півтора року висунулось кілька молодих режисерів: Луков, Маслюков, Френкель, Коломейцев, Григорович; залучено до роботи нові творчі кадри. Значно виросли і зміцніли кадри операторів, а яких деякі показали себе як талановиті майстри — Панкратьев, Топчій, Єкельчик, Шекер, Куліш, Лаврик. Але треба сказати, що робота над вихованням творчих кадрів є і досі найслабша ділянка роботи Українфільму. Керівництво Українфільму і фабрик лише приступає до організованої підготовки майбутніх режисерів. Акторські кадри нечисленні і, крім невеликих винятків, дуже слабкі. 
Ще не так давно в українській кінематографії мала місце явна недооцінка ролі актора у фільмі. Тим часом неодмінною умовою справжньої художності фільма є добре акторське виконання. Зараз серед режисерів стався злам у напрямі ретельнішої роботи з актором та орієнтації на кваліфікованого актора з своєю творчою індивідуальністю. 
Проте, робота по підготовці і вихованню акторів поставлена ще незадовільно. Цілком очевидно, що рішуче поліпшення підготовки творчих кадрів є неодмінніша умова як закріплення досягнутих успіхів, так і дальшого росту української кінематографії. Вказівка товариша Сталіна „кадри вирішують все"—повинна стати наріжним каменем всієї роботи української кінематографії. 
Поруч з роботою по підготовці й підвищенню кваліфікації творчих кадрів, треба приділити особливу увагу також і створенню умов для їх продуктивної і творчої роботи та для розвитку творчо-громадської активності. 
Тут до речі знов згадати про те, що говорив тов. Постишев у цій справі на пленумі спілки українських радянських письменників: „І, нарешті, четверте, на що я вважаю за потрібне звернути вашу увагу, — це створення справді товариських відносин, справжнього колективізму в вашому середовищі. Я в даному разі говорю про колективізм не в розумінні бригадного методу роботи. Я говорю про колективізм у взаємовідносинах, у ставленні один до одного, особливо до молодих ростучих кадрів". 
Повернення для роботи на Україну такого видатного майстра, як Довженко, Українфільм повинен використати не тільки для створення зразкових творів кіномистецтва, але і для найбільшого посилення громадсько-творчої роботи і виховання молодих творчих кадрів — режисерів і акторів.
Перебудовуючи свою роботу, керівництво Українфільму і фабрик стоїть ще перед одним серйознішим завданням — рішуче покінчити з недооцінкою планово фінансової дисципліни, яка є в багатьох творчих працівників, в наслідок чого ми маємо значні перевитрати коштів по фільмах, перевитрати плівки і неприпустиме затягування строків постановки фільма. Треба раз назавжди покінчити з зовсім неправильним і шкідливим протиставленням творчих і господарських завдань. 
Сполучаючи мінну виробничу дисципліну з високою ідейністю, всемірно поглиблюючи свою художню майстерність, неухильно підвищуючи рівень кінокультури, працівники української кінематографії зуміють виправдати підвищені вимоги, що ставляться до них, і доб'ються здійснення великих завдань, вказаних товаришем Сталіним в його привітанні працівникам радянської кінематографії в день її п'ятнадцятиріччя: „Радянська влада чекає від вас нопих успіхів — нових фільмів, прославляючих подібно "Чапаеву" велич історичних справ боротьби за владу робітників і селян Радянського Союзу, мобілізуючих на виконання нових завдань і нагадуючих як про досягнення, так і про труднощі соціалістичної будови".
