Сон Фокіна

За сценарієм Юрія Олеші на київській кінофабриці ставлять звуковий художній фільм „Строгий юнак." 
В центрі великого павільйону київської кінофабрики збудовано оригінальну декорацію для знімання одного з епізодів фільма. 
... Ніч. Чудна огорожа; оповита повзучими рослинами. Через огорожу поволі перелізає людина, одягнена у фрак. Це — Дискобол. Він поволі йде по алеї саду. Незвичайні квіти ростуть з обох боків алеї. Це — колосальні гіпертрофовані троянди. Серед цих квітів, поволі, наче пливучи в повітрі, проходить Дискобол. Він зриває прекрасну хризантему. З насолодою вдихає повітря, наповнене чудовими ароматами. 
Посередині алеї стоїть розкішно сервований стіл. 
Іскристий метелик раптом з’являється перед Дискоболом. Пурхаючи, він летить уперед, наче показуючи путь. 
Дискобол іде на звуки чудової музики, яка долітає звідкись. 
І от перед ним — величний зал, наче з казкового палацу. Велетенські колони з білого мармуру визначають контури зала. Паркетна підлога рівна, як дзеркало. В підлозі чудово видно ввесь зал, сходи, подібні до віяла, чорний рояль, піаніста з обличчям Шопена і суворих людей у фраках. Всі слухають дивну музику. 
І Маша! Прообраз жінки-мрії... 
Все це побачив Дискобол. 
Маша повернула до нього голову і пішла йому назустріч. 
Піаніст спинився. 
— Маша, ти нам заважаєш слухати! — сказав доктор Степанов.
— Як вона може заважати слухати музику? — пролунав чийсь голос. Це говорив Гриша Фокін. Він раптово з'явився в кіпці коридору сходів, грандіозного, як мрія. 
— Як вона може заважати, коли сама вона — музика? — сказав Фокін. 
І руки Маші заспівали. Співало її волосся, співала вся її постать. 
І ось нікого, крім двох закоханих, не лишилось у грандіозному білому залі. Зникли люди, зник рояль. 
Але чомусь по дзеркально рівній підлозі раптом пішли... хвилі Справжні пінисті хвилі!.. 
І дзеркальна підлога раптом перетворилась у схвильоване озеро. Малюнок підлоги захлеснули хвилі. Закохані опинились наче на якомусь мініатюрному острові. А стіни стали прозорими, і за ними розгорнувся садок, і це більш фантастичний, ніж алея, по якій ішов Дискобол. 
Колони перетворились у величезні, незнайомі дерева, а спід води раптом випливли грандіозні водяні лілеї. Вони зітхнули своїми пелюстками. Тепер весь зал перетворився у дивовижне озеро посеред прекрасного лісу. 
Навкруги „острову", де стояли закохані, раптом піднялася величезна хвиля і з шумом обрушилася вниз. Вона несподівано знову метнулась у небо гігантським фонтаном. І закохані сховались від очей глядача, оточені водяною стіною. 
Гриша Фокін став на коліна перед своєю коханою... 
...і раптом прокинувся Фокін. 
Все це був лише сон! 
Фокін стояв на колінах у міському садку, обхопивши руками мокру березу. Лив осінній дощ. 
Для знімання цього епізоду, як уже зазначено вище, на київській кінофабриці була побудована складна, велика декорація. Для неї використали великий павільйонний басейн. 
На рівні води поставили стільці, колони, малюнок підлоги. Все це було укріплене на спеціальних складних станках, що упирались на дно басейна. 
В спокійному стані вода мала вигляд великого дзеркала. Це й використав художник для „підлоги*. Водяні квіти, зроблені з металу, були укріплені на пробкових рятувальних кругах, прив'язаних до дна басейну. В потрібний момент ці металеві квіти підіймались на поверхню води, виштовхувані пробковими кругами. 
Як стільці, меблі та інше „ховалось” під воду? Робилось це так: станки, що підтримували „доріжку", розкладену по поверхні води, і підпорки меблів у потрібний момент, складались і йшли під воду. Це — дуже складне технічне пристосування, на яке затратили багато сил і енергії. Щоб зробити „хвилі”, 
на дні басейну укріпили спеціальне водяне колесо, подібне до колеса водяного млина. Одночасно були використані пропелери. 
Для „прозорих" стін використали звичайний тюль, за яким можна було бачити у потрібний момент (коли оператор відповідно міняв фокус) — спеціально збудований „чудовий сад". 
На виготовлення прозорих стін витратили понад 5 тис. метрів тюлю. 
Для пуску високого струменя води використали декілька потужних насосів. 
Щоб освітлити всю цю декорацію, мобілізувала весь освітлювальний парк фабрики — понад 400 освітлювальних одиниць (7000 ампера. 
Загальна висота декорації дорівнювала висоті шестиповерхового будинку. 
Декорація збудована за ескізами і 'під безпосереднім керівництвом художника Морица Уманського. 
Режисер картини — А. М. Роом, постановщик „Бухти смерті” „Зрадника“, "Третьої міщанської" "Привид, що не повертається" та інші. 
Оператор — молодий талановитий Ю. Єкельчік, що брав участь у зніманні „Івана" Довженка. 
Композитор — Г. Попов, який написав музику до „Чапаєва". В ролі доктора Степанова — народний артист республіки Ю. Юр'єв (Ленінград). Відома кіноартистка О. Жизнєва виконує роль Маші—дружини доктора Степанова.
В ролі Цитронова, друга доктора Степанова, — заслужений артист республіки Штраух (Московський театр революції). 
Роль Гриші Фокіна виконує артист Д. Дорліак (театр їм. Вахтангова), в ролі Дискобола — артист Сочевко (театр ім. Станіславського).

