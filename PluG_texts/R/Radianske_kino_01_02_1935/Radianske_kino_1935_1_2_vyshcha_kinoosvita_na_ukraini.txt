«Вища кіноосвіта на Україні»

Українська радянська кінематографія одержала в спадщину від старої дореволюційної кінематографії кілька напівкустарних підприємств в Одесі і Києві і, разом з ними, кадри художніх працівників-режисерів, акторів, операторів, які своєю низькою кваліфікацією та творчим напрямом ніяк не задовольняли вимог нового радянського кіно. 
Вже в 1922-23 році, з початком масового виробництва художніх фільмів, українська кінематографія гостро відчула брак кадрів, які б задовольняли ідейно-художнім вимогам кіно. 
Тільки в 1924 році від кустарних форм підготовки кадрів через різні курси перейшли до шкільної системи. В Одесі був утворений технікум кінематографії, який того часу був першою і єдиною школою для підготовки кваліфікованих кадрів кіно. Цей шлях організованої підготовки кадрів цілком виправдав себе. 
Одеський державний технікум кінематографії з 1924 до 1929 р. випустив 129 чоловік режисерів, операторів, акторів, які майже всі працюють в системі радянської кінематографії. 
Дальший розвиток техніки кіно, зокрема звукового, зрослі вимоги до художньої якості висунули завдання підвищити якість підготовки кадрів. 
На основі цього в 1930 році Одеський технікум кінематографії було реорганізовано в інститут кінематографії і переведено до м. Києва. 
Київський інститут кінематографії утворено було в складі режисерського, сценарного, операторського, фото-хемічного, кінотехнічного і згодом акторського факультетів.
Гостра потреба в кваліфікованих кадрах для всіх ділянок кіновиробництва зумовила цю вузьку спеціалізацію і велику кількість профілів у готуванні нових кадрів. 
Інститут розгорнувся як вища школа, як центр готування кадрів для української кінематографії. 
Київський кіноінститут випустив першу в Радянському Союзі групу інженерів-фотохеміків, які працюють зараз на фотофабриках Києва і Москви, копірфабриці в Києві і, в основному, на перших радянських фабриках кіноплівки. Випускник тов. Шор працює головним інженером кіноплівкової фабрики. Інженер-фотохемік тов. Головатенко працює завідувачем найвідповідальнішого цеху переяславської фабрики і решта, близько 1.0, працюють на цих же фабриках змінними інженерами, завідувачами відділів технічного контролю, цехів, лабораторій і т. д. Студентки-хемічки т т. Голомій і Шакунова перші на радянських фабриках плівки винайшли спосіб виготовлення негорючої плівки і працюють зараз в Науково-дослідному інституті кіно і фото (Н1КФ1) в Москві. 
Безперечно, при участі фахівців, випущених інститутом, радянські фабрики плівки освоювали цю складну галузь хемічної промисловості. Зараз радянська промисловість освоїла це виробництво. В цій великій перемозі невеличка частина належить також і інженерам-вихованцям Київського інституту.
Інститут випустив ЗО інженерів зву* нового кіно. Кадри інженерів і техніків звуковиків, що працюють в українській радянській кінематографії, це кадри, підготовлені лише інститутом і технікумом. Вони встановили звукові апарати в кінотеатрах України і виконали відповідальне завдання українського і союзного урядів — озвучити 220 кінотеатрів у сільських районних центрах. 
Однією з величезних перемог інституту і технікуму є те, що він випустив кілька десятків операторів, що тепер працюють не лише в українській, а і в кіноорганізаціях інших союзних республік. Наші молоді оператори вже давно опанували всю складність фахової техніки і стали відомі як великі майстри своєї справи. Інститут і технікум можуть пишатись іменами операторів Панкратьева, Єкельчика, Топчія, Шеккера і т. д., які працюють на одеській і київській фабриках і добре відомі радянському глядачеві. Серед операторів, що закінчили одеський технікум, є зараз кваліфіковані викладачі і наукові працівники (Горіцин, Панкратьев, Файнштейн, Новіков), які ведуть найцікавішу педагогічну роботу. 
Варто також сказати про підготовку творчих кадрів — режисерів і акторів. 
Це найскладніша, відповідальна ділянка підготовки кадрів. Режисер і актор є провідні професії серед усіх працівників кінематографії. Справа підготовки режисерів вимагала і вимагає зараз виняткової уваги в доборі як студентів, так і викладачів-вихователів, яких можна брати лише з кращих майстрів радянського кіно. На цій ділянці як одеський технікум, так і інститут мають значно менше досягнень, ніж у підготовці кадрів решти профілів. 
Але все ж і на цьому фронті ми дали ряд фахівців, які поступово, опановуючи складну техніку режисерської майстерності, починають виявляти себе як здібна молодь. Серед них слід відзначити молодих режисерів Одеської комсомольської фабрики: Маслюкова і Маєвську, що дали гарний фільм „Партизанова донька", режисера І. Григорович, що поставила дитячий звуковий фільм „Будьониші", режисера Білінського, що знімає зараз звуковий фільм "Застава коло Чортова Врода". 
Промова вождя партії тов. Сталіна 4 травня на випуску академіків Червоної армії з усією гостротою ставить перед керівниками української кінематографії питання про таке ставлення до кадрів фахівців, яке б забезпечило найвищу якість їх продукції та зростання самих кадрів
До молодих режисерських кадрів потрібна особлива увага на виробництві. їх треба оточити атмосферою довір’я і підтримки, всебічної допомоги їх творчому зростанню. 
До цього профіля творчих кадрів потрібна особлива увага на виробництві, бо ні одна з професій кіно не вимагає такої високої культурної і технічної підготовки, як професія режисера. Ні одна з професій кіно не вимагає такої глибокої практичної перевірки, як професія режисера. 
Отже, наші молоді режисери, що закінчили інститут у 1935 р. і працюють на київській і одеській кінофабриках асистентами й помічниками режисера, потребують чулого ставлення до себе, товариської підтримки та більшовицької критики, яка дасть їм змогу стати кваліфікованими працівниками радянської кінематографії. 
На жаль, на наших кінофабриках ще не створені всі потрібні умови для виховання творчого молодняка.
Виховуючи радянських фахівців, кіноінститут провів велику боротьбу проти троцькістсько-націоналістичних елементів, що своєю контрреволюційною роботою шкодили справі підготовки кадрів. Інститутська парторганізація викрила буржуазного історика мистецтва Гілярова, українського націоналіста — викладача історії української літератури Лебедя і інших. Борючись за чистоту революційного вчення Маркса — Леніна — Сталіна, інститут очистив лави викладачів і студентів від контрреволю ційних троцькістких і націоналістичних елементів. 
Поруч з своєю навчальною роботою, інститут розгорнув уже і науково-дослідну роботу. Ще 1931 року професор Балл сконструював універсальну приставку для звукопроекційних апаратів і відтоді, поступово розгортаючи свої експериментальні роботи, інститут перетворюється на центр науководослідної роботи в кіно на Україні. 
Протягом 1934 року інститут, разом з трестом Українфільм і київською кінофабрикою, провів дві наукозо-доСАІДНІ конференції! цим самим сприяв організації науково-технічних кадрів, що ведуть дослідну роботу в українській кінематографії. Тепер інститут об'єднав у своєму науково-дослідному секторі близько 20 наукових працівників, що цього року повинні дати вже масову наукову продукцію. 
1934 року при інституті, за постановою РНК УСРР, утворена при фахових кафедрах аспірантура на 12 чоловік.
Утворенням аспірантури ми підносимо нашу роботу на вищий теоретичний рівень, чим частково розв'яжемо проблему науково-педагогічних кадрів, яка зараз є найвужчим місцем інституту. 
Розгортаючи наукову роботу в галузі техніки кіно, інститут тепер розпочав роботу також і по розробленню історії української радянської кінематографії та проробленню ряду теоретичних проблем.
Практика попередніх років показала, що існуюча система підготовки кадрів режисерів і акторів кіно тепер уже не задовольняє тих вимог і завдань, що їх ставить перед кіно наша партія і уряд. 
Робота по підготовці кадрів художніх працівників для кінематографії е вирішна. В основу цієї роботи треба покласти вказівки товариша Сталіна про виховання кадрів. Ці вказівки є бойова програма для всіх працівників української кінематографії.

