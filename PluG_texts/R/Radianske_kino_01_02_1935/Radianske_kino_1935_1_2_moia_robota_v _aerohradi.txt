"Моя робота в "Аерограді"

На весні минулого року мені пощастило дістати творче відрядження до Москви і Ленінграда. 
Бувши в Москві, я зустрівся з Олександром Петровичем Довженком. Розмова була коротка. 
— Від сьогоднішнього дня ви повинні запустити бороду.До початку роботи лишилося два місяці. Гадаю, одросте. Ось вам сценарій. Прочитайте і зверніть увагу на Глушака. Це — ваша роль. Коли будуть якісь зазіхання на вашу бороду від київських режисерів чи дирекції — негайно телеграфуйте. Ми вже і якось відстоїмо. 
Як не хороше ходити між людьми акуратно підстриженим та чисто виголеним, проте від цієї пропозиції я не відмовився і навіть з радістю прийняв її. Кожен актор вважає за щастя працювати з Довженком. 
Минув деякий час. Я вже в Києві. Одержую телеграму: "Вирощуйте бороду. Чекайте виклику*. Я відповідаю: «Борода росте. Готовий до від’їзду". Дівчина, що прийняла від мене телеграму, проглядаючи її текст, спинила своє перо на слові „борода". 
— Це, часом, не помилка, громадянине? Може, города?... 
Ні,— кажу,— голубко, справжнісінька борода, оця, що в мене. 
Дівчина підозрілим поглядом зміряла мене з голови до пояса і з кривою посмішкою почала старанно виводити пером літеру „б", очевидно, для того, щоб і телеграфіст не прийняв мою бороду за „ростучий город". 
Через 21/2 місяці я вже на Далекому Сході, у Владивостоці. Два тижні не вилазили з приміщення. Безупинний дощ наганяв на групу безнадійний смуток. 
Але час не пропадав марно. О. П. Довженко підготовляв групу до наступної роботи; провадив бесіди про міжнародний стан, особливо про Далекий Схід, 
і про те, що повинен являти собою наш фільм при даній міжнародній ситуації; він також знайомив групу з етнографією та економікою Далекого Сходу. Ці лекції, бесіди дали нам, акторам, матеріал для правильного трактування ролей і правильного розкриття образу жителя тайги. Для багатьох нас Далекий Схід був новина. Це дуже ускладняло нашу акторську роботу. Ми не могли відчувати так обстанови тайги, як можна відчувати обстанову заводу чи колгоспу, з якою ми стикаємось на кожному кроці. 
Не знаю, як хто, але я особисто, приїхавши до Далекосхідного краю, відчув себе дуже мізерною істотою серед тієї казкової природи з її тиграми, кабанами та ведмедями,— дуже маленьким і боязким проти тих мисливців, які влучають без найменшого здригання руки в серце п'ятнадцятипудового тигра. А мені припало відобразити на екрані одного з таких, живих досі— Глушака Василя Тарасовича, який на своєму віку убив сорок тигрів. 
Нарешті виглянуло сонце. Ми, оновлені надією на теплу його ласку, виру - шили до Тигрівської паді (80 кілометрів від Владивостока), де була намічена наша знімальна база.. Як тільки ми розташувались там у наметах, нас знову обгорнули тумани й дощі. 
У наметах вогко, а на душі цілковита безнадійність. Деякі товариші зовсім утратили надію на будьяку погоду й почали умовляти О.П. Довженка вернутися до Москви. Але той ніяк не піддавався цим підупадницьким настроям і вирішив спокійно чекати поки... з’явиться на небі молодик. Цей молодик ставив на карту нашу роботу на Далекому Сході. За авторитетним свідченням тигрівського мисливця, товариша Сови (у якого є своя тайгова „метеорологічна станція" — сопка Педан молодик на небі), за три-чотири дні нам буде цілком в ідомо: тайга чи Москва. 
— Якщо Педан закурить з появою молодика - вересня,— казав т. Сова, — згортайте, хлопці, манатки, бо цього літа вам сонця тут не бачити! Я тайгу добре знаю.
Андрій Сергійович Сова просиджував у нас цілі вечори, і його оповідання про полювання на кабанів були для нас єдиною розвагою. 
Коли дощ трохи вщухав, ми знаряджались у тайгу в повному „знімальному" обмундируванні (одяг, ічики, зброя), щоб „вростати" в неї. У таких випадках Довженко давав свої вказівки, як треба поводитися в тайзі. 
— Перш за все,— каже він,— тайга має свої природні закони. Вона не любить людського галасу. Ходіть тихенько. без найменшого звуку, як ступають тигри. 
Уся група, вишикувавшись рядками, затаївши подих, посувалася кривими тропами в непролазну пущу. 
Від незвички якось моторошно було. Здається, скрізь, де гущавина, притаївся тигр. От-от вискочить і кинеться на тебе. Але ніяких тигрів там не було. І потім ніяково було за свій дурний острах. 
Якось надвечір високі тяжкі хмари очистились від нижнього туману. Настав той день, коли т. Сова повинен дати свої „метеорологічні" висновки. Група не зводить очей з високого шпиля сопки Педан. Димить проклята. Клуби диму так і гуляють на ній, ніби хтось жонглює ними. 
— А ось і т. Сова. 
І, справді, Сова наближався до нас, але на його суворому партизанському обличчі не видно було погоди. 
— Димить, Андріє Сергійовичу! 
— Не димить, Олександре Петровичу, а пахтить! Ось бачите, яка здоровенна риба суне вгору. О, і голова одлетіла вже, — вказуючи пальцем на клубок туману, що почав танути, каже він. 
— Ручусь вам, що завтра буде сонце! 
Небо за ніч очистилось. А вранці нас зустріло довгожданне сонечко. Воно світило нам усі 40 день наших знімань. Ми його таким сяючим і лишили там, без єдиної хмарки на небі.
Почалася кипуча робота. Прогаяні Артист Умраіифільму С. Шшайдп хмарні дні треба було надолужити темпами праці.
Навколо Тигрової були намічені заздалегідь знімальні пункти. У нас був свій власний грузовик, привезений з Москви. Але чого він вартий у тайзі, коли в ній людині важко пробиратись. Щоб полегшити пересування знімальної апаратури, нам довелося до одного з пунктів, від якого по радіусах розходилися інші, прочистити для машини дорогу 5 клм. завдовжки. Отже, клм. 7 від бази в тайгу машина відвозила апаратуру і всякі знімальні та оборонні прилади. Далі йшли тільки мисливські та звірині тропи, завалені на кожному кроці корягами та „вальожинами" (так звуться повалені тайфуном дерева). І вже звідти нам доводилось щодня продовжувати нашу подорож з повним навантаженням апаратури, дзеркал, реквізиту, пилок і сокир. Такі подорожі доходили до 10 кілометрів в один кінець. 
По дорозі ми часто натрапляли на гадюк. Були любителі, які тут таки здирали а них чудово розписану шкіру, мовляв, „на галстух і на диво москвичам". 
Найнебезпечнішим звіром були для нас шершні завбільшки з хруща. Кажуть, що шости укусів їх і кінь не витримує, а от наш оператор Едуард Казімірович Тіссе. нехай здоровий буде, дістав тільки два таких укуси в ногу, а ледве додому дійшов. 
Знімати у тайзі — теж нелегка справа. Це не те, що в степу чи в селі, де сонце цілий день до твоїх послуг. Тайга темна, як вечір. Зза густого верхів’я вікових кедрів проміння сонця не легко достає землі. Доводиться зрізувати десятки таких деревин, щоб освітити потрібну для знімання площу. І так сонце з кожною хвилиною відходить. і з ним валяться дерева. Знімальний день у тайзі — це день безупинної боротьби а природою. Приходиш увечері до намета з таким виглядом, наче тебе покрутило у бетономішалці. 
Всю цю важку фізичну роботу (прочищання доріг, рубання дерев, будування декорацій старовірського села тощо) виконувала сама група і всі без винятку. Єдина жінка в групі т. Ю. Солнцева в боротьбі з природою не відставала від чоловіків. О. П. Довженко був живим прикладом для всіх. Він ніколи не зважав на свій стан, на свою вгому. Він працював більше за всіх, і своєю невичерпною енергією наснажував інших. Це взагалі його манера поводитись під час роботи та поза нею. Весело, бадьоро і дуже організовано. Цим настроєм живе його група. Звідси випливає все цінне для актора. що може бути й повинно бути в кожного режисера-майстра. Від оточення, від того, як режисер поводиться під час знімання, великою мірою залежить і якість роботи актора 
Довженко — один із тих майстрів, які цікавляться актором не тільки на фабриці і під час роботи, але й поза ними: його побутом і навіть його життєвими дрібницями. Перед тим, як поставити актора перед апаратом, він може запитати його, як він спав, чи снідав, і що саме. Тут уже самий факт зацікавленості в доброму настрої актора підносить фізичну й духовну працездатність його. Спільна робота з Довженком дала мені багато корисного не тільки як для актора, але й як для людини.
Як актор, багато цінного набув я від нього. „Аероград" — це моя вища школа кіномистецтва. 
За всі свої 10 років роботи в кіно, в „Аерограді“ вперше відчув я велику радість від поєднання фізичної і творчої праці. Від пили, сокири ставав під об’єктив, і фізична праця не то, що ходила мені, а навпаки, допомагала. Я почував себе бадьорим завжди в русі, живим образом, який я давав для екрана. Я був справжнім таєжником, червоним партизаном, ніби все своє життя виріс у тайзі. 
Я переконався.що немає гіршої втоми для актора, що нівечить його фізичну й духовну здатність, як напівсонний відпочинок десь у затишку, від якого завмирає вся твоя істота. Після такого відпочинку стаєш під апарат млявий, порожній і розбити?. Поки розкачаєшся, минає час і даремно тратиться плівка на дублі. 
„Аероград" дав мені зрозуміти, що тільки активна участь актора в спільному творенні фільма, постійне тривання його в образі може забезпечити наслідки його творчої роботи. 
Яким буде мій образ Глушака — покищо не наважуюсь сказати. Проте, маю надію (і це думка не лише моя), що наш Глушак буде грізною, могутньою постаттю вартового соціалістичних скарбів Далекосхідного краю.

