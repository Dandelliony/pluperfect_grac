«Фільм молодої бадьорості»

Молодий вітрець рябить поверхню голубої бухти. Риштовання корабельних доків залиті південним сонцем. Запахи зесіннього моря, просмолених канатів і осяяних сонцем пристаней старої Одеси обвівають робітників, що будують радянський пароплав. 
Так починається „Щасливий фініш'. Фільм про хлопців і дівчат, наснажених сонцем і загартованих на чудових радянських стадіонах. 
Фільм, після якого багатьом захочеться пробігти по стадіону або бухнути з яхти в пінисту прозору воду. 
Ідейно-тематичне завдання, яке стояло перед режисером, полягало в створенні бадьорого, спортивного фільма. що в легкій і цікавій формі заохочував би молодого глядача до фізкультури, до спорту. Жанр спортивної картини взагалі не належить до числа найбільш розроблених у радянській кінематографії. З цього погляду фільм заслуговує на окрему увагу. 
Основний матеріал картини — це життя молодих робітників і робітниць із доків. Вдень вони працюють. Після роботи і у вихідний день їх можна побачити на стадіонах, у клубах, бібліотеках, пляжах тощо. В них ще залишається час і на особисте життя, не менш цікаве й багатогранне. 
Головні герої картини — це молоді робітники: Борис (арт. Гомоляка), Марко (арт. Пеньковмч), Андрій (арт. Меєрович), Віра (арт. Савицька) та Аня (арт Шубна). 
Марко й Віра, Андрій і Аня та Борис — усі працюють на одному підприємстві, усі живуть різних квартирах одного й того самого робітничого житлового будинку. Марко пильно ховає від своєї нової знайомої Ані, що він навіть не вміє плавати, а не то, що так майстерно бігати, як Андрій. Глядач охоче вірить Маркові, що йому соромно і перед товаришами і перед Анею, соромно і перед самим собою, і що саме через сором Марко вдається до "таємного фізкульттренінгу", — настільки яскраво й переконливо показано у фільмі усю захопленість молоді спортом, усю важливість і серйозність цього захоплення. 
Сюжетно, тут є певна натяжка. Марко виростає на першорядного спортсмена надто швидко, без достатнього умотивування і підкріплення відповідним сюжетним матеріалом. Але ця прикра натяжка, (яка до речі, свідчить про те, що режисерові й сценаристам треба ще багато глибше вивчати мистецтво сюжетної будови) все ж не заховує від глядача самого факту готування Марка на спортсмена. 
Артист Пенькович, при допомозі режисера, створив досить виразний образ молодого соромливого робітника, заглибленого спершу тільки і виключно в свої радіо- та клубні справи, який згодом виростає і на справжнього спортсмена. 
Арт. Гомоляка вдало передав образ рядового "хорошого хлопця", яких так багато серед нашої робітничої молоді. Він добрий, довірливий товариш, чуйний і уважний до переживань своїх товаришів, що боліє за справу всього колективу. Образ, створений Гомолякою, безперечно залишить гарний слід у пам’яті масового глядача. 
Деякі заперечення викликає гра Андрія (арт. Меєрович). Сценаристи і режисери в основному правильно намітили окремі риси цього образу. Серед нашої спортивної молоді, безперечно, ще є такі, що мають у собі пережитки старого, ворожого радянському спортові, рекордсменства. Можливо, що один з таких „оекордсменів" зважиться на неетичний вчинок, щоб досягти свого.
Але нам здається, що в трактуванні образу Андрія автори допустились крайності. Якщо він до такої міри злочинець, щоб покалічити свого товариша, та ще й під час перегонів, безперечно, треба було б дати сильніший натяк нате, яка на його вчинок буде громадська реакція. 
Та й у самому акторському виконанні в окремих місцях часом почувається перегин у бік надмірного злодейства. Проте, в цілому арт. Меєрович з роллю впорався, давши досить виразний малюнок "останніх могіканів" буржуазної поведінки на спортивному полі. Особливо характерно передає арт. Меєрович місця перед початком змагання на стадіоні. 
Аню грала ще не досить досвідчена арт. Шубна. 
Як один із прикладів невдалої гри актриси, можна вказати момент, коли вона в своїй кімнаті спочатку ховається від Марка і Віри, а потім допитується у Віри, чи кохає вона Марка. Поспішність, яка призводить до змазування жестів, є одним із доказів акторської невправності. 
Арт. Савицька в ролі Віри є найменш вдале місце картини. Гра арт. Савицької позначається надмірною однотонністю. Особливо це помітно в епізоді, коли Борис (арт. Гомоляка)нагнав Віру й Марка на яхті і Віра пояснює, що саме вони роблять на морі. 
Це дуже прикро позначається на виразності ролі, дорученої Савицькій. Лише загальний рівень роботи цілого колективу до певної міри скрашує прогалини гри Савицької. 
Загальному, досить приємному, враженню від картини багато допомогла і хороша, культурна робота оператора й художника. Вся картина зазнята світлою, сонячною фотографією, що передає масу повітря, сонця і цілком відповідає загальному бадьорому, легкому до сприймання настроєві картини. 
По-товариському зауважуємо режисерові і сценаристам: така виграшна тема, як наша фізкультурна молодь, не розроблена сюжетно. Замість внутрішнього розкриття образів, типів, на конфліктах і протиріччях розвитку дії, режисер місцями вдається до плакатних засобів розв’язання, що призводить до схематизму. 
Коли відкинути це, картина, загалом, залишає хороше враження, сприймаеться легко, її динамічність, хоч і на зовнішніх ефектах, робить картину цікавою. Перед глядачем розгортається, нехай і не зовсім повна, проте досить захоплююча сторінка з ентузіастичного, бадьорого, всеперемагаючого життя нашої щасливої молоді.

