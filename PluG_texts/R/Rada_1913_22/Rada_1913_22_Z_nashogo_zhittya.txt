З нашого життя.
Найнещасливіша істота.—Жвавий мандрівник і „тоже—малороссы“.—З великої любови. —„За кулаками світа не бачу“. — Сердита наука або дві одповіді на одне питання. — Несподіваний спільник. — У кривому дзеркалі. — Рецепт на лихо.—Не краще й не гірше. — Вина письменників і вина обставин.—Непоправні романтики.—Гомеопатичною дозою. 
Нема певне й на світі нещасливішої та більш стражденної істоти, як... українська мова. Хто тільки про неї не говорив, хто її не судив та не гудив, хто не підходив до неї з дотепами та глузуванням, хто не хвицав ослячим копитом! Хиба тільки без краю ледачий, що й язиком йому ліньки поворухнути, і не брався на штуки та не показував свого гумору над українською мовою. Люде, що зовсім її не знають, що чули може на одне вухо, а на друге випустили кілька українських слів, люде, що крізь вікно з вагону бачили Україну, всі оті „тоже малороссы“ (ото ще особлива порода людей!)—кожне не тільки береться критикувати та дорікати „ ковальством“ а ще й рішає „на підставі науки“ — конче, на підставі науки! — про її долю, хоча наука, звичайно, по всіх тих обивательських домислах і не ночувала. Пригадую, як кілька років тому в „Новомъ Времени“ один такий жвавий субьєкт засудив був українську мову на вимірання. Він, бачте, переїхав Черніговщину, і цього йому було досить, щоб покликати до себе науку і її йменням знищити цілком українську мову та напророкувати їй смерть незабаром. І що найдивніше, то все це здебільшого робиться не инакше, як з „великої любови“ до і української мови. Послухаєш такого „тоже —малоросса“, то кращого він нічого не знає і так кохає „свой родной прекрасный малороссійскій языкъ“, гілько, що ж—„не умѣють теперь писать имъ: вмѣсто чуднаго языка Шевченка употребляюгь какую-то тарабарщину, какое то видуманное, галицкое нарѣчіе“. І зараз же наводять вам приклади, які показують, що шановний „тоже—малороссъ“ не тільки в народній мові не шупить, а не знає навіть „чуднаго языка“ того самого Шевченка, на якого допіру посилався на докір сьогочасним „ковалям“. Не знає, але про науку неодмінно згадає і любов свою докладно роспише. От уже правду кажуть: „так мене хлопці люблять, що за кулаками світа не бачу“.. 
Про одного такого „хлопця" з уважистими кулаками була у нас того разу мова. Д. Щеголів проти „малороссійскаго нарѣчія“ теж нічого не має і теж навіть „любить“. А от на українській мові не тілько кулаки пробує, але й зуби показує. Нищення української мови, глузування та беззубі дотепи сиплються з його брудної книги, як із рогу достатків. І певна річ науки теж не забуто, од науки глаголе д. Щеголів. Щоб люде добрі бачили, що то за наука, я дозволю собі коротенько тільки два приклади з книги цього добродія навести. На стор. 79 він кидає анафему на „ложныя идеи о самобытности родственнаго галичанамъ малорусскаго народа, съ наргьчіемъ котораго большинство діалектвъ Галицкой Рут весьма схожи “, Так мовляє наука. Але за кілька хвилин вона вже міняє фронт і думку й на сторінці 86-тій суворо картає галичан за те, що вони „бросаютъ. свои прежнія заботы о мѣстномъ нарѣчіи.. и пытаются писать на малорусскомъ нарѣчіи (довольно отличномъ отъ діалектовї галицко русскихъ)“. От маєте: і „весьма схожи“, і „довольно отличны“, тоб-то „наука“ (і досить, як знаємо, сердита наука), ніяк в одно не попаде, —на одне, питання дві цілком протилежні одповіді дає. Ще один приклад. На стор. 101 д. Щеголів, од науки звичайно, заявляє „о поразительной близости червонорусскихъ мѣстныхъ нарѣчій къ общерусскому языку“. Але „наука“ д. Щеголева забула, що допіру, не далі, як на попередній стор. (99 —100), вона звеліла була „львовскимъ новаторамъ“ боятися наближення до „литературнаго общерусскаго языка“ й через те „приналечь на червонорусское нарѣчіе“. Тоб-то виходить — щоб утікти од російської мови, люде, беруться за найближчий до не діялект, навіть „поразительно“ близкий.. Знов, як бачимо, „наука“ про одну справу такі дві думки подає, яких ніяким чином не можна помирити, і „хлопець“, що орудує кулаками, а не серцем і головою, навіть не доглянув того, як розбіглася його „наука“. Це, правда, не заважає йому про українців говорити, ніби вони „законы логики и науки“ занехаяли.. 
Ще б нічого, коли б сам Щеголів з товариством орудував кулаччям над українською мовою, а то ж оті „хлопці“ знаходять собі спільників і поміж таких людей, яким би слід чим иншим орудувати. Перед мене лежить книжка нашого заслуженого письменника д. Івана Нечуя Левицького — „Криве дзеркало української мови“. Про цю книжку дуже прихильно озвався д. Щеголів спершу в „Кіевлянинѣ“ (ч. 295 за р. 1912), а потім і в своєму розбухлому доносі (стор 267—270), дорікаіочи навіть українській пресі тим, що вона „единодушно замалчиваетъ появленіе этой книги“. Це звичайно суща вигадка, але то правда, що д. Левицький дуже помічний д. Щеголеву й останній справді з подякою може привітати „голосъ писателя-ветерана“, що так само захожується коло тієї справи, якій сам послужив колись і досі служити велику охоту має. І кулачним методом вже не вперше захожується коло української мови д. Левицький. Ще р. 1906 в „Україні“ надрукував він був статтю „Сьогочасна часописна мова на Україні“, де взяв під острий суд свій літературну мову й зробив їй суворий присуд. Нова книга його—це те саме, тільки що на підставі ніби то нового матеріалу. 
Дуже влучний має заголовок книга д. Левицького. Це справді „криве дзеркало“ української мови і, як завжде в кривому дзеркалі, одбивається тут не дійсність, а та карикатура, що в голові автора тільки й живе, до того ж карикатура не типова, не дотепна, вбога на фарби і тим самим не правдива. Подаючи свою карикатуру, автор сам не свідомий того й не знає, що у його самого в руках оте криве дзеркало, яке заважає йому бачити справжню дійсність та не дає стежити розвиток мови, добрі й лихі її сторони, висуваючи самі дрібниці та роздуваючи їх на велетенський масштаб. Справа з нашою мовою в кривому дзеркалі д. Левицького одбилась так. Галичане, а надто проф. М. Грушевський заповзялися „нахрапом завести галицьку книжню мову й чудернацький правопис в українському письменстві й на Україні і зробить їх загальними і для Галичини, і для українців“ (стор. 4). Цю „потаємну думку“ проводять вони, посівши мало не всі тутешні видання українські, „накидаючи нам і силуючи нас усіма способами принять... чудну мову й правопис“ (стор. 11). Через те мова в теперішніх наших виданнях мішана, нечиста, більш галицька, ніж українська, чудернацька, навіть смішна, очевидячки тенденційна, навіть партійна!.. І от українська публіка кинула вже й купувати останні видання, або як малює д. Левицький досить картинно: „наша публіка тепер як купує будлі-яку українську книжку, то передніше розгортає її, переглядає, читає, і як книжка буде галицька, то кидає на бік, бо з кількох фраз, навіть як углядить— від, одразу постерегає, якого вона печева, бо за тим від піде низка галицьких слів“ (стор. 36). От лукаві галичане „в останній час пішли на хитрощі й позаводили буцімто видавницькі спілки... в котрих усіх спілників одна людина або дві з галичан Це, — поясняє свою думку д. Левицький, — щось в письменстві схоже на політичні интриги та хитрощі на виборах в парламент або в сейм“ (стор. 36). „Потаємні видавці, — пише і д Левицький,—на свою напастливу для нас пропаганду не шкодують грошей і мають чималий засіб в кишенях, хоч вони й несуть велику втрату од недостачі покупців на Україні“ (стор. 39) Але хоч на що пускаються і потаємні видавці, хитрощі їх ні на що, поки на сторожі українського письменства стоїть д. Левицький. Він викриває все „потаємне й чудне“, хоча б на обгортці видавництва „людей партії“ стояло „Львів — Київ, або ще потаємніше—тільки Київ“ (стор. 39), він добре зрозумів усі „партійні штучки“, і він трагичними рисами малює цю нову небезпеку. „Треба щиро признатись, — патетично гукає д. Левицький, — що українська література в наш і час знаходиться в великій небезпешності. На неї впало несподівано таке лихо, що визволиться од його буде трудно. Для нашої української літератури настала якась „Велика Руїна“ на свій опрічній письменський лад... Галицька агітація не дрімає й шкодить нам гірше од старої цензури, бо викопує під нашою літературою таку яму, в котрій можна поховать і занапастить, може й надовго, усю українську літературу; вона висмикує з-під наших ніг самий грунт, цеб то народню мову“ (стор. 65). Мало того — д. Левицький, в криве дзеркало видивляючись, добалакався нарешті й до і „системи силуваного заведіння на Україні галицької книжньої мови й чудернацького правопису“, і навіть до „цензури галицької в Київі“ (стор. 48 —49)! 
Зрозуміти всю цю нісенітницю, ростягнуту на сотню сторінок, зможемо тільки тоді, коли памьятатимемо, що ми перед кривим дзеркалом стоїмо і що воно не дійсне життя в собі одбиває, а подає якийсь недотепний шарж, убогу карикатуру. В такому тільки разі не здивує нас і та радість, яку „Криве дзеркало“ справило д. Щетолеву що несподівано знайшов собі спільника там, де й сподіватись не міг. Але навіть знаючи справжню ціну книжці д. Левицького, ми все ж таки одного не зрозуміємо: нехай шарж, нехай карикатура —на віщо ж стільки злости, на віщо те роздрочення, з яким автор накидається на все, що йому не до смаку? 
Якесь тупе засліплення водить його пером і справді силує на такі вигадки, яких і в кривому дзеркалі не годилося б показувати, яких і в карикатурі не в кожній знайдеш. Ті натякання на якусь партійність, на змову, на „потаємну“ интригу та тенденцію — хиба ж це не на руку ковінька всім отим Шеголевим, що того тільки й чигають, щоб свої немудрі вигадки чимсь підперти. І ось тепер вони мають підпору в особі „ветерана“українського письменства, і звичайно це для них нахідка не аби-яка. А тим часом крики про змову та партійність у справі філології та лінгвистики —це щось таке дике й нечуване, ще не зміщається в нормальній голові. Тим більше, що д. Левицький зовсім і не думає доводити фактами таку нечувану змову, хоч багато в своїй книзі наводить і ніби-то розмов із усякими людьми, і навіть чисто белєтристичного матеріалу (стор. 11 —13), щоб більшого сорому завдати „Залізкові“, „Гретерові“, „Дмитрієву“, „Ковальову“, „Жимгайлові“ і ще не знаю кому з небувалих українських письменників. І мимо волі повстає сумнів, чи людина, яка систематично плутається в прізвищах, може по правді навіть факт переказати, не кажучи вже про його правдиве освітлення? І друге ще —чи не цьому ми й повинні - „подякувати“ за те, що маємо, на втіху д. Щеголеву, криве дзеркало української мови. що безнадійно викривило дійсність, хоча творець його гадає, ніби має діло з певними фактами? Адже єсть у книзі д. Левицького сторінки (напр. „Поезії в прозі“ на стор. 85 —| 86-тій), що мимоволі підсуває думку про якусь патологичну основу всього того „кривого дзеркала“. 
Справді — чоловік, як сам жаліється „півтора року згаяв на цю нудну полемику для оборони української мови“. Чоловік думає, що він робить високо патріотичне діло цією полемикою, й рівняє її до „давньої полемики наших полемистів минувших віків, оборонявших свою віру й національність од нападів і пропаганди давньої Польщі". Чоловік написав книгу на сто без малого сторінок, в якій скрізь говорить про змову, про интриги, про пропаганду. Я вже не казатиму, що сама змова в такій справі не то неможлива, але й безглузда цілком і ніяка розумна людина на неї не піде. Але що позитивного сам д. Левицький дає, яку раду він має на очищення засміченої української мови? Раду ми знайдемо на стор. 76-тій, де читаємо:
Таких добродіїв, як „рух“, „ріжний“ та „від“ треба зовсім вилучить (исключить —ще й поясняє автор по-російськи) з українського письменства, бо вони страшенно шкодять чистоті української мови. Добродій рух, як вхопляний в полон з чужої мови, вже помстився за його крадіжку, як Самсон над филистимцями, наплодив цілу серію просто таки дивних прояв (чудовищ) і смішних як от: руховний, відруховність, рухінє (рушін я), рухаються.. Нехай собі галичане вживають „від“, але це слово нехай зостається й надалі провинціяльним і не претендує стати всеукраїнським, бо Україну Господь не скривдив в її багатій мові, в нас є свої одповідні слова — і од, і окроми, і опрічній, і нарізний, є навіть слово лічить бо всі ж скрізь лічать гроші, що вже наші газетчики по решти повикидали, певне щоб збіднить багату українську мову...
Я навмисне зробив цю виписку, щоб читач не подумав що й я ще скарикатурив і викривив „Криве дзеркало“ д. Левицького: він сам коло цього попоходив. Усе лихо, на його думку, в тих трьох, чи нехай тринадцятьох, чи навіть двадцяти трьох словах, які йому не подобаються. Вилучіть ці слова (особливо ті три, що найдужче допекли авторові) і зараз же мова у вас зробиться чудова, чиста й гарна, а надто коли ви та вживатимете ще трьох-чотирьох слів особливо любих авторові („джумига“, „зателепуватий“, „чортовиння з бутвинням“ тощо). . Оце і всі позитивні здобутки д. Левицького, оце його рецепт на наше лихо. І я не знаю, чи треба було півтора року гаяти та цілу книгу писати щоб на таку гомеопатичну дозу зійти й такої мизерії добутись!.. Адже коли мова справді засмічена, то діло тут не в трьох і не в двадцять-трьох словах, а в чомусь иншому, до чого навіть не наближився д. Левицький. 
Я не належу до ентузіястів сьогочасної літературної мови нашої. Я думаю, що хоч вона не краща й не гірша од усякої иншої мови, але має й багато справді дефектів, на які конче треба нарешті росплющити очі, щоб ще більших без потреби не плодити. Але ці дефекти я бачу не в поодиноких словах („від“ чи „од“, „рух“ чи „рушіння“ і т. и.) і лихо зовсім не в них. Поодинокі страховища поодпадають сами в дальшому процесі розвитку мови, а як і не поодпадають, то перестануть бути страховищами, скоро до них вухо звикне. Далеко гірше, що тратиться своєрідний дух мови, той оригинальний букет її, та кольориста краса й образність, та соковитість, які ви одразу помітите в розмові з справжнім дитям села, що думае по своєму. Мова в інтелігентських устах робиться блідішою, немов збезкровніла й утратила свою живущу силу, така вона і в творах сьогочасного письменства. І галичане за це так само винні, як і торішній сніг, та не приходиться навіть всю вину складати й на наших письменників. 
Іхньої вини безперечно єсть тут і не трохи. Ми всі пишемо, не принатурюючись до духу мови, ми часто не маємо навіть стільки чуття мови, витравленого з нас і чужою школою й иншими обставинами життя, щоб наше вухо вражалося од такого занедбання своєрідної краси й оригинальности. І наша спільна вина, — одних більша, других менша, —що ми не завдаємо собі клопоту й не дбаємо, щоб навчитись добре мови, щоб бути справжніми господарями в тих скарбах, що маємо і в народній гутірці, і в етнографичних матеріялах, і в творах наших класиків, які так справді чудово й легко орудували гнучкою та багатою народньою мовою. Це, кажу, спільна вина, якої не так то вже й здихатись важко, аби охота: хто хоче навчитись, той навчиться... Треба тільки раз сказати собі, що з мовою у нас не все гаразд і що ми не повинні аби як до цієї справи ставитись. Але єсть де що й таке, що не зовсім залежить од доброї волі та охоти поодиноких людей, і це одбивається не тільки на українській, а на всіх мовах, тільки що на инших це менш помітно, до инших і чіпляються менше. 
Життя прудко йде вперед останніми часами; зьявляється сила нових вигадок і в техниці, і в науці, і в громадському житті. Все це письменство і преса особливо поспішається схопити, ловить, мовляв, „на лету“, льот зафиксовує чим хутчій. Тут нема часу спинятись та розмірковувати над кожним поодиноким словом, нема часу добірати слів та виразів, нема часу виглажувати мову й стиль. Виробляється навіть потроху така вже звичка, така психична риса, що не дає вам спинятися на однім місці, а приневолює завжде поспішатись, завжде хапати, біжучи, нові вражіння, на спіху озиватись про нові події. Гоголь по сім разів, кажуть, переписував свої твори, а от тепер і останній репортер не має иноді часу навіть на те, щоб перечитати своє писання, а не то—вже виглажувати його та переписувати. Працювати так, як Гоголь працював, можна було, тільки маючи забезпечення в готовій праці кріпацьких рук, не дбаючи про заробіток, джерелом якого стало тепер письменство й особливо періодична преса. Не творчість, а техника панує тепер і в письменстві, звичайно середньому, немов машинним робом і тут іде продукція. Часописна мова тепер скрізь погана, і скрізь на неї нарікають, як на порождення тандити, „базара житейской суеты“, але нарікаючи розуміють, що не все тут і поправити можна. Не розуміють цього тільки наші українські критики мови: їм і вступну статтю, і хронику, і політичний огляд, і навіть ціни на хліб — усе подавай не инакше, як мовою Шевченка та Марка Вовчка. Вони знати не хочуть того, що само життя не дає цього робити, що в політичному огляді мова Шевченкових поем була б так само не до ладу й не до речі, як і „мова богів“ у трактатах, напр., про шкло або про парову машину, що кожна річ у письменстві вимагає своєї мови, свого готового стилю, своїх, коли хочете, шаблонів. Ми цього не розуміємо, і ми шукаємо причини в словах, буквах, поодиноких людях, в змовах та интригах, коли життя интриги плодить і змову робить. Ох, і які ще з нас, українців, справді романтики непоправні!.. Не дурно ж і д. Струве нас „тихими заводями“ спокушав: ми ще справді ніяк з них не виберемось, ради них і в „криве дзеркало“ на себе дивимось та собі часто зовсім без потреби жалю завдаємо, а нашим ворогам радощів. 
Що винні письменники, те звичайно можна і треба полагодити: треба вчитись мови, набіратися з самого джерела її тих скарбів незлічимих, на які вона така справді багата. Та тільки не думайте, що й тоді всім догодите. Знайдуться й тоді люде, що „криві дзеркала“ вам підставлятимуть і жахатимуться на вашу нечепурну вроду. І нічого тут не поробите, бо чепуритись заважають сами обставини нашого вельми складного життя, і не поможуть тут ні гомеопатичні ліки, на зразок Нечуєвих, ні наївні рецепти що до того чи иншого слова, ні рафіноване прожектерство з кривими дзеркалами. Наша мова як ішла, так і йтиме собтим самим шляхом розвитку, яким ішли і йдуть усі мови на світі. Це романтикам звичайно не подобається, та що ж робити!.. Але вчитись її таки треба: лекше і самий процес розвитку піде по гладенькій дорозі, ніж по грудді та по вибоях. 
Сергій Єфремов
