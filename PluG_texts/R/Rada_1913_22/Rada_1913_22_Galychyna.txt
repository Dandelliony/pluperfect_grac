Галичина.
(Од власних кореспондентів). 
Пьятдвеяту річницю польського повстання поляки обходили дуже урочисто. Ще тепер на провінції, головно в східній Галичині, відбуваються маніфестантці збори, походи, забави і набоженства. Подекуди беруть в цім „святі“ участь і одиниці української народності, замісць того, щоб з усієї сили протестувати і боротися проти історичної Польщі на нашій землі, бож ніхто з поляків не мислить Польщі без українських земель по Дніпро і найбільше культивують свої мрії як раз в східній Галичині.
Від великого до смішного один ступінь. Галицькі поляки ведуть далі енергійну агітацію в масах проти українського університету у Львові, скликають віча і на вічах приймають протестуючі резолюції. В одній такій резолюції, принятій на „обивательськім“ вічі в жидівській Коломиї, де крім чиновників і скільконадцяти спольщених раніш міщанських родин ніяких поляків нема, мали українці потіху вичитати домагання, щоб в будучім українськім університеті, котрий не може повстати у Львові, мовою урядовою була мова польська! Польській нахабности уже нема куди дальше йти. І тут вона перестає уже обурювати, а тілько смішить. 
Коли боротьбу поляків проти українського університету у Львові назвемо, так як і вороги, „великою“ національною справою, то в світлі цього фонду „велике“ діло стає смішним. Але поляки говорять і пишуть про такі річі цілком серйозно!
Помер І ан Єміліано ич Левицький, звісний український бібліограф, на 64 році життя.
Новий радикальний о ган, як подають польські часописи, має почати виходити в Коломиї, і буде органом посла Трильовського.
Польсько-москвофільське братерство найвірніше проявляється останніми часами при виборах до повітових рад (земств). Недавно відбулися вибори до повітової ради в Жовкві, з курії сельських громад, і при помочи польсько жидівських голосів пройшли кандидати москвофилів. 
Що до Жовківського повіту, то результат такий не дивний, бо ж цей повіт є найбільшою твердинею москвофильства. Але є цілий ряд повітів, з переважно українськими впливами, отже при виборах до рад повітових в цих повітах пройшли також москвофіли виключно завдяки полякам і жидам. 
А російські націоналисти гніваються на галицьких поляків, що вони „переслідують“ москвофилів!
По братерськи. В Перемишлі, спільними силами українських, жидівських і польських робітників вибудовано величавий „дім робітничий“, вартости кілька сот тисяч корон. Польські „товариші“ забірають тепер цей дім для польської партії соц. дем , а українців викидають з його. 
Зовсім по братерськи! Оттаке то польське розуміння інтернаціональности соціялизму!
Статистика преси в Австрії. З кінцем 1911 р. виходило в Австрії 4261 періодичних видань, з того на німецьку мову припадає більше половини 2327 або 54,6 проц, на чеську мову більше одної четвертини —1141 або 26,8 проц., на польську —369 або 8,6 проц., на українську —61 або 1,4 проц. Перепис р. 1900 показав, що населення, яке розмовляє по німецьки є 35,78 проц., чеською мовою —23,24 проц., польською—-16,62 проц., українсько —13,18 проц. Дальші коментарі читач сам зробить.
Кара на дітей в школі ва рідну мову. Учителька полька в народній школі в Фірнієві наложила кару грошеву на дітей українців, за вживання рідної мови, котра є предметом обовьязкової науки в школі! Успіхи дітей в цім „обовьязковім“ предметі науки будуть очевидно дуже тішити начальство пані учительки.
