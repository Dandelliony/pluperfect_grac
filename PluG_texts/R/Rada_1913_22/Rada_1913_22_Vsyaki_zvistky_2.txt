Всякі звістки.
ПЕТЕРБУРГ, 25. Попечителя петербурзької шкільної округи Мусіна―Пушкіна призначено в сенатори. 
Закрився всеросійський биржовий зьїзд. 
Виставка преси одкриється 17 февраля. 
Знов піднялось питання про заведення в Росії нового стілю. 
Почаївську ікону Божої Матері, перевезену недавно в Житомір, незабаром перевезуть в Петербург. 
Уряд співчуває заснованню в Одесі комерційного інституту.
ХАРЬКІВ, 25. Товариство сельського господарства постановило скликати з 4-го по 9-е марта обласний ― десятигубернський зьїзд в справі перегляду російсько-германського торгового договору.
МОСКВА, 25. Почалась реставрація порізаної Балашовим картини Репіна — „Іоаннъ Грозний, убивающій сына“. Реставрація закінчиться певно через місяць.
ЧЕРНІГІВ. 25. Земство постановило зробити на свої кошти досліди кустарних промислів на Чернігівщині. 
КРИЖОПОЛЬ, 25. На перегоні Рудниця-Кодима арештовано трьох воєнних шпіонів; їх одправлено в Балту. Гадають, що це германські шпіони.


