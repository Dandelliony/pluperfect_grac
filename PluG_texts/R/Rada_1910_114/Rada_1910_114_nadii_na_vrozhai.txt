Надії на врожай.
ПЕТЕРБУРГ, 19. „Торгово-Пром. Газета" подає такі звістки про врожай; озима пшениця гарна на Київщині, Поділлю, Волині, Херсонщині, Таврії, Катеринославщині, почасти — Полтавщині, Донщині, Північному Кавказі та більшій частині північнозахідного краю; гірша в тульській, рязанській та воронізькій губ. Озиме жито гарне там саме, де і пшениця; крім того в Курщині, орловській, тамбовській, саратовській, пензенсьській губ. і почасти в Самарщині, ярославській, новгородській і смоленській губ.; гірше в рязанській, казанській і почасти в тульській, тамбовській, нижегородській, сімбірській губ.; Московщині, владимирській, олонецькій і воронізькій губ. Ярина гарна по всій Україні, на Північному Кавказі, в тамбовській, саратівській губ. і почасти в Самарщиаі, уфимській губ., пермській, ярославській і в окремих краю; гірша в олонецькій і місцями в казанській і вятській губ.; в инших місцях Європейської Росії можна сподіватись теж більш-менш гарного врожаю; в Сибірі теж нічого хліб виглядає; в Середній Азії та на Закавказзі хліб скрізь гарний.