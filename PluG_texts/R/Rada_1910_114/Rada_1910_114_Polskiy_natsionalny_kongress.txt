Польський національний конгрес.
29 апріля у Вашингтоні одкрився всесвітній польський національний конгрес, на який 3‘їхалось більше 1000 делегатів з Європи й Америки. Свято почалось одкриттям памятників польським героям Косцюшкові й Пульському. Перший пам'ятник збудовано коштами польського національного союзу в Америці, а другий — коштами конгресу. Перед памятннком Пульському промовляли президент Тафт, єпископ Роде, д. Пульський (од імени родини Пульських) і багато инших. Коли промови скінчились, перед памятником пройшли церемоніальним маршем делєгати всіх польських товариств і організацій. Перед памятником Косцюшкові промовляв, між иншим, воєнний міністр Дікінсон, який назвав польського народнього ватажка всесвітнім героєм і зрівняв його з Вашингтоном, сказавши, що слава його невміруща. Свято носило цілком офіціальний характер. Бувший презідент Резвельт прислав телеграму, в якій пише, що іменя Косцюшка й Пульського записані на сторінках історії Америки.