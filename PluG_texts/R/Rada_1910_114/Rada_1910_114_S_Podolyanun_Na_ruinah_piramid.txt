На руінах пирамид.
(Лист з Англії).

Сьогодні лондонські часописи друкують надзвичайно важливу звістку з Єпипту, — що „Великий Муфтій" вищий представник магометанського закону, не затвердив постанови каїрського трибуналу, що присудив покарати смертю студента Варданія — убивцю єгипетського прем'єра міністрів...
 Пригадаймо факти. 
Забитий прем'єр міністрів, Бутрос Баша, був рослиною „англійської окупації" — тоб-то він був витвором тієї тяжкої лапи, яка, на напів отверто, напів потаєнці, систематично запускає свої пазурі в тіло єгипетського народу... 
Хто був убивця? Студент Варданій був членом єгипетської партії націоналистів, яка так само як і національна партія індійська, або партія молодотурків, прагне відродження своєї занепалої національности і бажає повернути її в новочасну, бадьору, конституційну і незалежну народність... 
Каїрський суд — наполовину з англійців наполовину з англійських прибічників, —з асудив Варданія на смерть. Так само рік тому лондонський суд засудив на смерть індійського студента Джінгру за вбивство Лорда Керзона. Так, рік перед тим, засудив австрійський суд Січинського, що вбив намісника Галичини... Але Муфтій, високий представник магометанства, гадає инакше; він гадає, що чоловік, молодий і інтелігентний, вбив башу не просто через свою жадібність до крови. Варто завважити, що Муфтій не ухвалює учинку Варданія, не каже, що він вважає убивство гідним способом політичної боротьби: Муфтій тільки каже, що убивство, подіяне через любов до батьківщини, одрізняється од убивства, заподіяного через людозненависть та кровопійну лютість.
 Так гадає Муфтій. Але що тямить магометанин, „азіят" Муфтій? Цівілізованяй англієць знає напевно, що убивати — гріх, а убивати представника англійських інтересів, то не просто гріх, а гріх сугубий, непрощений.. Голос Муфтія на думку англійців, не має жадної ваги, а його санкція судових постанов — то одна тільки форма. Правда, що авторітет Муфтія виріс на чисто єгипетському ґрунті, правда й те, що Муфтій, то природний голова великої сили египтосів... Але коли б зважати на всякі „ніжности", то довелося б занехаяти той цілком реальний факт, що в Єгипті панує не Єгипет, а Англія. Логіка, справедливість та инше, читачу, то все дурниця і нічого такого немає, а єсть тільки голий і простий факт, що дужий „цівілізований“, то б то європейський, народ, маючи на оці свої прості егоїстичні інтереси, запопав до рук кволу національність, яка мала нещастя забаритися і не надбала добрих гармат — запопав її до рук і душить з неї юшку у свою мисочку. Спробунки нещасної націо нальности, щоб видертись з непроханих обіймів, — непохитно карають, карають непохитно і прямодинійно, як коня, що брикае і не хоче везти верхового. Що ж в цівілізованім світі заведено розумну звичку, обмотувати дошкульні нагаї шовковими нитками, то і в англійській сучасній пресі повивається єгипетську справу статечними речами, які напускають в голову туману. 
Якось, читаючи якусь англійську книжку, я випадково натрапив на одну фразу — дуже інтересну фразу, що, мовляв, англійці могли зтворити найбільшу імперію світа єдине через те, що вони ніколи не були здатні зрозуміти псіхологію инших народів: вони побіждали, брали в свої руки. Вони не потурали.
 Тепер мені пригадується ця фраза' в звязку з Варданієм. В той час, як Муфтій відмовляється затвердити присуд над своїм земляком і в той час, як оборонець Варданія, з сльозами на очах обернувся до підсудного і благословив його на смерть, — в цей час прямолинійні і тверді в своїх національних інтересах англійці лишаються непохитні. Вони не розуміють — часом, здається, зовсім щиро не розуміють, —як так египтоси—дурні египтоси—протестують проти благ англійського панування, цивилізованого англійського панування? 
З другого боку єгипетський люд не хоче і не може перетворитися в англійців. І в своєму цілком природному бажанні захистити свою національність він, цей люд, так само „не розуміє" англійців, як англійці не розуміють його. І він йде до своєї мети так само, як йшли і йдуть, кожда до своєї мети, всі наші національности. Єгипетська людність розвиває дужий національний рух. А що лихо є на те, щоб з тим лихом битись, то і з скрутних обставин можна багато позискати. Єгиптоси вчаться у англійців їх побивати. Вони переймають од них їхню цивилізацію і прищеплюють її до свого національного життя і вони розвивають цавилізований Єгипет, як недавно японці розвинули цивилізовану Японію; вони... одним словом — вони, треба сподіватися, претворяться в цілком живу й діяльну національну індівідуальність, бо, мавши нещастя опинитися в чужих лапах, вони мали щастя опинитися в лапах нації, в якої є чого навчитися...
 Англійці великі колонізатори — це їм признається скрізь. Хоч і насильними способами, але, будь що будь, вони де появляться, там розвивають нове, буйне життя. Вони, можна сказати, зцивилізували Схід, вони приєднали його до „людскости". Вони приєднають до людскости і сучасний Єгипет. Воно, меча і насильства не можна не осудити, але все ж краще, коли з вогню, меча і насильства є хоч трохи добрих наслідків. Колись давні римляне цивилізували світ мечем і вогнем; не знати, чи не краще було б, як би вони того не робили, але треба признати, що навіть і досі і навіть в тій самій Англії, найліпші, наприклад, бурковані дороги то ті, що ще будовано за давніх латинців... 
С. Подолянин.