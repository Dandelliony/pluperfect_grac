ДЕРЖАВНА ДУМА. 
{Засідання 18-го мая). 
Земство в Західньому краї.
Головою кн. Волконський.
 Майже без дебатіи принято ст. 18, що встановлює термин уповноваженнів гласних земства. Далі ухвалено ст. 19, яка надає право міністрові внутрішніх справ одкривати земські зібрання в тих випадках, коли на засіданні не буде двох третин гласних. До статі ухвалено поправку поступовців, кадетів, та мусульман про те, щоб це дозволялось тільки в тих випадках, коли не буде гласних попереднього складу, яким можна продовжити термін їхніх уповноваженнів. 
З приводу ст. 21, 22 і 23 комісія вносить пропозіцію, щоб ці статі, що торкаються переваги числа росіян в складі управ та поміж служащих найнятих, — було викинуто, а замість них принято тільки одну, яка б вимагала, щоб завідуючий шкільною справою був доконче росіянином.
 Скоропадський обстоює за те, щоб в управах більшість голосів належала гласним, обраним від селянських громад.
 Искрицький гадає, що статі, які обмежують внутрішній уклад самоврядування при найманні служащих, виборі членів управ і т. ин., суперечать самій ідеї самоврядування. Досить вже зроблених обмеженнів.
 Граф Уваров підтримує ту саму думку і каже, що дальші обмеження будуть вже актом недовірря до забезпеченої російської більшости.
 Клопотович підтримує урядову редакцію.
 Соколов 2-й каже, що праві навмисне стараються накласти ще нове путо, бо вони не мають довірря до певних колів російської людности в Західньому краї. 
Родичев доводить, що громадське й особисте життя не може розвиватись при сістемі „читання по серцях".
 Дзюбинський , від імени трудовиків пропонує, щоб голов та членів управ вибірало земське зібрання з осіб, що мають право бути земськими гласними, але уряд не повинен затверджувати цих виборів. 
Гр. Бобринський підтримує вимогу націоналистів, щоб завідуючий освітою доконче був росіянин.
 Шиншрьов висловлює свій жаль а приводу того, що законодавці сами себе обливають помиями, утворюючи не земство, а якусь карикатуру на нього. Держава — не тільки спілка чиновників; государство повинно триматись на ґрунті довірря до місцевих сил. 
Свенцицький підкреслює, що в країні не було обмеженнів, подібних до проектованих, аж з часів Муравйова і доводить, що такі обмеження суперечать маніфестові.
 Петров 3-й обороняє поправку трудовиків, щоб уряд не повинен був затверджувати виборів на членів управ. 
Димша гадає, що новий прінціп суперечить статуту про цівільну службу, де сказано, що на службу можна приймати однаково осіб всіх національностів, аби вони мали певний ценз освітний.
 Балотировкою статі 21, 22 і 23 Дума одкидає. Замість них ухвалено пропозіцію Скоропадського.
 З приводу ст. 24 про порядок призначення голов та членів управ, коли вибори цих особ не відбулись. 
Єфремов підтримує поправку поступовців, щоб було призначено тільки осіб, що мають право брати участь в земських виборчих зібраннях і не були забалотированими в відповідному вибочому періоді. 
Шингарьов пропонує зовсім викинути цю статю. 
Родичев підтримує думку Шингарьова. 
Балотировкою статю принято в редакції комісії.
 З приводу ст. ст. 25, 26 і 27, що торкаються участи духовенства в земстві, записалось 34 промовці.
 Священик Гепецький підтримує урядову редакцію, сподіваючись, що проти неї навіть не будуть голосувати кадети. 
Гр. Уваров визнає можливим дати право на участь в земстві тільки священикам, що мають ценз, на загальних підставах.
 Шульгин 2 й обстоює за духовенство, як найкращих провідників культури в селянство, як міст між російською інтелігенцією і народніми масами (Оплески праворуч).
 Гулькин вважає, що духовенство на кожному кроці заважає селянству і тому пропонує призначити тільки одного представника.
 Гр. Бобринський 2-й , визнаючи величезні заслуги духовенства, прохає призначити йому в земстві відповідне місце. 
Кузнецов, відповідаючи Шульгину, каже, що представництво духовенства буде не на користь, а на шкоду селянства. Дебати про земську справу припинено до вечора.
 Далі Дума ухвалює сім дрібних законопроектів.