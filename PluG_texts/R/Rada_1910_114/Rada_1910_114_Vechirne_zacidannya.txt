Вечірнє засідання.
Починаються дебати в приводу статей, про число духовних в повітових та губерському зібраннях. 
Березовський 2-й запрошує в центр не йти вкупі з ворогами — кадетами й підтримати урядовий проект.
 Єи. Євлогій дивується, чого прихильний до церкви центр висловлюється проти участи в земстві лагідного, миролюбивого, слухняного та згодного на всякі уступки православного духовенства? Посилаючись на Костомарова та Ключевського, промовець доводить культурну ролю духовенства. 
Родичев каже, що духовенству треба надати право участи в земстві на загальних підставах. Не можна пускати в земство духовенства, для якого влада земна та прикази начальства важливіші за вимоги сумління. (Шум правих. Вигуки: „п'яниця“, „проиойця“, „подлецъ"!). 
Голова припиняє промовця.
 Караулов. (Коли Караулов підводиться на кафедру, Верескин гукає: „каторжник"!) Караулов каже: я так, я був каторжником, з виголеною головою й з кайданами на ногах за те, що в свій час хотів говорити про те, щоб вас зібрали в цій залі. (Гучні оплески в центрі й на лівих). Я бажав змінити державний і громадський лад, не вживаючи насильства. За це мене позбавлено всіх прав і посадовлено на каторгу; але ж те, що я був каторжним, то є гордість всього мого життя. (Овація). В могутній хвилі, що внесла вас в цю залю, є одна маленька краплина моєї крові, моїх сліз." (Знову овації). 
Далі Караулов каже, що раніш духовенство відогравало велику і поважну ролю. А тепер роля його скінчена: воно виправдує неволю. В земстві воно теж тільки „творитиме волю начальства " . На віщо ж його туди посилати. (Знову овація). 
Голова каже: за слово, що сказав Караулову Верескин, уваги йому не роблю, бо Караулов відповів краще, ніж з‘умів-би те зробиш я. (Гучні оплески). 
Поправку поступовців, щоб в повітовому й губерському зібраннях був один представник від духовенства, ухвалено 147 проти 136 голосів. 
Решту статей, окрім поділу минської думи на дві курії, ухвалено. Обміркування земського проекту зкінчено.
Засідання закрито.