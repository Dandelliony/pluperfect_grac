„Чорне сонце“.
(Астрономічний відгук).
 І. За дуже-розумних вважають себе сучасні астрономи. Античні ж менш собі самим поклонялися, бо, мабуть, не остільки й були освічені, але свою вбогу науку викладали поважно, дивуючись божим небесам. Доволі було з них перелічувати, кожду на своєму місці, ті зорі, що бачили очі, та відмічати дороги ріжних планет. Вони добросовістно пригледжувались та прислуховувались в мірі потреб і добивались великого зрозуміння, разом з философом Платоном, небесної ґармонії. Знаходили в ній також втіху поети, люблячи найбільш ясний світ тихого місяця вночі.
 Це була дуже інтересна доба астрономії.
 Розмова з зорями головним робом, торкалася невідомої будучини. Через милійших з них кождому усі бажали довідатись про власну долю: астрономи приневолювали зорі говорити ласкавіше, обіцяючи людям тільки щастя.
 Але наука, вмішавшись, породила повну переміну. Ми познайомилися з більшістю секретів неба.Між зорями, що колись здавалися такими лагідними та ласкавими, знайшлося й чимало „непорядних", — таких що танцюють, крутяться та кидаються, не маючи вже того твердого становища, що прирівнювало небеса ясної ночі до синього міцного зводу, посипаного блискучими гвоздиками.
 Забігали вони, яка-куди, наші сучасні зорі, а астрономи це замітили та роз'яснюють. Цією наукою потроху нині володіє суспільність, навіть і прості люде та шкільні діти. Нема вже таких людей, які б вірили, нібито зорі цікавляться нашою сучасною нуждою, або будучою долею, чи спосібні зарання напророчити нам радість і горе.
 Культурний поступ приневолив людськість кинути колишні поезії та забави астрономії, а слуг її присвятити себе науковим выдкриттям.
Ось, хоч-би, скільки переполоху останніми тяжднями наробила комета Галлея, якої голова мала вдарити по землі, а хвіст - отруїти нашу атмосферу смертоносними газами! 
Цього разу ми ще благополучно вирятувались: лютий газ одлетів поганим сном, а грізне ядро небесної бродяги минуло землю десь дуже далеко.

ІІ. Але є й друга річ. По закордонних наукових журналах, що вийшли цими днями, пишуть, що біда насуває від „чорного сонця", якоїсь зорі, що давно постаріла та обросла корою, але яка, навіть сплячи, може наробити ще багато лиха. Вона біжить прямісенько на нас зі-швидкостю 60.000 верст у годину.
 Правда, те чорне сонце, на слід якого в небесах напав знаменитий американський астроном Лоуель, ще не близько, остільки не близько, ще треба пів-віку, коли не цілої сотні літ, або й більш, поки воно попаде в нашу сонячну сістему і наскочить на її сонце! 
Що-ж вийде з-того?
 Розуміється, нечуване, безпримірне од-віку в порівнянню з цим нещастя, остатне для нас.
 Ніяка помилка тут не можлива:враз незваний гість зачепить сонце і потягне нас в лютійшу бурю. А роспад сонця не обійдеться для людського роду без лихих наслідків. Тяжка рана вашому головному світодателю відоміше незлічимі джерела, з яких польються у вселенський простір прегарячі гази і вогнена матерія. Насамперед згине Меркурій, за ним Венера, а далі Земля, якої ніщо тоді не врятує. Росповсюдиться буйний вогневий вітер. І це навіть не буде кінцем. Світ занадто широкий, щоб буря зоставила в повному покою инші частини небесного простору. Щезне сонце з його планетами, згине і та планета, на якій ми живемо і прийде кінець світу! це ж бо — нашому, що й має найбільше значіння для чоловіка. 
Кажуть, і наука це доказує, що шматки сонця падатимуть на землю справжнім феєрверком. Вона рішиться звичайних тепла і світу, і неначе дощ зірок поллється з усіх боків та пожере нас своїм вогнем. 
Коли б навіть чорне сонце й минуло нас, алеж, все таки, близько пройшло повз наше сонце, то вплив сил, що притягають одна одну, привів би до страшенних наслідків, зачепив би та знищив навіки землю! 
Однак, хоч ми й шануємо науку, схоронемо в серці надію. На світі стільки простору, що нелехко підбирати потрібні мірки, наприклад, ось і для ворожого замаху „сліпого сонця", котрим загрожує людям професор Лоуель. Але раніш, або пізніше без якого небудь кінця не обійдеться і земля, що знайшла собі в невідомі часи початок, матиме якийсь кінець. Тільки вгадати без помилки годину рішучої катастрофи землі трудно. 
Сергій Бердяєв.
 Москва, май, 1910 р.