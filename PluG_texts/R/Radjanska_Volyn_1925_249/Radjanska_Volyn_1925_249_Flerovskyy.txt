Революція 1905 року. Армія та флота в революції 1905 року.
Революційний рух в армії. 
Революційний рух робітників і селян влітку 1905 року почав перекидатися й на армію, особливо-ж на запасних. Запасних одправляли на війну. Раз по разі траплялись випадки, що вони не слухались начальства, били офіцерів, поліцію, жандарів. Військова дисципліна падала.
Солдати відмовлювалися йти иа війну. 
Доходило до того, що запасні відмовилися йти на війну. Так, загін севастопольських моряків під час одправки на війну з вигуками: —«Геть самодержавство! Геть війну!» — розбив касарні й викинув червоні прапори. Начальство викликало салдатів. Але вони відмовились стріляти в матросів. 
Ці випадки, що військо відмовлялося стріляти в повстанців, повторювалося де-далі, то частіш. Запасних, що їх гнали на війну, спиняли в путі й гнали на втихомирення сел, що повставали. Але вони відмовлялися стріляти в своїх братів-селян. У місті Лодзі салдати відмовились стріляти в робітників. У Варшаві литовський полк теж одмовився стріляти в нарід і зустрів козаків стріляниною. 
Всюди, де салдати мали стосунки з робітниками, вони переймалися революційним духом. Справа доходила до салдатських страйків. Начальство лякалося, розгублювалося й спішило задоволити вимоги страйкарів салдатів. Воно поліпшувало їхню їжу й одяг і починали поводитись із ними чемніш.
Повстання на „Потьомкині"
 І, нарешті, в червні 1905 року по всьому світі прогреміло славнозвісне повстання найбільшого військового корабля Чорноморської флоти—панцирника „Князь Потьомкин-Таврический“. 
Заздалегідь до повстання на «Потьомкині» соціял-демократи (більшовики) вели революційну агітацію серед матросів. На судах були соціял - демократичні гуртки. Флота готувалася до повстання. Але повстання на „Потьомкині“ вибухло несподівано. 
До цього прислужилася виключна наруга офіцерів над матросами. Через цю наругу терпець у матросів увірвався. Вони вбили 7 офіцерів, инших заарештували й викинули червоний прапор. 
Все це сталося недалеко від Одеси. Прибуття революційного корабля до Одеси справило величезне вражіяня. З Севастополя проти „Потьомкина“ вислано було всю флоту. Але, побачивши „Потьомкина", він повернувся назад, а один корабель —Георгий Победоносец“ приєднався до «Потьомкина». 
Однак, матроси не були підготовлені до повстання й не знали, що їм робити. У них не знайшлося гарних керовників. Заарештовані офіцери, а особливо поверхстрочні унтер-офіцери внесли в лави повстанців-матросів жах і розклад. „Георгий Победоносец" зрадив «Потемкину». Не зважаючи на цю зраду, царський уряд розстріляв 70 матросів з „Георгия". 
Команда „Потьомкина" теж розгубилася й не знала, що робити. Більшість ухвалила йти до румунського узбережжя й там спокійно вирішити, що діяти надалі. Після довгих блукань, не бачивши рішучої революційної підтримки в Росії, „потьомкинцы" здались румунській владі. Румуни передали їх та корабель назад царському урядові.
Що виявило повстання на „Потьомкині". 
Не зважаючи на цей сумний кінець, повстання „Потьомкина" мало величезне значіння для зросту революції. Воно показало, що краща частина армії готова приєднатися до народнього повстання. Але це-ж повстання показало й слабу сторону революції, а саме: її недостатню організованість, невміння використати такий сприятливий момент, як повстання великого корабля та невміння керувати повстанням. 
Революції треба було навчитися битися й перемагати ворога. Треба було добре готуватися до озброєного повстання проти самодержавства. До цього закликала робітників і селян партія більшовиків. 
