Передача лісів населенню.
Доповідач т. Мороз зазначив, що волинському селянству передано 30 відс. (майже третину) загальної площі лісів—57181 дес. 
З цього числа повернули селянам колишніх трудових лісів 27272 дес. Зовсім знято з обліку 23216 дес. ліса, й селяни можуть ними розпоряжатися цілком вільно. 4056 дес. передано з умовою користуватися в громадському порядкові. 
Передача охопила 800 сел, при чому в роботі були де-які помилки, через те, що переводилось її в прискореному порядкові. 
Пленумові треба буде доручити президії Окрвику й робітничеселянській інспекції виправити ці помилки. 
Земуправлінням переведено в життя інструкцію про полегшення для селян умов побічного лісокористування. Отже, четверту частину лісів було відведено під пасовиська. Збір хмизу також був вільний, і селянство цілком використало цю можливість. Одночасово було дозволено селянству безплатно рвати траву, збирати гриби, ягоди, горіхи то-що. Це дало селянству прибутку коло 3000 карб. 
Що-до постачання лісу населенню, то треба зазначити, що з лісництв було відпущено на пільгових умовах селянам до 7500 куб. мертвого лісу, вартістю коло 50 тисяч карб. Крім того, було відпущено селянству в минулому році 130 дес. живого лісу, вартістю—86484 карб. На таких же умовах призначено на 1925—26 рік 292 дес. лісу. 
Треба лише організувати правильне користування цими лісами, щоб не руйнувати лісове господарство.

