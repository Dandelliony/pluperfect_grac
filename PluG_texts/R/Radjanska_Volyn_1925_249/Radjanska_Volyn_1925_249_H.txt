Платити повністью й завчасу.
Хоч і врожай у нас був цього року гарний, і сільсько-господарський податок на багато зменшено, — проте сплачують податок дуже кволо. 
По Волинській окрузі до 1-го листопада зібрали лише 35 відсотків (трохи більше третини) річного завдання, а треба було зібрати 45 відсотків (коло половини). В одному лише Звягельському районі є 8 тисяч неплатників. 
Все це показує, що наш радянський апарат і партійні організації не вділяли майже ніякої уваги цій кампанії, сподіваючись, що сільсько - господарський податок буде надходити самотужки. 
Звичайно, є ще й инші причини. Але ми певні, що було-б зовсім инакше,    коли-б селяни знали, що треба платити в строк і чому саме це треба, а також, що зволікання з уплатою призведе до відповідної кари. Як-би селянство відбувало, що Радянська влада й партія надають великого і важливого значіння своєчасному й цілковитому сплаченню єдиного сільгосподатку, то кампанія ця проходила-б значно успішніше. 
Треба одверто сказати, що глибокої роз'ясовчої кампанії проведено не було. Це спричинилося також до того, що багато селян не здають податку, бо очікують, що будуть іще додаткові пільги. 
Всі пільги, що їх мали дати, вже дали до початку стягання податку. Тепер і надалі ніяких додаткових пільг не буде. 
Треба платити податок, не очікуючи останніх строків. Бо в останній день здачі збираються коло кас такі величезні черги платників, що прийняти податок у всіх за один день не можна, і багато селян не вспівають здати. 
А другого дня на них за прострочення вже нараховується пеню. Цьому треба й можна запобігти, як-що здавати податок завчасу. 
Треба з'ясувати кончу потребу платити податок повністю й завчасу, для чого районні робітники повинні виїхати на села. Але, крім того, треба використати й примусові заходи, що їх передбачається законом проти зловмисних неплатників. 
Треба цілком позбутися того ставлення до стягання єдиного сільгосподатку, яке помічалося досі так у радянських та партійних організацій, як і в самих селян.

