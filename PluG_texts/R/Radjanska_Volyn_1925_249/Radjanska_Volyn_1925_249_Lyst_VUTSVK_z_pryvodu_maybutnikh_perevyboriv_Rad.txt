Лист ВУЦВК з приводу майбутніх перевиборів Рад
Президія ВУЦВК за підписом тов. Петровського вдалася до окружних виконавчих комітетів і виборчих комісій з циркулярним листом що-до майбутньої кампанії перевиборів Рад. 
У листі вказується, що вибори повинні пройти під знаком пожвавлення Рад і притягнення широких мас до радянського будівництва. Особливу увагу повинно звернути на притягнення національних меншостів, що за попоредніх виборів брали, порівнюючи, незначну участь. 
Президія пропонує місцевим органам як найширше відчитуватися за свою діяльність перед нацменшостями, складаючи звіт, де тільки це можливо, мовами цих меншостів. При цьому повинно докладно освітлити політику Радвлади щодо національних меншостів. 
До підготовки до виборів повинно притягти представників всіх національних меншостів. Передвиборчу літературу повинно видавати рідною мовою населення. 
Робота по виділенню національних сільських виборців і списки осіб, що їх позбавлено виборчих прав, повинно оголошувати мовами нацменшостів. Останнім повинно забезпечити відповідне представництво в районних окружних і всеукраїнському з'їзді Рад.

