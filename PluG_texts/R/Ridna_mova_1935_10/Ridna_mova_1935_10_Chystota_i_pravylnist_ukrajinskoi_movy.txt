Чистота й правильність української мови
Взятись за працю, а не піднятися праці.
В нашій західньоукраїнській мові часто спотикаємо вираз: "піднятися праці",- це щирий полонізм: podjąć się pracy. Пор. у Ф. Колесси в "Slavia" ХІП 537: "піднявся сеї велитенської праці". Українське "піднятися" визначав головно "встати"; по-літературному подана фраза буде: "взятися за цю велетенську працю".
Вибачатись, а не звинятись. Вираз із російського "звинятись" (рос. извиняться) уважається в вас за недозволений вульгаризм. Ф. Колесса в "Slavia" 539 пише: "Звиняючись тим, що ...", треба: оправдуючись чи вибачаючись тим, що ... Не живайте цього вульгаризму, звичайного в мові галицьких москвофілів.
Водночас. Антів Лотоцький у "Новім Часі" ч. 101. ц. р. кинув нічим недоведену думку, ніби слово "водн́очас"- недоладній новоспечений новотвір. Це зовсім не так, - це не новотвір, це живе народнє слово, знане, напр., на Київщині. В словнику Б. Грінченка цього слова нема, - але там нема й багатьох сотень інших народніх слів. Зате слово "водночас" подає надзвичайно
цінний академічний "Російсько-український словник"; він російське "одновременно" передає й через водн́очас", а "неодновременво" - не водн́очас. Цінний "Правописний словник" Г. Голоскевича, 1930 р. також подає слово "водн́очас". Маємо й інші подібні слова, напр. "воодн́ораз"; Нечуй-Лев. пише: Всі водн́ораз схопились. Таким чином слово "водн́очас" - добра жива народня форма, запроваджена до наших найцінніших академічних словників.
Заборонити, а не "завісити". "Діло" ч. 195 ц. р. пише: "Староство завісило діяльність Товариства". Це щирий полонізм, у нашій мові навіть нерозумний, бо ваше "завісити" - це позамикати, напр. вікна. Треба: "Староство заборонило діяльність товариства".
Нуль чол. роду. В українській літературній мові вже з давна защепилася тільки форма "нуль" чоловічого роду. Відмінюється це слово так: з нул́я, цим нул́ем, ці нул́і, цих нул́ів і т. Польська форма "н́уля" зовсім не вживана. "Діло" ч. 204 ц. р. пише: "зведено до нулі", треба: до нул́я.
Rzekomo - нібито. (Ю. Клапоущук у Коломиї). Польське rzekomo вичайно перекладаємо на нашу мову словом "нібито", "ніби".
Солення, солоний, квашення, квашений, а не кишення, кишенийй. "Український Бескид" у ч. 28-м ц. р. пише: "літнє кишення огірків". Це щирий полонізм, - треба тільки: солення огірків, солоний огірок, рідше: квашення огірків, квашений огірок.
Не вживайте "стреміти" в російськім значенні. Так, ліпше вживати: прагнути, змагати, замагатися, прямувати, а не "стреміти".
Також, а не рівнож. Західньоукраїнська преса, а польського również, витворила штучне "рівнож". Не вживайте цього полонізму, - в нашій мові це "також". Я також (а не: рівнож) знаю. Наше "рівно" ніколи сполучником чи часткою не буває.
Турќеня, а не туркиня. А. Лотоцький у "Новому Часі" ч. 101 ц. р. радить говорити "туркиня". Це непорозуміння, бо в вас здавна вже защепилася форма "турќеня", відома всім вашим
письменникам. Форми "туркиня" літературна мова не вживає. Пор. німкеня.
Франц́уженка, хоч і не зовсім доладне слово, проте міцно защепилося в нашій літературній
мові (прийшло чи не з мови російської); форма "французка"' мало вживана. А. Лотоцький у "Новім Часі" ц. р. ч. 101 пише, ніби "-енка московський наросток". Чи ж наше "пісенка", "стаєнка" й т. ін. мають "московський наросток"? "Француженка" спершу визначала малу французку (француз-енка).
Шанс, а не шанса. В літературній мові панує форма "шанс" чоловічого роду, а не "шанса" жіночого роду. Відмінюється так: шанс, з ш́ансу, всі ш́анси, без ш́ансів. "Діло" ч. 198 ц. р. пише: "щодо шанс", треба: щодо шансів.