Життя слів.
Злодій визначало на початку людину, що будь-яке зло чинить, злочинець взагалі. Напр. Остромирова Євангелія 1056 р.: Ведоша Иісуса и ина зълодѣя дъва. В церковно-слов'янській мові того, хто краде, звано "тать", але мова українська спочатку зовсім не знала особливого слова для "татя" (бо не було злодіїв?), аж пізніше "злодій" почало визначати тільки "татя". Ще в Словнику П. Беринди 1627 р. "злодія" пояснено: "злочинца, що зле чинить". У мові російській "злодѣй" позостало зо стародавнім значенням, а для "татя" повстало слово "вор". Словник Б. Грінченка подає з Лубенщини всім добре слово "крадій".
Знаметий перше визначало те, що "зазначене знаком чи знаменем", назнаменано, накарбовано, напр. у Словах Григорія Богослов а ХІ в. читаємо: Мъножає незнаменитыхъ отьць паче притяжавъ знаменитыя. Пізніше виробилося значення "відомий" взагалі, напр. часто вживане в XIV-XVI в. "знаменито чинимо" - робимо відомим. Напр: Чинимъ знаменито симъ листомъ (Судомирська присяга 1389 р.), Чинимъ знаменито симъ нашим листомъ кождому (Луцька грамота 1438 р.). Про це ж свідчить і друга формула: Чинимъ знаємо симъ нашимъ листомъ (Грамота товта 1382 р.). Пізніше "знаменитий" набрало значення славний, дуже добре знаний, і таким позостається це слово й тепер. Українська мова наддніпрянська майже не вживає цього слова, а наддніптрянська, навпаки, уживає його часто.
3умлятися див. ізумлятися.
Іванівська, "кричати а всю Іванівську"- вираз, дуже поширений в Ураїні, занесений із Росії. В Москві, в Кремлі, коло дзвіниці Івана Великого є Іванівська площа. На цій Іванівській площі вдавнину оголошувано для публічного відома царські накази й справді "кричали на всю Іванівську" .
Ідіот - приватна люд́ина, що ніде не служить, людина проста, невчена, неспосібна до військової чи іншої служби. Такими людьми звичайно були ті, що мали якісь фізичні чи духові недостачі, а тому й повстало нове значення слова "ідіот" - придуркуватий.
Ізверг - слово в нас російського походження, не рідке в мові наддніпрянської інтелігенції, в значенні - недолюдок, кат, звір. Походить від церковно-слов'янського "ізверг" - недоносок, викидень, викид; "жена ізвергшая" - жінка, що викинула. Звичайно "ізверг", якщо виростав, не був людиною нормальною, чому з дуже давнього часу повстало й друге значення його - людина ненормальна, недолюдок, кат, звір. В Словнику П. Беринди 1627 р. "ізверг" пояснюється так: "недоносокъ албо дитя мертвопороженоє".
Ізумлятися, зумлятися - старе українське слово, тепер маловживане, але ще трохи знане в Наддніпрянщині, більше в гуцулів, загально й широко знане в мові російській. Ізумлятися - тратити "ум" чи розум. Так, у пам'ятках ХІ віку маємо "изумитися" - втратити розум, здуріти, "изумленіє" - безумство. Дуже добре пояснює це слово Словник П. Беринди 1627 р.: "Изумленъ - который одыйшолъ розуму", "Изумленіє - ошалѣньє, захожѣнє в голову з горячки албо оморочѣне от піанства, завернѣньє голови". В днім акті 1616 р. читаємо: "Изумылемъся, но не отъ вина, але рачей отъ незазорной любви ку церкви Божоє". З часом старе значення забулося й слово "ізумлятися" стало визначати "сильно дивуватися". Але в мові українській, побіч нового значення, живе ще й старе. Так, Словник Б. Грінченка правильно подає "зуміти", "зумітися" - з розуму зійти: Чи ти зуміла, чи дурману наїлась? А щоб ти зумілася! У Ю. Шкрумеляка, в його "Огні з полонин" (мова гуцульська) 1930 р. часте слово "зумітися", але все в значенні сильно здивуватися: Всі зумілися, як побачили, Нарід зумівся і одні других питалися, Він зумівся з дива, Вони зумілися з дива, Юра так непомірно зумівся, що був про свою розпуку, Юра глянув на мару і зумівся з дива і ін.; те саме в його "Чета крилатих" 1929: Зумівся з  дива. Кайдани (пор. кандали) виводять від турецького künde - кий, що прив'язували до ніг засуджених, взагалі - пута; хто носив ці пута, звався kündeli. Чи не скоріше повстало слово від арабського gajd - пута, число подвійне - gajdani, занесене й до турків. Слово "кайдани" добре відоме українській мові через невільників, що мучились на турецьких галерах-каторгах. В українських думах слово "кайдани" згадується 9 раз, і все яко пута на ноги невільників на каторгах чи галерах. Напр.: Тоді далася бідному невольнику тяжкая неволя добре знати: кайдани руки-ноги поз'їдали, сирая сириця до жовтої кости тіло козацькоє проїдала. По два, по три стариї кайдани і новії ісправляти, на руки, на ногинадівати і т. ін.
Каламар. Встаровину на папірусі та пергамені писали особливою очеретинкою, що звалася з латинської calamus. Калями переховували в особливих коробочках, що звалися calamarium. До цієї ж коробки ховали й чорнило, а пізніш calamarium став сховком тільки самого чорнила, цебто чорнильницею в нашім розумінні.
Каламбур - дотеп, гра слів. Походження слова пояснюють різно. Ніби в Nansy, при дворі володаря пробував німець, граф Calembour, що так зле говорив по-французькому, що все виходили непорозуміння, з яких багато сміялися. Інші виводять слово від абата Calemberg'a, - комічної персони в німецьких оповіданнях. Випроваджують слово це також із італійського: саІаmаgо - чорнило і Ьurlаrе - сердити.
