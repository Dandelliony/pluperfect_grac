Артизм творів Степана Руданського.
13. Роля народної ритміки в творчості Руданського.
Накресленими вгорі кількома розділами вичерпується загальний перегляд ритмічних схем поезії Руданського. З того перегляду бачимо, що в творчості нашого поета, що в 96% побудована на основах музичної народної ритміки, знаходимо три головні типи ритмічних схем, а саме: рими в такті 2/4, 4/8 і 3/4. Перше місце займає дво-чверткова коломийка, вжита приблизно в 80% цілої поетияної спадщини Руданського й заступлена в 17-ох різних комбінованих схемах. Даоі йде козачок у такті 4/8 з 24 різними схемами, і вкінці найменше вживана три-чверткова колядка чи щедрівка з 8 схемами. Разом нараховуємо в Руданського 49 музично-ритмічних схем, що нерівномірно розділені на 3 головні ритмічні групі. Це незвичайне багатство ритмічних схем витворене в Руданського на підкладі народної поезії, але часто комбіноване самостійно, - і воно служить поетові для осягнення естетичних цілей і ефектів. Роля цих різнорідних ритмів особливо важлива для виявлення в вірші різних змінних настроїв, для прискорювання або спомалювання акції і т. ін.
Зокрема звертає увагу на факт , що Руданський старається різними ритмами зазначувати, у своїх приказка, національні, психічні різниці між українцями, росіянами, поляками, жидами, циганами. Можна сказати, що кожна згадувана нація має в приказках Руданського свій специфічний ритм, найбільш уживаний саме в цій групі приказок, що присвячена даній національності. І так, для характеристики українського селянина Руданський найчастіш уживає звачайної коломийки або козачка, напр.: 
Прийшов мужик із празнику,
Празник добре вдався:
Посиніла кругом шия
І чуб підійнявся,
або: Серед ліса, серед гаю
У неділешній обід
Заснув мужик у чоботях,
Прокинувся без чобіт.
Про поляків Руданський залюбки говорить у модифікованому ритмі коломийковому, що підходить також до польського краков'яка, напр.:
Їден іде мазур
По цім боці річки, 
Другий глухий мазур
По тім боці річки.
Для характерики росіян уживає Руданський найчастіш модифікованого козачка:
Раз у баби перехідний
Москаль ночував, 
Устав рано - й за спасибі
В баби гуску вкрав.
Вже з цих кількох прикладів бачимо, що Руданський уживає зовсім свід́омо ритмічного багатства, і є дійсно із тих нечислених українських поетів, що вже в 50-их і 60-их роках минулого століття звернули пильну увагу на поетичну форму та ритмічну будову своїх творів.
14. Словесна інструментація.
Тепер згадаю ще про звуковий бік поезії Руданського. Не маю змоги писати тут докладно про всі ці явища, які входять у ділянку поетичної форми, що її назвав Renе Ghil словесною інструментацією, т. зн. про закони милозвучності, фонетичні фігури, алітерації, асонанції, асонанси, дисонанси і т. ін. Тільки загально скажу, що фонетичні фігури в творах Рудансткого визначаються своєю простотою, навіяною близкістю до народної, теж під цим оглядом не дуже вибагливої, поезії. Рідко можна стрінути в Руданського такі вироблені, літературні алітерації, як:
"Ти мори, маро,
Коли хочеться",
або: "А собачка невеличка
Черепочки лиже" - 
- в більшості ж випадків алітерації сходяться в Руданського з доволі примітивними внутрішніми римами, як ось, напр.: "бах рушниця, дід валиться", і т. ін. 
Для характеристики звукового боку поезії Руданського спинюся докладніш тільки над однією ділянкою, що заслугує на найбільшу увагу, а саме - над римами. Для з'ясування загального характеру римів у поезії Руданського вибираю в даному випадку до статистичного опрацювання одну її частину, а саме - лірику, яка становить, щоправда, тільки приблизно 10%, оригінальної творчости нашого поета, але саме для вияснення даної проблеми найбільш цікава як широким часовим розсягом (1852-1861), так і римовою різноманітністю, обумовленою жанром.
І так, на всіх 36 ліричних поезій, що складаються з 343 строф, знаходимо разом 394 римі, т. зн. у великій більшості строф, переважно чотирирядкових, є тільки по одній римі. Руданський залюбки вживає римової схеми аЬсЬ. Майже всі рими подвійні; стрічаємо серед них тільки 11
потрійних і 5 почвірних. На цих 394 римі припадає 127 рим чоловічих, т. зн. з наголосом на першому складі від кінця, 209 жіночих із наголосом на другому складі з кінця, і 58 дактилічних із наголосом на третьому складі з кінця.
Цікаво прослідити залежність характеру рим від ритмічної будови поодиноких поезій. І так бачимо, що перевага жіночих рим обумовлена перевагою коломийкових ритмів. Усі коломийковим
ритмом писані поезії мають рими жіночі - в даному випадку 90. Також 76 жіночих рим припадає на козачка, а найменш - на вірші метро-тонічні. Чоловічі рими вживані головно при модифікованих козачкових ритмах (54 римі) і при метро-тонічних віршах (34 римі). Дактилічні рими знаходимо в усіх поезіях, писаних три-чвертковим ритмом (58 рим).
Серед рим знаходимо чимало неправильностей і промахів. Головно впадає в око велике число рим граматичних чи флексійних, обумовлених знову ж характером коломийкового ритму. Таких рим, як, напр., обійм́ала-підійм́ала, вваж́ав'єм-памят́ав'єм, блуќаю-породж́аю, знаходимо в ліриці Руданського 196, а з них велику більшість - у коломийкових строфах.
Уживає Руданський часто теж рим приблизних, що теж звичайно не причиняються до підвищення естетичної звукової вартости його поезій. Таких приблизних рим нараховуемо в ліриці 35, а між ними, напр., такі: безр́одний-хол́одних, дівч́ино-калина, см́утком-х́утко, дн́а-їдн́а, б́іла-м́ила, гр́уди-б́уде, подивл́юсь-пригорн́усь, зор́ями-сльоз́ами, побив́ав-крич́ав, сќорше-більше, пт́ашко-в́ажко, р́ічки-невел́ичкий, м́оре-з́орі і т. ін.
У 7-ох випадках Руданський мусів у своїй ліриці через риму зміняти правильний наголос слів на фальшивий, чи рідший, а саме: сус́іди-завс́іди, дер́евце-с́ерце, ді́яти-вмир́ати-м́ати, зв'ялил́а-спалил́а, зраїл́а-строїла, пл́ине-серед́ини.
В кількох випадках рима зв'язана з прогріхом проти граматичної правильности мови, а саме:
буду в землю я зарит
ніхто гроба не зросит;
як і кольор той
вмиюся сльозой;
у сурдуті і плащу
Аругий місяць без борщу
і т. ін.
Неприємно вражають доволі часті ідентичні рими, такі як: м́ожу-м́ожу, заб́ув-заб́ув, тобі-тобі, теб́е-теб́е, мої-мої, і т. ін.
Вкінці треба згадати ще два явища, що, хоч також творять неправильність у будові рим, не понижують естетичної вартости евфонії. Цe складні рими та асонанси. З перших цікавіші випадки такі: багні-по ній, затвердій-ти стій, приѓоду-на в́оду, не без х́ати я-розпрокл́ятая, як від ѓадини-перекл́адини, кістќи мої-щілќи мої, не уб'є життя-ож́иє дитя, і т. ін.
Асонанси вжиті у Руданського доволі широко, напр. такі, як: завів́ає-верт́ає, дрім́аю-спів́аю, біл́іє-ряб́іє, мн́ою-журб́ою, ур́аз-до в́ас, Тат́ари-под́али, пр́ах-пол́ях, розпізн́ай-впив́ай, і т. ін., разом 17 випадків у ліриці.
Загалом можна сказати, що рими лірики Руданського доволі скромні та бідні, хоч і бачимо в нього прямування до римової віртуозности, через уживання складних рим та асонансів. Убогість рим у Руданського обумовлена в першу чергу монотонією, що її спричинює перевага жіночих рим та велике число рим граматичних. Обидва ці явища тісно зв'язані з коломийковою будовою вірша,­ отже, коли зважити, що коломийковим ритмом написано 80% усіх поезій Руданського взагалі, то стане ясною ця перевага жіночих та граматичних: рим, що надав характер звуковій сторінці цілої творчости Руданського. На всіх 5089 строф його поезії - 4358 строф має жіночі рими та великий проц́ент рим граматичних. Коли до того ще додати, що на 17973 рядки його поезій, неподілених на строфи, 16097 рядків треба зачислити до категорії білих, неримованих віршів, - тоді побачимо ясно, що в огляді рим та евфонії взагалі поезія Руданського займає доволі скромне місце.