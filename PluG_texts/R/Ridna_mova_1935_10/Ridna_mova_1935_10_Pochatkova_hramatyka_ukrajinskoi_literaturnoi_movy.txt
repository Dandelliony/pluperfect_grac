Початкова Граматика української літературної мови.
12. Двоїн́а.
В чистім полі стоять два д́уби. Ідуть л́яхи на три шл́яхи. Дві кал́ині стоять у долині. Сидів когут на ш́опі, наніс яєць три ќопі. Мав він три коз́і та й продав їх на торз́і. Скажу вам дві сл́ові та й бувайте здор́ові.
Два ѓолуби, три с́околи, чотири в́ози.
Дві верб́і, дві кор́ові, три бід́і, чотири зим́і.
Дві л́іті, дві д́ереві, три відр́і, три вікн́і, чотири весл́і.
Крім однин́и та множин́и в нашій мові в ще двоїн́а чи двійне число (dualis). Коли мова йде про паристі речі або про дві речі, то для їх зазначення вдавнину вживали окремої форми, т. зв. двоїни; пізніше двоїну ставили й тоді, коли річ ішла про три або чотири речі. Паристі речі: дві нозі, дві руці, дві крилі, береги й т. ін.
І з бігом часу двоїна потроху зникає а нашій мові, але залишки в її цменниках широко живуть іще й тепер. Так, у словах жіночого та ніякого роду по словах: два, три, чотири ставимо назовний двоїни на -і: дві хаті, дві стіні, дві вікні, дві слові. Це стародавня двоїна.
В словах чоловічого роду по словах: два, три, чотири ставимо назовнии на -и (а не на -а), цебто як і в множині, напр.: два вози, три Івани.
Залишок стародавньої двоїни позостався в нас іще в наголосі: він часто однаковий із наголосом родового, і відмінний від наголосу множини: два бр́ати, дві х́аті, всі слов́а.
13. Кличні слова.
Друже, допоможи мені в праці! Петре! Побійся Бога! Степане, куди йдеш? Тяжко, батьку, жити з ворогами! Думи мої, думи мої, лихо мені з вами! Линь, моя пісне, як чайка прудкая! Гарно твоя
кобза грає, земляче! Всесильний! Я Тобі молюся!
Слово, що ним звертаємося до якоїсь особи чи речі, зветься кл́ичним словом: Допоможи мені брате! Тут брате - кличне слово в реченні. Кличним словом буває або один іменник із пояснювальним словом.
Кличне слово може бути на початку речення в середині, або на кінці його.
Коли кличне слово стоїть на початку речення, то по нім ставимо ќому, а на кінці знак оклику питання залежно від змісту: Дуще моя, чого ти сумуєш? Коли зовне слово вимовляємо з великою силою, то й по ньому ставимо окличника: Брате! Зглянься ж ти над сиротою!
Коли кличне слово стоїть у середині речення, то беремо його в ќоми, а на кінці речення ставимо знака оклику чи пит́ання залежно від змісту: Обніміте ж, брати мої, найменшого брата!
Коли кличне слово стоїть на кінці речення, то перед ним ставимо ќому, а по нім знака оклику чи питання, залежно від змісту: Нумо до праці, брати! Коли ж ти покаешся, сину?
Кличне слово завжди вимовляється з сильно підкресленим чуттям, чому на кінці речень, де воно стоїть, конче ставимо окличника (!). Коли речення за змістом питальне, то на кінці ставимо питальника (?).
Кличним словом може бути тільки іменник. Той відмінок іменника, що висловлює кличне слово, зветься кличним. Кличний відмінок у словах чоловічого роду має таке закінчення: - е для слів на тверду приголосну: брате, Іване; -ю для слів на м'яку приголосну: коню, учителю; у для слів, що мають у закінченні г, к, х, ж, ч, ш: братіку, погоничу, товаришу. В іменниках жіночого роду кличний відмінок закінчується на -о (для слів на -а) або на -е (для слів на  я): мамо, земле. У слів ніякого роду кличний відмінок завжди однаковий із назовним, цебто ще з глибокої давнини слова ніякого роду не мали окремого закінчення для кличного відмінку.
Відмінки назовний і кличний звуться прямими чи незалежними, бо вони в реченні ні від чого не залежать.
Кличний відмінок, як окрема форма, у деяких мовах уже загубився, але в нашій мові він зовсім живий, а тому треба його конче скрізь уживати. Але в множині кличний відмінок, як окрема форма, зник і в нас, - тут він збігся з назовним; цебто, - у множині загубилася клична форма, але кличне слово живе.
У двоскладових іменників жіночого роду наголос звичайно на корінному складі, а не на кінці слова: р́уко, н́ого, д́уше, ќозо, р́осо, з́емле, в́одо, ќосо і т. ін.
14. Вставні слова й вставні речення.
Брехнею, кажуть, світ перейдеш, та назад не вернешся. Того, вибачайте, не знаю. Брат, мабуть, незабаром приїде. Далебі, не знаю. Мати, слава Богу, вичуняли. Ті ридання металеві - знак, що хтось розстався з світом - тут нікого не тривожать. Таки у тім селі трудящий (бо всюди сироти -ледащо) у наймах виріс сирота.
Коли ми говоримо, то часом зазначаємо своє особисте ставлення до того, про що говоримо. Слова, що показують ставлення оповідача до його речі, звуться вставними словами. Напр.: Брат, мабуть, не вернеться; в цім реченні слово мабуть показує непевне ставлення оповідача до того, про що він оворить.
Вставних слів у нашій мові дуже багато: ними найчастіш зазначається сумнів чи непевність до оповідання, чи взагалі оповідач покликається ними на непевне джерел6 своїх відомостей.
Ось головніші вставні слова: а) думаю, бачу, знаєш, чуєш, бачиш, бач, чуєте, думаєте, знаете, бачите; б) дивись, вибач, вибачайте, будьласка; в) знать, мабуть, признатись, сказати б; г) здається, розуміється, здавалось, бувало, бул́о, значить, виходить, мовляв, може, кажуть; г) як говориться, як кажуть, як здається; д) звичайно, певне, від́омо, звісно, видко, очевидячки, либ́онь, поперше, подруге, по-моєму, по-твоєму і т. ін., на жаль, наприклад, словом, приміром і т. ін.
За вставне слово можуть бути дві слові або й ціле речення, напр.: таким чином, не при хаті згадуючи, не про вас кажучи, воля ваша, дяка Господеві, слава Богу, Бог дасть, ви знаєте, без сорома казка й т. ін.
Вставні слова стоять поза реченням, а тому ми їх конче виділюємо ќомами: Батько, здається, вернулись, а крім того вимовляємо їх так, що голосом своїм підкреслюємо їхнє вставлення до речення. Вставне слово, як і слово кличне, може стояти на початку речення, в середині або на кінці його. Хоч вставне слово й стоїть поза реченням, проте воно трохи горнеться до присудка, докладніш вияснюю чи його.
Коли хочемо на вставне речення звернути більшу увагу, тоді замість ќоми ставимо риски: А я - страшно згадувати - мало не вмер тоді.
Вставне речення, що змістом своїм зовсім відмінне від того, куди вставлене, беремо в дужки: Одного разу (про те добре знав мій брат) я сильно перестудився.
15. Іменникове пояснення.
Крім основних членів, у реченні бувають іще члени пояснювальві, що пояснюють члени основні. 
Звичайно присудок у реченні має дуже широке значення; напр. у реченні: Брат пише присудок пише може значити: листа, прохання, подання, оповідання й т. ін., пише чорнилом, олівцем, крейдою й т. ін. Та частива речення, що ближче пояснюв присудка, зветься іменникове пояснення. Воно завжди стосується тільки до присудка.
Іменникове пояснення зазначається в реченні йменником, чому й зветься пояснення "іменникове". Воно може бути в п'яти різних формах іменника, цебто в п'яти його відмінках, а саме: родов́ий на питання кого-чого, дав́альний: кому-чому, знахідн́ий: кого-що, ор́удний: ким-чим і місц́евий на питання де або в кім-чім. Напр.: Уживаю книжки, тут книжки родовйй відмінок на питання чого? Радий книжці - тут книжці давальний відмінок (чому?). Читав книжку, тут книжку знахідний відмінок (що?); Кинув книжкою, тут книжкою відмінок орудний; Читав у книжці - тут відмінок місцевий (де? в чім?).
Всі п'ять відмінків іменникового пояснення звуться залежними чи непрямими. Питання для йменникового пояснення треба ставити завжди від присудка, напр.: Вітер зламав вишню, питання від присудка: зламав що?­ - вишню (знахідний).
Основні члени речення, цебто підмет і прйсудок, незалежні в реченні члени, а всі члени пояснювальні -
залежні від котрогось із основних. Іменникове пояснення Завжди залежить від свого присудка, цебто присудок керує йменниковим поясненням, а тому й відмінки йменникового пояснення звуться залежними.
