ПО УКРАІНІ.
У КИІВІ.
 - Доклад проф. І. В. Лучицького про діяльність третьої Державної Думи за останню сесію відбудеться 15 января о 8 годині вечора в помешканні громадського зібрання (Вел.-Володимирська, 45). Заяву про улаштування зібрання для цього доклада проф. І. В. Лучицький в свій час подав київському поліцмейстеру і заборони досі не було. Роспорядчиком зібрання має бути присяжний адвокат—Д. Н. Григорович-Барський. 
 З огляду на обмежене число місць на зібраная впускатимуть тільки по контрамарках.
 Переважно пускатимуть виборців до Державної Думи од г. Київа. 
 Контрамарки видаватимуться виборцям у конторі Громадського Зібрання 14-го з 12—7 години, а 15-го января з 11 до 5 год. дня, після означеного часу контрамарок зовсім не видаватимуть.
 - Смертні присуди. 12 января в київському воєнно окружному суді покінчили розглядати справу про розбишацький напад на контору скибицької економії. З підсудних в цій справі К. Саєнка, А. Щербаня і 3. Турчина присуджено до смертної кари, але суд ухвалив прохати командуючого військом змінити їм цю кару на каторжні роботи; Хоменка за переховування розбишак присуджено на 15 літ каторги (також подано прохання про зменшення кари); Є. Буселя за неповідомлення начальства про розбишак засуджено на 1 рік і 4 місяці до тюрми, Михайла і Юхима Петренків і Софронія Горбащенка виправдано.
 - На вищих жіночих курсах в біжучому семестрі лекції починаються 25-го января на всіх факультетах; тільки на 4 курсі медичного одділу вчення і практичні роботи почнуться з 15-го января. Іспити відбудуться з 15-го до 20-го января. 
 - Арешти. 11 января на Безаківській вулиці арештовано невідомого добродія, котрий зпочатку назвав себе Миколою Шишкіним, а потім італійським підданним Йосипом Феста. - 12-го января прийшов в старокиївську часть невідомий добродій, назвав себе Порфиром Панкрутським і повідомив, що він—політичний засланець і втік з Архангельщини, де його вкупі з Ліхачовим було засуджено за убивство провокаторші—Надії Остроумової до каторги на 6 літ і 8 місяців. - 10 января арештовано в Київі двох розбійників—Станислава Савіцького („Стасік“) і Михайла Рудницького, яких обвинувачують за багато злодійств та розбишацтв.
 - Нові газети. 12 января в Київі вийшло дві нових газети „Паши Дѣла“ і „Кіевъ".
 - Ів. Ів. Ничипоренко. (Некролог). 12 января увечері помер Іван Іванович Ничипоренко, колишній директор Коллегії Гагагана у Київі, Небіжчик був широко освіченою людиною, надзвичайно талановитим педагогом і зоставив по собі чималий гурток своїх вихованців, котрі визнавали на собі глибокий його вплив. Стоячи на чолі школи, заснованої другим славетним українцем, Гр. Пав. Галаганом, покійний Іван Іванович щиро і глибоко зрозумів ідею цього діяча й патріота і за час своєї 12-літньої праці в Коллегії випустив чимало корисних і талановитих працьовників на ниві науки і громадського життя, таких, як професорі: А. Кримський, Покровський, Нест. Котляревський, Петрушевський, Малиновський, Матишейко, учений ботанік Липський, літератори та педагоги: В. Каллаш, І. П. Житецький, Яременко і инші. Працюючи в найтяжчі часи політичної й громадської темряви 80-х років, покійний умів будити в своїх учнях ідеалізм і щирі змагання до праці, як для загальнолюдського добра, так і для нашої батьківщини—України. Не жалуючи своїх сил, Ів. Ів. рано згубив своє здоровья і останні 20 літ жив на покої, але і цей час не проходив марно: вкруг його гуртувались колишні учні, для котрих він був великим моральним авторітетом, він жив їх радощами і горем, та й помер, можна сказати, на їх руках. Діяльність Ів. Ів. не обмежувалась тільки школою, він був один з того незабутнього гуртка, що перший в Київі почав народні читання, але найріднішою дитиною йому була Коллегія, сюди він положив усі свої сили. 
 Земля тобі пером, справжній апостоле правди і науки!
 - Австро угорське запомогове товариство. Не так давно у Київі заснувалося „Австро-венгерское общество вспомоществованія“, статут якого затвержено київським губернським в справах товариств і спілок присутствієм 11 іюня 1909 р. Цими днями одбулися вибори голови та членів ради т-ва і ревизійної комісії. Головою т-ва вибрано Г. П. Столленверка, товаришем голови—К. В. Баксанта, членами ради: А. О. Альтшіллера, В. О. Болінта, Ф. Ф. Дєдіна, І, Кимаєра, Г. А. Діатера і А. Л. Задору. Окрім того, вибрано непримінним членом ради австр.-угорськ. консула у Київі. До ревизійної комісії вибрано С. 0. Альтшіллера, Ф. Конера і Ф. В. Віточека.
 - Ревизія в університеті. Вчора від 12½ до 4½ год., відбулася ревизія університету. На сам перед ревизували канцелярію по студентськім справам, казначейство і університетське правління. Ревизія, певно, дошукується чогось, бо оглядаються окремі документи по наперед заготовленому реєстру.
 - 3 Київщини. Лихо. Недавно сповіщалося, що в Умані скажена собака покусала 35 учениць професійної школи і школу закрили. Тепер газети подають докладніші відомости про цю пригоду. В Умані є єврейська професійна школа для бідних дівчат. За тиждень до Різдва маленька собачка з того двору, де стоїть школа, почала кусатись, покусала учениць і наймичку Мотрю Козликову. Ветеринарний лікарь визнав цю собачку скаженою, одрізав їй голову й послав ту голову на обслідування до київського бактеріологичного інституту. Там установили, що собака була скажена. В школі ця звістка наробила переляку. Почали питати учениць і виявилося, що покусала собака 39 учениць, учительку Доліну та ще семеро сторонніх людей. Усіх покусаних поодвозиди до Київа. В Умані вбито 5 собак, яких покусала собачка.
 - Нова залізча дорога. „К. В.“ пишуть, що граф Л. Ф. Лубенський, І. Н. Урбанський та А. А. Давидов обернулися до міеістерства фінансів за дозволом на акціонерне товариство для збудування залізної дороги Київ—Балта.
 - Родини в холодній. У Бердичеві оце недавно взяли в холодну при поліції за крадіжку д-ку Мельникову. Там вона заявила, щоб одвезли її до лікарні, бо настають у неї родини. Поки там сказали начальству то що, Мельникова, як сповіщає „Вол.“, породила дитину в холодній поліцейського участку.
 - 3 Чернігівщини. Педагогичні курси. В г. Глухові з однорічних педагогичних курсів зробили двохрічні. Окрім того ще будуть на обох курсах давати субсідію: на першім не менше 50 карб., а на другому не менше 70 карб. Охочим можна вже й зараз виписувати собі програму цих двухрічних курсів.
 - Самосуд. Оце недавно в м. Вороніжі, глухівського повіту, піймали глухівського парубка з краденими кіньми. На допиті у волості він сказав, що коней йому дали два селянина з с. Холопкова того самого повіту. Щоб вияснити діло, парубка передали у Холопківську волость. Коли призвали тих селян, що він на їх вказував, то вони сказали, що його вперше бачуть. Сусіди показали, що ці люде чесні. За такий наклеп селяне стали злодія „судити“ самі. Злодія били аж два тижні і оце доставили хворого в земську лікарню. Тут йому зробили скілька операцій. Та немає вже надії на поправку.
 - Трус в „общественной библіотекѣ“. 9 та 10 января в Чернігові з „общественной библіотекѣ“ був трус. Спершу приїхав пристав 1 части та запечатав бібліотеку. Скоро приїхав і правитель канцелярії губернатора д. Яригін, чиновник особливих дорученнів д. Довкгело, поліцмейстер, його помішник, пристави та городові. Перетрусили всі книги і нічого нелегального не знайшли. А в сараї, де був архив та всякі шматки паперу, знайдено 7 примірників я „Искры“, колишнього соціялдемократичного часопису. Ці книжки забрано, а архив запечатано. Бібліотека доживає свої останні дні. Коли вона буде закрита, то майно передадуть городові. 
 - Трус у „Просвіті“. Нам пишуть з Чернігова, що там цими днями був трус у „Просвіті“. Взято 3 книжки. 
 - 3 Полтавщини. Циганські концерти. В Лубнях, 9 января, в громадському зібранні відбувся концерт кавказького циганського табору під орудою цигана Кудакова, при участи солистки-циганки Филипової. В концерті було виконано щось до 20 циганських пісень та танців, а під кінець було виставлено „циганський табор“ у лісі в „шатрах“. Ця циганська трупна скомпанувалась давно, їздить скрізь по Україні, особливо по Полтавщині і має чималий матеріяльний успіх. Тільки в Лубнях не пощастило, бо прибув ще инший табор і дав разом з ними свої вистави.
 - Аматорські вистави. В Лубнях знову склався аматорський український гурток, під орудою робітника Ів. Романченка, при участи українських артистів П. Деркача та С. Сергієва і має незабаром роспочати вистави. Мають виставляти „Украдене щастя“ Ів. Франка, а далі инші українські пьєси.
 - Плата за роботу. Полтавське губерське в фабричних справах присутетвіє установило середню поденну плату робочим та служащим по промислових підприємствах на Полтавщині. Плату, як пише „Полт. Г.“, визначено на три роки на те, щоб видавати її по певній росцінці робітникам, які потерплять од якого нещастя на роботі. Усю полтавську губернію розбито на три округи: 1) Полтава й Кременчук, 2) Прилуки, Ромни, Лубні, Костянтиноград, Пирятин та 3)—усі останні міста і всі повіти. Робітникам од 12 до 15 років плата 25 —45 коп., од 15 до 17 років —35 —60 коп., од 17 років —65—80 коп.
 - Селянський спектакль. В с. Тімках 6-го января в школі упорядила спектакль сама сільська молодь, без допомоги інтелігенції. Виставляли жарти: „Кум Мірошник“ та „Бувальщина“. На спектаклі грали сільські музики: три скрипки й кларнет. По виставі на сцені хор заспівав „Дайте бо жить“, „У Київі на риночку“, а далі затанцювали гопака й „полтавку“.
 - 3 Харьківщини. Вистави на селі. З села Пархомівки, богодухівського повіту, нам пишуть, що там на минулих святах гурток людей улаштував два спектаклі: „Панна Штукарка“ Володського та „Шельменко-Денщик“ Квітки-Основяненка. Пройшли пьєси так добре, що навіть і не сподівалися.
 - Курси для дорослих. Харьківські губерські земські збори роспочали дуже поважну просвітню справу. Управа зробила зборам доклад про додаткові курси для дорослого селянства на Харьківщині. Доклад поділяє селянство на три частини: 1) дорослі неписьменні люде; 2) діти шкільного віку, що скінчили початкову школу й потрібують загальні науки; 3) усі инші письменні люде не шкільного віку. Для перших управа вважає потрібним-мати недільні школи, для других — школи з трохи вищою наукою, а для третіх — окремі курси. І от через те, що оця третя частина це корінь усього селянства, управа наважилася насамперед позаводити для неї додаткові курси. На курсах повинні вчителювати такі люде, що добре вміють учити дорослих. Учити треба розмовами з показуванням „наглядныхъ пособій“ та картин чарівного лихтаря. На цих курсах мають бути такі науки: Закон Божий, російська мова й література, арифметика, геометрія, природознавство, математика, фізична й політична географія та російська історія. Учитися на курсах треба два роки. Вчитися можна всім грамотним, не молодше 15 років, хлопцям і дівчатам. Наука йтиме увечері зімою та в-осени. Такий проект виготувало земство.
 - 3 Херсонщини. Вибори нового депутата. Вибори члена Державної Думи од херсонської губернії, на місце Г. О. Волохіна, що не схотів бути депутатом, перенесено з января місяця аж на великодні свята.
 - 3 Кубані. Розбійники. Перед святками в станиці нововеличківській, як сповіщає „Куб. Кр.“, напали розбійники на хату козака Юрченка. Перед світом Юрченко почув стріляння з-надвору. Вибіг на двір і сховався на горіщі. Розбійники пішли за ним і загадали злізти. Юрченко зліз. Узявши в його 50 карб., розбійники потребували ще. Юрченко присягався, що не має більше грошей, та лиходії не пойняли йому віри. Звязали вони його вірьовками й заходились пекти вогнем. Запалили ганчірку, намотану на дрючок та политу карасиком, і смалили сердешному босі ноги. Не добившись і цим способом нічого, пішли розбійники до хати, набрала там усякого добра, а тоді повтікали.