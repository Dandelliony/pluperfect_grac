Л. Е. Шішко.
В Парижі помер один з видатніших діячів визвольного руху 70 років, Леонид Емануілович Шішко. Покійний родився 1850 року, вчився в 2-й московській воєнній гімназії, а скінвчивши Михайлівську артилерійську школу, служив де-який час в артилерії. Потім вийшов в одставку в чині підпоручика. Ще в артилерійській школі Шішко був членом гуртка юнкерів, що дбав про самоосвіту, захоплювався Пісаревим та Омулевським. Потім цей гурток придбав собі політичний характер під впливом Кравчинського, учня старшого курсу тої-ж школи. В своїх споминах Шішко згадує про той величезний вплав, який мали на нього ті місця творів Пісарева, де писалося про обовязки совісти, які лежать на кожній людині до громадянства, яке її оточує. Вступивши в товариство Чайківців, Шішко разом з Перовською вів пропоганду серед робітників в Петербурзі, на Виборзськім боці. В августі 1874 року Шішко арештували. Після 3½ літ одиночної тюрми його присудили на 9 літ до каторги. Каторгу він одбував, як кажуть „Р. В.“, на Карі, а потім жив на засланні зразу в Забайкальській області, а потім в Томську. 3-відси він втік в 1889 році за кордон. За кордоном Шішко більше всього працював на літературній та науковій ниві. З творів його найпопулярніші були його „Разсказы изъ русской исторії“ а також де-які економичні брошури. („Р. В.“)