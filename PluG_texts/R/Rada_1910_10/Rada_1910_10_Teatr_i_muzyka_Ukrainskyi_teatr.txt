Театр і музика. Украінський театр.
(Народній дім Т-ва Грамотности. Труппа М. К. Садовського). 
 „Надія“. Після двохлітнъої перерви в театрі д. Садовського знову виставили „Надію“ Гаерманса в перекладі С. Паньківського. Написана сценично, в сильно-драматичних ефектних тонах, п'єса і в перекладі не тратить своєї колоритности і од першої до останньої дії дає глядачеві певний настрій. Тепер в труппі д. Садовського грають „Надію“ з значними одмінами, проти позаторишнього: в змісті виконавців д. Заньковецьку замінила—д. Ліницька, д. Борисоглібську—д. Карпенко-Кара, д. Певного—д. Петляшенко і т. инш. Роль вдови Княтре Фармер має бути в репертуарі д. Карпенко-Карої одною з найкращих. Артистка од першої до останньої сцени додержала певний добре продуманий тон і драма обездоленої Княтре була в її виконанню справжньою драмою простою рибачки, постійне горе якої і вічна боротьба за істнування приголомшили інстінкт почуття жінки, інстінкт чулости матері. 
 Молодчий син її, Баренд, і стає власне жертвою цеї драми матері. Вона його силоміць посилає на певну смерть. Ця остання сцена між матер'ю і Барендом вийшла в арт. Петляшенка (Баренд) слабо. В останню хвилину цей „звірок“, „капустяна голова“ стає людиною, яка почуває кожною фіброю своїх нервів близьку смерть і бореться. В д. Петляшенка не було цього, не було й глибини почуття. Хист артисти для цього надто важкий.Геерт—Мар'яненко провів свою ролю блискуче-ефектно, з найдрібнішими деталями, але місцями в надто утрірованому, навіть мелодраматичному тоні. Весела Іо, Іо щебетуха-хазяйка, в руках д. Ліницької—шедевр артизму, але не душі. Тільки буря на морі, страх за Геерта, за долю свою і близьких будить в Іо-Ліницькій справжню драму і з того менту глядач не перестає вірити щирості артистки. 
 Правдивий, рівний, спокійний і детально продуманий Клеменс Бос в д. Паньківського. На свойому місці була і д. Хуторна (Клементина). Взагалі ансамбль був дуже гарний. Зрепетовка п'єси чудова. Кобус—д. Вільшанський, Дванте—д. Левицький, Капе—д. Ковалевський, Тесля Сімон-д. Милович, музикант Елля—д. Верховинець, д.д. Петляш, Полянська доповняли гарною грою ансамбль. В д. Дібрової пропав підчас бурі весь монолог до одного слова. Взагалі ефекти бурі заглушали багато де-чого. 
 Декорації, костюми і вся режісереька постановка була стільною. 
 А. Вечерницький.