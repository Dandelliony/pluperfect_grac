Украінці в Галичині.
 - Цікаве признання. В москвофільському „Галичанинѣ" д. Полянський росповідае про свої заходи видавати газету „Дьяковскій Гласъ", про котрий у нас недавно була вже згадка. Я обіцявся, пише безталанний видавець, з нового року видавати газету для дяків тільки в такім разі, коли приохочу до передплати її з 1000 особ і коли матиму моральну заохоту од рад трьох єпархіальних дяківських товариств. Новий вже рік почався, а я першого числа „Дяковскаго Гласа“ не видав та й взагалі видавати цієї газети не буду, бо упевнився, що видавати газету для всіх дяків за галицьких обставив неможливо, „Моє заявленіе о готовности надавать дьяковскую газету помѣстили только три газеты; „Галичанинъ", „Прикарпатская Русь" и „Русское Слово". Больше чѣмъ половина дьяковъ не видитъ этихъ газетъ, а тѣ газеты, которыя добрая половина дьяковъ читаетъ, не напечатали моего заявленія". От через що й не народився на світ божий „Дьяковскій Гластъ". Та й як йому було народитися, коли д. Полянському до нового року прислало ЗО передплатників аж 60 корон, а дяківські товариства ніякого привітання. Бідний д. Полянський! Бідний і... в кращім разі, недогадливий. І справді: коли дяки не хотять і бачити тих газет, що друкуються „въ томъ языцѣ", яким сам він, як бачили читачі, зовсім безграмотно свої думки висловлює, то чи не розумніше було б з його боку роспочати видання професійної дяківської газети тою мовою, що вживається по всіх не названих у його „заявленіи" органах, які „добрая половина дьяков читаетъ". Тоді може б і плакатися на „несчастныя партійныя отношенія" не довелося б...