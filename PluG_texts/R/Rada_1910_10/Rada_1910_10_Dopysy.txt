ДОПИСИ.
(Од власних кореспондентів).
 С. ДЕМІЄВКА, київського повіту. Крамарські забаганки. З давна ведеться, що на демієвський базар що дня прибувають селяне з околишніх сел, вивозячи на продаж сало, м'ясо, молоко, городину і инші речі щоденного споживання. Це має велике значіння для місцевої бідноти, що дістає всі їстівні речі од цих селян значно дешевше, ніж за них правлять в тутешніх крамницях. Спочатку тільки кривилисъ демієвські крамарі, що селяне перешкоджають їм спокійно багатіть, нарешті не витерпіли. їхніми заходами було скликано сільський сход; кожний з них розбідкавсъ перед громадою про своє ніби скрутне становище, де кого з громадян було ними потай підмогоричено—і, таким чином, крамарі виправили у громади приговора, яким всім наїзжачим селянам громада заборонила вільно вивозить на базар їстівні речі, за винятком лишень двох днів на тиждень: середи і неділі — тілько в ці дні дозволено селянам торгувать. Крім того, ееляне мусять всяку привезену на продаж дрібницю важить на громадських терезах і платить за це гроші. Крамарі мерщій вдарилися до начальства щоб негайно цього приговора затвердить. Біднота зрозуміла забаганку крамарів на її кишеню і гуртом обскаржила громадського приговора. Справа ще не розвязана. На боці бідноти стоїть закон—112, 120, 121 і 124 ст. уст. про забезпечення харч. людности (видан. 1892 року), що дозволяє всякому скрізь, в любий час, безборонно продавать і набувать їстівні речі. Але чи буде зважено на цей закон?
 ШКІДНИКИ. (Київщина). Казенні ліси та селянство. Як день—як ніч казенне лісництво провадить невпинну боротьбу з селянами димерської волости, київського повіту, які раз-у-раз заскакують в казенні ліси і страшенно крадуть звідти дерево, але ця боротьба ніяких практичних наслідків не має. Якою великою принадою для селян є казенні ліси показує те, що за останні часи спіймано на шкоді і присужено збитків казні з селян—1638 карб. 67 коп. На виплату цих грошей впродовж декабря місяця димерський волосний старшина стребував з винуватих 35 карб. ЗО коп.
 КУБАНЩИНА. Залізнодорожні т-ва. Народня темнота. Вже приступило до роботи Т-во Армавір-Туапсинської залізниці.
 Одначе само воно не може спричиниться до підвищення добробуту в краї, і на поміч йому склалося ще одно залізнодорожне Т-во Чорноморсько-Кубанське. 
 Назване т-во має на меті задовольнити грузом багатчу частину Кубанщини і, крім того, устроїть підпади до гір, де станиці, села, хутора та промисли бідують од бездоріжжя, а Армавір-Туапсинська залізниця в цім не може нічого зробити, бо вона йде перпендикулярно напрямку гір. 
 Чорноморсько-Кубанське т-во думає бути народнім також як і Армавір-Туапсинське, бо в нього входить на правах акціонерів більше 120 станичних та сільських громад. 
 Але за-для „народньої“ організації потрібна агітація ініціаторів і громадських діячів, а без неї людність на Кубані зостається байдужою до такого користного підприємства. 
 В станиці Карданикській лась народня читальня. Нею станичники мало цікавились і читальню потім переведено в сусіднє сел. Марухське. 
 По козачих станицях Майкопського одділу росповсюджуеться „пропивання“ паїв і „могоричами“ та підкупом підприємці без великого клопоту і з малими грішми робляться властниками тамошнього району, дуже багатого нафтою.
 ЧЕРНІГІВ. Учительський з'їзд. 3 января почався, а 4 скінчився з'їзд народніх учителів, членів „общества взаимнаго вспомоществованія учащимъ и учившимъ“. 
 На з'їзд прибуло коло восьмидесяти учителів та учительок ріжних повітів. Найбільш приїхало з повітів чернігівського, городницького та козелецького. 
 Засідання почалося з розглядання прибутків та видатків товариства. Прибутки складались з членських вкладок дійсних членів (по 3 карб.) 1.1000 карб., вкладок членів соревнователів 300 карб.; жертв д.д. Свічіних 1.350 карб. відсотків з товариського капиталу (29.000 карб.)—1.300 карб. Субсідії земств—1.500 карб. Та плати членів товариства за дітей, що живуть в інтернатах, 3.000 карб. 
 Видатки такі: на інтернати 3.000 карб.; допомога членами на вихованая дітей по-за інтернатами—1.500 карб.; допомога тим учителям, що їздили на учительські курси, 450 карб., та різні дрібні видатки—а всього 5.737 карб. 
 Далі розглядалися дрібні допомоги членам та їх удовам. Після того приступлено було до виборів членів ради т—ва. 
 Замість А. А. Свічіна, що зрікся, обібрано Є. І. Малявку за предсідателя, а членами ради вибрано д.д. Богдановського та Пустосміхова. Питанпро зміну статуту, про філії та про касу на випадок смерти—одкладено на другі збори, що мають одбутися на масницю.