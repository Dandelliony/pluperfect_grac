Лихо. Оповідання Надії Кибальчич. Далі *).
 Минув місяць. Приїзжі чужосторонці пороз'їздилися, а з ними зникли всі заробітки емігрантів. Еc-дек скінчив строк і хотів виїхати у Германію, щоб там пошукати на літо якої роботи. Енрікета радила йому оселитися у їх. Плативши тільки за харчування, він міг прожити на ті гроші, що зібрав за зіму, до нового сезону. Той самий аптекарь, у котрого він служив, обіцяв знову його узяти і таким чином Енрікета могла завсігди бачити коханого. Еc-дек, не глядючи на вмовляння зарученої, вважав, що це буде не гаразд і порішив таки їхати. Але тут довелося позичити Задонському раз і другий. Коли нарешті полічив те, що зосталося, то побачив, що про подорож нічого й думати. Доводилось зостатися у Котардо та ще й який час жити наборг, поки стане на роботу та дістане плату. Коли Задонський довідався про скрутні фінанси еc-дека, то одразу якось запанів, став відноситися до його з погорда і перестав одвідувати. 
 У цей місяць Мані здавалося, ніби вона з гори котиться, але пускалася і не робила нічого, щоб спинитися. Була наче одурманена, боялася сестри, боялася товаришів і ненави-1 діла Задонеьксго та жадала чим-не-1 будь його уразити, роздратувати. А
*) Дивись № 9 „Ради 4 .
потім стало байдуже і до його. Старший Крамаренко зовсім виразно натякав їй, що охоче взяв би її з собою у Париж, де він збірався жити і що грошей він би не жалкував... Чуючи ці натякання, Маня не могла обуритись, ні розірвати знайомство, вона тільки показала ніби не розуміє сміливого панича... Не могла обуритись, бо сама давала приводи вважати її лехкодушною дівчиною та й не раз у своїх таємних думках думала про те, на віщо натякав Крамаренко і часом воно їй здавалось навіть можливим, навіть бажаним. Але коли він вже став виразніше натякати, коли те вже стало перед нею, вона злякалась і, щоб не рішати оце зараз чи сюди, чи туди, вдала ніби не розуміє. Але він добре зрозумів, що має великі шанси і став ждати, поки вона вгамує свої бентежні почуття та привикне думати про те, що пропонував він. 
 Після цього Маня стала зупинятися перед роскішними вітріаами жіночих убрань, бриликів і всяких гарних дорогих річей. Стояла довго, роздивлялась та вибірала. Мріяла, що як би мала гроші, то купила б те, або те і уявляла яка б була хороша у тих убраннях... Зупинялась також перед вітрінами кондіторських та вгадувала, який смак мають виставлені ласощі і їй дуже хотілось мати спроможність завсігди купувати їх. Вона була зроду ласуха, а ніколи не могла роскошувати на смачне та солодке, а особливо з того часу, як опинилась за кордоном. 
 Коли після таких гулянок верталась додому, то там все їй здавалось ще більш убогим і не відрадним. Иноді здавалось, що вона там живе тільки часово і хотілося вже швидче покинути все те і жити у високих, ясних і роскішно прибраних покоях, мати наймичок, щоб все робили за неї, мати смачну їжу, убіратись у хороші сукні, мати власні коні, або автомобіля, їздити у театр і на гулянки. 
 То все були мрії, але було і можливо, щоб вони стали дійсністю. Це цілком залежало від неї самої. Ця думка разом із жадобою иншого життя починала проймати душу і привчати до того, що з початку здавалося страшним та прямо неможливим. 
 Одного разу коли Маня і Крамаренко проходили поуз ювелірний магазін, панич зупинився і показав їй на кольє з рожевих, чудово виточених коралів. На чорному оксамиті хороше відбивалися всі шість разків, в чотирьох місцях з'єднані узенькими срібними ографами, на яких мов росинки блищали алмази. 
 - Гарна річ? - підступно спитав Крамаренко. 
 - Дуже гарна... — глухо відказала Маня і чуючи, що її очі жадібно засвітилися, вона, щоб сховати той вираз, якого соромилась, спустила вії і швидче одійшла від вітріни. 
 Вернувшись додому і добачивши, що Галя у пекарні, Маня пішла у кімнату і нахилившись близько до дзеркала, стала дивитись на себе. Бачила своє все рівно рожеве личко, великі сині очі, тоненькі виразні брови, червоні принадні уста і аж тремтіла від утіхи, що вона така хороша. І що через це може пороскошувати... 
 - Налюбовавши, сіла біля вікна і стала думати. їй здавалось, що було неможливо дати такій вроді завьянути марно і було неможливо не зазнати тієї перемоги та втіхи, яку вона може дати. 
 Маня бачила, що жити так, як раніше жила вже не могла б, вона так звикла до мрій про роскоші, що вони здавалися майже дійсністю, від якої вона не могла б вже відказатися. Та ще й відказатися для одномаїтного життя у низеньких бідних хатках, де треба самій прибірати, мити заялозену посуду, їсти тільки те, що безпосередно потрібне для здоровья, носити убрання все тільки сіренькі, бо то найекономичаий кольор... Ні, це було вже просто неможливо. 
 На другий день, як завсіди, Маня пішла на бульвар і як завсіди туди прийшов Крамаренко. Поговоривши хвилинку про се і те, вій витяг з кишені маленьку плисковату скриньку і подарував їй. 
 Маня вся почервоніла, на швидку подивилась на те рожеве кольє, котрим вони любовали учора, ледві чутно подякувала і поспішно сховала його у свій рідікюль, мов то була крадена річ. Таким чином взяла задаток.
 Останній місяць Галя спостерігла, що з Манею робиться щось непевне. То вона на довго кудись зникала і приходила зхвильована, то сиділа дома, плакала та говорила про свою занедбану молодість, то знов була якась чудна, мов чула себе у чімсь винною. Спочатку Галя думала, що вона навсправжки закохалася у Задонського, але потім пересвідчилась що ні і що була якась инша причина, якої не могла зрозуміти. Правда кілька раз вона зустрічала Маню з Крамаренком. І спитала її, хто він такий та як вона з ним познайомилась. Та відповіла, що через Задонського і Галя перестала звертати увагу на те, як вона думала, випадкове знайомство, бо їй і на думку не могло спасти, щоб той панич з нахабним неінтелігентним виглядом міг мати якесь значіння для сестри. 
 Тим часом їхні фінанси погіршали, бо плату за переклади ще вменшили. Треба було щось видумувати, а також рішити, чи тут зоставатись, чи переїхати куди инше. За ціми всіма турботами Галя була ще більше роздратована і зовсім не звертала уваги на Маню. В будинку над морем атмосфера стала якась гнітюча, зловісна і походила на ту, яка бував перед великою грозою. Особливо це стало почуватися тоді, коли есдек перейшов до Котардо і дівчата зосталися з самим Миколою Захаровичом. Той те ж вже не мав ніякої роботи і у весь час пробував у своїй хаті, ніколи не виходючи гуляти й був мовчазний та чудний, мов трохи не при собі. Цілі дні він сидів зігнувшись на канапці і марив. То вже були майже галюцінації. Коли його кликали їсти, він одразу страшно роздратовавувся, що його одривали від мрій і коли приходив, то намагався як можна швидче з'їсти та зараз вертався назад. 
 Погода стала така, що ще більше сприяла важким настроям. Почалася спека, квітки посохли, листя пожовкло. І не було дощу, щоб освіжити їх та змити білу куряву, котрою все припало.Иноді над горами з'являлись сиві хмари, але зараз же з моря здіймався вітер і гнав їх назад. І над роспаленою землею знову синіло одномаїтно рівне небо, від якого пашіло огнем. 
 Одного ранку на горах загорівся ліс, той самий, що вкривав їх вічно зеленим оксамитом. Пожежа росходилась, по схилах тягся сивий дим і хмарами стояв на півночі. У ночі він покривав половину зоряного неба і на тлі чорних гір то там, то тут почав вихоплюватись червоно-золотий огонь. 
 На другий день пожежа розійшлася далі. І надала йому щось надзвичайно зловісне. Для Мані цей день був останній з її тихого життя. 
 На другий ранок вона мала виїхати у Паріж. Вона була дуже чудна, але Галя все таки не звернулаІна це уваги, думаючи, що на неї, як і на всіх впливає душна та непорушна погода і велике огнище, що лютовало в горах. 
 У ночі Маня не могла спати. У хату крізь незачинені вікна йшло повітря, насичене пахущим димом смолистого дерева. У четверокутник невеликого вікна було видно чорні гори, на яких блищали огневі плями, а над ними слався з низу червонястий, а з горі чорний дим. 
 Мані було так страшно мов от-от мало статися нещастя. Безліч думок проходило у голові і всі смутні, жалібні і гнітючі. Думала, що це вона в останнє спить у цій хатині, що завтра все буде инше, і вона буде инша та нічого спільного не зостанеться з теперішнім життям. Згадувався Крамаренко не тільки не любий, але несимпатичний, котрого вона завсігди трохи боялась, як наважливо-нахабної і владної людини. Завтра ж мусіла бути цілком в його владі... і їй робилось так страшно, так страшно і гідко, що хотілось розбудити Галю, розказати їй всю правду і прохати, щоб вона її захистила... Але потім пригадувала як далеко вже зайшла і їй робилось моторошно і боялась розказати Галі, як брала подарунки, як попустилася умовитися тікати. Ну, а як би її та й захистила? Тоді б до віку довелось тинятись по світу, терплючи убоге життя і вже не мріяти про рос коші, до яких у думках привикла. 
 У ранці вона сказала Галі, що у неї голова болить і що піде на свіже повітря. Вхопила брилик і, надіваючи його, поспішилася вийти. Не глянула на сестру, була бліда, а губи тремтіли. 
 На бульварі ждав її Крамаренко і дав їй повнісіньке портмоне банкових білетів. Вона пішла по магазінах купувати білизну, сукні, брилик та инші речі, потрібні для елегантного убрання. Ноги у неї трошки трусились, була червона й засоромлена нікому не дивилась у вічі та взагалі була така чудна, що дивувала й смішила продавців. Накупивши всього що треба, взяла ландо і поїхала до одного другорядного отелю. Там узяла покій, звеліла перенести туди куплені речі, замкнула двері і стала переодягатись починаючи від сорочки. По дитячому тішилась всім тим, що надівала і наче забула про все на світі. Все, що мала на собі, скинула у купу на поміст і як вже була зовсім убрана, замислилась, що робити з старою одежею. Соромно було покинути після себе в отелю такі мізерні речі, таке дрантя і соромно, і потім чогось шкода. Неприємно було, щоб та одежа опинилась в чужих руках, як неприємно буває оддавати в чужі руки який набудь дорогий спогад того, що більш не вернеться. 
 Маня запалила, камин і сиділа перед ним у своїй елеґантній сукні, одно за одним спалила свою латану білизну, стоптані черевики, сіреньку сукню і круглий солом'яний брилик, простеньке, убоге убрання молодої чистої істоти.., їй було так шкода тих річей, так шкода, що серце розривалося від жалю. Але не плакала. Зараз міг приїхати Крамаренко і їй не можна було показатися йому заплаканою, споганілою. 
 Незабаром він приїхав і привіз чемодан, куди поскладали инші куплені речі і поспішилися на станцію. (Далі буде).