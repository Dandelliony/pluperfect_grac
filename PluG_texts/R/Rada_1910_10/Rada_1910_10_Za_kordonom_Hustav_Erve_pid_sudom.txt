За кордоном. Гюстав Ерве під судом.
 Паризька прокуратура позиває відомого антімілітариста Гюстава Ерве за статю „Guerre Sociale", яку він недавно умістив з приводу вбивства паризького шпига одним із паризьких „апашів" (босяків). У цій статі Ерве, між иншим, написав таку фразу: „Я думаю, що в наш вік розслаблених і кволих цей босяк дав юрбі гнилих людей добрий доказ енергії, одваги й сміливости, а нам, революціонерам, це добрий приклад" . Прокуратура позиває Ерве й видавця „Guerre Sociale" за цю статю, обвинувачуючи їх у закликові до злочинства й в вихвалянні вбивства. Покарати їх можуть або тюрмою від 1 до 5 років, або штрафом од 100 до 3000 франків. Справу розглядатиме суд присяжних.