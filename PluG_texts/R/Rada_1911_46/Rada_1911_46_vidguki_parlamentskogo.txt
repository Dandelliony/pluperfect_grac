Відгуки парламентського життя.
< Гучков закликає на 25 февраля депутатів, що їздили в Англію для наради по питанню за „пріемъ." англійців, що приїздять до Росії. < Член кола Мейштович порозсилав „особое мнѣніе" про земство в західних губерніях, проект про яке він вважає образливим для поляків. Мейштович доводить, що П. А. Столипін, коли він був ковенським предводителем дворянства, висловлювався про поляків, як про самий консервативний і надежний елемент. < За товариша предсідателя комісії по віроісповідним справам замісць помершого Караулова обрали к.-д. Харламова. < Октябристи на майбутніх виборах в Думу виставляють кандідатуру проф. Ліндемана, який уславився доносами на університет Шанявського. < В комісії, яка направляє законодавчі міркування, обговорювали першу статтю проекту про відокремлення Холмщини. Уваров порадив знищити варшавське генерал-губернаторство. Воєйков вимагав виділити сідлецьку та люблінську губернії. Львов 2-й пропонував виділити теріторію з переважно православною людністю в особливу губернію. < Бюджетна комісія прийняла проект про асігнування 45 милійонів рублів на викуп ренти 1884 року і облігацій московсько-ярославської залізниці. < Комісія в справах православної церкви приняла проект про асігнування 4000 рублів на київський кафедральний собор. < Бобринський 2 й виготовив доклад по запитанням кадетів та лівих про вищу школу. В докладі він визнає циркуляр ради міністрів законним і потрібним, бо студентські непорядки мають революційний характер. Революціонери з сторони підбурюють студентів на безпорядки. Збірки перетворилися в революційні мітінги. Дісціпліна по вищих школах зникла. Авторітет професури понизився. Одповідальна перед Монархом власть повинна була вмішатися в життя вищої школи для заведення в їй порядку. < В кулуарах переказують, що деякі праві члени комісії про незайманість особи радять увійти в Державну Думу з пропозіцією збільшити строк розглядання законопроекту про скасування межі єврейської осілости. Ця одстрочка, як кажуть, потрібна правим депутатам, щоб успіти зібрати на місцях матеріял дія суперечок підчас розглядання цього законопроекту.