Купецький сад. Д. Шнеефогт потроху починав руйнувати ту добру репутацію, яку він здобув своїми першими концертами. Заявивши себе зразу тонким інтерпретатором і працьовитим робітником, новий діріжор незабаром заспокоївся на так лехко здобутих лаврах і дальше своїх перших кроків не йде. Навпаки, в його діяльности помітно навіть де-який регрес. Кінець-кінцем починає зникати демаркаційна лінія між д. Шнеефогтом і д. Терентьєвим... Останній симфоничний концерт (24 мая) дав ще один доказ діріжорської недбалости д. Шнеефогта. Капітальним нумером програми була V сімфонія Бетховена C-moll, ор. 67, але чомусь д. Шнеефогт грав тільки три частини сімфонії, скерцо ж він випустив. Це з художнього боку вчинок непростимий. Далі в програмі стояли Вагнерова увертюра „Фауст" і його ж два уривки з „Тристана й Ізольди" (інтродукція й фінал). „Фауста" ми чули не далі як торік, а уривки з „Тристана" —не далі як три тижні тому (концерт 4 мая). Невже ж сімфоничні концерти повинні йти в хвості концертів звичайних, а не навпаки? Опріч того, д. Шнеефогт почуває ще незрозумілу антипатію до словесних програм, так що в програмових творах звичайний слухач зовсім не може розібратись. Так, напр., до „Фауста" Вагнер поставив епіграфом відомі слова Фауста з його розмови з Мефістофелєм: „Der Gott, der mir im Busen wohnt“... і т. и. Цей епіграф до певної міри дає змогу розібратись у музиці, але даремне було б шукати таких пояснень у програмах д. Шнеефогта. Опріч згаданих п'єс, хоч і не нових, але з естетичного боку цінних, діріжор ще оздобив програму концерту сімфоничною поемою якогось Беге („Таормінія“) й а mollним концертом Годара для скрипки з оркестром. Поема Беге написана під очевидним впливом Ріхарда Штрауса взагалі і особливо його поеми „Смерть і Просвітлення". Одначе, як твори Штрауса здаються блідими пародіями на Вагнера, так і твір Беге не може йти ні в яке порівняння з творами Штрауса. Щось нудне, довге, одноманітне, майже без модуляцій, розпливчасте по формі, до того ж дуже грузно оркестроване —ось що уявляє з себе „Таормінія". А коли взяти на увагу, що змісту „Таормінії" не знав ніхто, опріч хіба д. Шнеефогта, то вражіння од цеї дикої композіції стане зовсім ясним. Про концерт Годара краще зовсім промовчати. И. Григ... Труппа Т. Колесниченка. 19-го мая, українська труппа Т. Колесниченка, яка зараз грав у Вороніжі, в сороковий день смерти М. Л. Кропизницького, в Покровській церкві, у 11 годин дня, співала панахиду по покійному. На- зійшлось на панахиду багато. У вечері одбувся спектакль, присвячений пам'яти покійного’ На сцені стояв великий портрет Марка Лукича, а з обох боків навкруги увесь хор труппи. Т. Колесниченко, вийшовши на серед сцени, в коротенькій промові запросив глядачів вшанувати пам'ять покійного вставанням. Як тілько всі встали, хор проспівав двічі „Заповіт". Далі було виставлено: „Дай серцеві волю, заведе в неволю" 2 акт, „Невольник" 2 акт, „Доки сонце зійде, роса очі виїсть" 3 та 4 акти „По ревизії", а після був концерт. Після концерту була жива картина. Великий портрет Марка Лукича, уквітчаний свіжими гілками і освітленій електричними лампочками, поважно стояв в глибині сцені, а ближче наперед, могила з вінком на хресті. По обидва боки портрета стояли живі группи з найкращих творів покійного та хор в чорній одежі. Як тілько хор заспівав „Славу", глядачі встали. Людей було багато, селянських школярів, екскурсантів було біля сотні. і — Труппа Волкова. До Росоші, вороніжської губ., недавно приїхала українська труппа д. Волкова. Виставляли вже—„Суєту", „Куму Марту". В трупі душ двадцять.