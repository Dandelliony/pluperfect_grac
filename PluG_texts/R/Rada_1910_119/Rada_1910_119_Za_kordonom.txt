Подорож австрійського цісаря.
Австрійський цісарь Франц-Иосиф цими днями завітав у Боснію, недавно приєднанну до Австрії. Можна було сподіватись усяких ворожих демонстрацій проти найвищого представника тої держави, що силою й хитрощами здобула цей край. Одначе, нічого такого не трапилось і людність, навпаки, досить щиро вітала старого монарха. Були, розуміється, й інсценіровані вітання, з декоративним „народом" І иншими атрібутами полицейської вигадливости. Але поруч з цим були й щирі, чисто-народні маніфестації в честь Франца-Иосифа. Європейська преса, пригадуючи, як холодно поставилась боснійська людність до приїзду австрійського наслідника в 1906 і порівнюючи ту зустріч з теперішньою, з'ясовує цю зміну виключно розумною політикою австрійського уряду в Боснії. Як Відомо, недавно уряд дав Боснії конституцію, а опріч того він не втручався в останні городські й провінціальні вибори, що недавно відбулись у Боснії. Це все до певної міри викликало прихильність боснійської людности до вчорашніх завойовників. Один з найвидатніших політичних діячів Боснії сказав з цього приводу співробітникові Тішена: „Ще й до цього часу ми ставились лояльно до імператора. Ми не раз звертались до нього з скаргами на суворість і зайву запобігливість місцевої адміністрації. Тепер, коли він у такім старім віці робить нам честь своїм приїздом, ми зустрічаємо його з належною гостинністю, як гостя нашої країни. Тактика властей останніми часами дає нам змогу це робити, не йдучи проти своєї політичної гідности.
Нас уже не переслідують, не проявляють уже колишнього недовірья до нас. Власти строго утримались од втручання в муніціпальні й провінціальні вибори. Правда, податки в нас по-старому тяжкі, й справа народньої освіти стоїть ще кепсько. Але наше становище покращало, й ми сподіваємося.