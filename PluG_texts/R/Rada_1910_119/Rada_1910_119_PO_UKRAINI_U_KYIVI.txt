Подорож на могилу Т. Г. Шевченка, яку улаштовує київський український клуб, через незалежні од організаторів причини відбудеться не на Вознесення, але в суботу, 29 мая. Записуватися можна в помешканні Українського Клубу. Скасування польського потребительного товариства. З наказу міністерства внутрішніх справ скасовано в Київі польське потребительське товариство — „Кіевская кофейня на паяхтъ“. Начальник головного управління в справах місцевого господарства звернувся до київського губернатора, прохаючи подати відомости про те, скільки всього рахується гласних по міських думах та служащих по міських громадських інституціях на Київщині, а також скільки серед них поляків. Відомоети ці збіраються в звязку з проектом про відокремлення поляків підчас виборів до дум та других інституцій в спеціальну курію. Наказ губернатора. З 1 іюня київським адресовим столом має завідувати поліція. В цій справі київський губернатор зробив відповідний наказ. Нещасний випадок. Вчора на Кадетській соші підчас каналізаційних робот завалилася земля. Убито землею 3 робітників: Фрола Петраченка, Григорія та Федора Слезьків, тяжко прибито: Федора Коцюбу, Данила Минянка і Олександра Шелохвостого. Убиті робітники-селяне з Чернігівщини; деякі з них жонаті і мають дітей.  Товариство вихованців колегії Павла Галагана. Недавно в Петербурзі відбулися перші загальні збори „Товариства вихованців колегії Павла Галагана“. Товариство має на меті до помагати морально і матеріально ко лишнім вихованцям колегії Павла Галагана. Членами ради нового това риства вибрано: Я. Н. Колубовського, академика Н. А. Котляревського, проф. І. А. Покровського, проф. М. П. Чубинського, А. М. Арциховського і П. М. Рудченка; кандидатами
на членів ради т-ва вибрано: Н. І. Каменецького і В. А. Радковського і, врешті, членами ревизійної комісії—С. І. Васильковича, В. В. Радзимовського і А. К. Черкаса. Почесними членами товариства вибрано гр. С. К. Ламздорф-Галагана і П. І. Житецького. На цих же зборах зроблено постанову заснувати філію т-ва в Київі. В справі археологичних роскопок на Київщині. Київський губернатор повідомив підвладних йому урядових особ про те, що голові Імператорської археологичної комісії —А. А, Бобринському дано право робити археологичні роскопки по казенних, громадських та приватних землях на Київщині. - Ф~ На Дніпрі за останній час дуже спала вода, а також ранком стали з'являтися густі тумани. Все це спричинюється тому, що пароходи часто натрапляють на мілкі місця і зазнають усяких пригод. Найбільше таких пригод трапляється на Дніпрі вище Київа. Часто пароход мусить стояти на одному місці цілий день, не маючи змоги рушити з мілкого місця.  Дощі. Після великої посухи у Київі почалася дощова погода. 24 і 25  мая після полудня йшли чималі дощі. Ревизія путейоькоТ округи закінчилася поки що тим, що позбавлено посад кількох інженерів.  В університеті. 24 мая рада професорів київського університета вибрала екстраординарним професором оперативної хірургії і топографичної анатомії прив.-доц. томського університету Добромиелова. Решта кандідатів на цю кафедру: прив.- доц. Радзіевський, Суслов, Дітерихс, Сяножеацький, Венгловоький, і Георгіевський не одержали відповідного числа голосів. До цього часу професором оперативної хирургії та топографичної анатомії в київському університеті був П. І. Морозов. Нові школи. Влітку земство мав збудувати в київському повіті чотирі нові школи: в Глевасі, Великих Дмитровичах, Красному і Соснівці. Загальні збори товариства польських письменників. 28 мая відбулися загальні збори товариства польських письменників. На цих зборах було прочитано справоздання про діяльність т —ва, доклад ревизійної комісії і, врешті, відбулися вибори членів ради т —ва та ревизійної комісії. До ради т —ва вибрано: д.д. Е. Пашковського (голова) С. С. Зелінського (тов. голови), Л, В. Радзеїовській (скарбник), Р. Доброжинеького (секретарь) і С. А. Мосевича (член) В. Корейво та Т. Станишевського (кандидат); до ревизійної комісії вибрано: І. Бромирського, В. Меха, Г. Станиславського і І. Вартошевського. 