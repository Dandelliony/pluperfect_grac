Українське громадянство города Львова вшанувало нині память пок. Бориса Грінченка Жалібною Академією, устроеною місцевими українськими товариствами за почином головного виділу тутешньої "Просвіти" якої почесним членом був пок. Борис Дмитрович. В 11 годині вранці простора заля „Народнього Дому"  заповнилася по береги українською публикою, одягненою на знак жалоби в чорне. Вступ — безплатний; за те кожний з учасників зложив свою лепту на потреби української школи в Галичині. Пошанування памяти пок. Бориса Дмитровича розпочалося промовою д-ра Євгена Озаркевича, заступника голови головного виділу "Просвіти" . Промовець кількома словами пригадав зібранню, чию це память пошанувати воно зійшлося, а зібрання на знак пошани встало з своїх місць і вислухало промову стоячи. Потім д-р Іван Брик, учитель української мови й літератури в середніх школах і секретар головного виділу "Просвіти" , виголосив реферат про життя та літературну і громадянську діяльність пок. Бориса Дмитровича. Переповівши його біографію та подав пи характеристику його творів, промовець вказав на те, яке велике значіння має Борис Грінченко в історії українського національного розвитку як всесторонній літературний робітник і громадянський діяч. В кінці промовець висловив жаль, що пок. Борису Дмитровичу доля судила так швидко зійти з світа, при тім на чужій стороні, здалека від рідного краю, та й ще забрала з собою до могили важке горе ізза того, що вкорочено життя його найлюбішій дитині — київській "Просвіт" . Академічний хор "Бандурист" відспівав композицію талановитого галицького композитора Ярославенка "Стяг" . Оля Козаківна, учениця української приватної виділової школи ім. Шевченка, яку удержує Українське Педагогічне Товариство, продекламувала Грінченкового "Хлібороба" . Тепер промович голова українського парламентського клуба д-р Кость Левицький, вказуючи на ті важкі обставини, серед яких доводиться жити й розвиватися українському народові по обох боках Збруча й оцінюючи на тлі тих обставин заслуги Грінченка. Хор львівського "Боява"  відспівав композицію Лисенка "Жалібний марш" . Д-р Лев Лопатинський, відомий письменник і драматичний артист відчитав декілька уступів а прозових творів Грінченка. Хор учеників української академічної гімназії проспівав композицію молодого галицького композитора Богдана Вахнянина "Христос воскресе" . На закінчення обходу той самий хор проспівав український національний гимн "Ще не вмерла Україна" . Так відбулося це сумне свято пошанування памяти того, що був однаково близький і рідний усім частям української землі. Як пок. Борис Грінченко, містячи свої твори в часах найбільшого гніту над українським словом у галицьких виданнях, зазначував ділом, що для нього істнує один український народ, —так тепер українське громадянство в Галичині й Буковині, відізвавшися глибоким спочуттям з приводу смерти Бориса Дмитровича, дало вислів свому почуттю національної єдности ціло українського народу. М. Лозинський.