Аграрна анкета. Вільно-економичне товариство на останньому засіданні вибрало спеціальну комісію з 22-х особ для улаштування анкети про становище хліборобства в селянському господарстві Росії в звязку а указом 9 ноября 1906 року. Програма анкети зачіпає справу з закріпленням наділів, про вихід з общини на хутори та одруби, про оренду, заставу і продаж закріплених наділів та про загальні умови, на яких здійснюється закон 9 ноября. В комісію ввійшли: проф. Яроцький, проф. Свєтловський, Чернишев, Лосіцький, Вішняков, Покровський, Веселовський та инші. Програму цю розіслали губернським земським управам з проханням подати свої думки про неї. (Рус. В.) Бутурлінська справа. Встановлено, що Лассі винен. Діла його заплуталися, нерухоме майно заставлене, родовий маєток в гродненській губернії продано, дім в Вільні і маєток „Койрани“ він збірався продать. Готових грошей він не мав, в „Петербурзькій гостиннці" боргів наробив на 18.000 карб. Через це Лассі завше десь у
когось позичав гроші. Пощастило йому позичити в одного адмірала 7000 карб., хоч той був дуже скупий. Лассі був добре знайомий з міністрами і сановниками. Злочинство він задумав ще минулого декабря. З тої пори він готувався. Лассі вперто радив Вутурліну лічитися. Підчас допиту д. Панченко зомлів і у нього вирвалася фраза: „так, я вбив Бутурліна і з'обовязався взяти вину на себе, як що все виявиться". План злочинства знали ще четверо. Панченка 20 літ тому судили за отруєного в Ростові-на-Дону багатого купця Максименка. Він прописав мишак, яким жінка Максименка з полюбовником, прикащиком Резніковим, отруїли чоловіка. В звязку з справою Панченка, гурт петербурзьких лікарів дбає, щоб у Державну Думу внесений був проект заснування корпорації лікарів на зразок ради адвокатів, з правом ради виключати лікарів і забороняти їм гоїти людей. Професор Вехтерев, який давно знає Панченка, свідчить, що він останніми часами взявся був до шахрайств з лікарствами. В листі до „Нов. Вр.“ Райгоф спростовує звістку про його арешт. Виявляється, що крім Бутурліна, була думка вбити старого генерала та його жінку, щоб таким чином відсунути всіх спадкоємців од спадщини. Лассі приятелював з Вонлярлярським, якого ото обвинувачують за шахрайське присвоєння собі права на милійони князя Огінського. Духовна бесіда. В Керч приїхав місіонер священик Вахтовський і запросив баптистів на бесіду в церкву. Баптисти, які розуміли, що це значить, відмовилися. Священик все таки улаштував в церкві бесіду і, коли в присутніх в церкві вийшли двоє—- чоловік і жінка—та почали оборонять баптиську віру, на них накинулася юрба чорносотенців. (Ръчь). Перше застереження. Міністри фінансів та доріг дуже захопилися покровительством приватному гарантованому залізничому будівництву. Ото недавно 2-й департамент дав їм „перше застереження" в небувалій ще формі. Він одноголосно одхилив видання концесії д. Бутлерові на будування Томашівської залізниці, яке ухвалили ці міністри та вся рада міністрів. (Р.). Тюремщик-експропріатор. В Пятигорську в тютюновій крамниці задержали людину, яка принесла лист з вимогою грошей. Листа було написано червоним чорнилом грузинською мовою. У експропріатора найшли в кишені револьвера. Коли невідомого взяли в поліцію, то виявилося, що це тюремний надзиратель Шухов. (Р. О.). Кооперативний завод. В с. Ірлядінському, верхнедніпровського повіту, катеринославської губернії, одкрив діяльність кооперативний завод, що виробляє голандський сир. (Р. С.). — Крамольні вулиці. В Мінську городська дума захотіла перемінити назву вулиць Ляхівську —на Свічлоську, а Михайлівську —на вулицю графа Чапського. Останньою назвою хотіли вшанувати пам'ять графа Папського, який 12 років служив без плати головою міста. Головне управління в справах місцевого господарства побачило в цій зміні назв крамолу і одмовилося затвердити постанову думи. (В. В.). , Закріплення наділів". В миколаївському повіті, саратовської губернії, башкирці по своєму закріпляють за собою свої наділи по закону 9-го ноября. В Миколаїві тепер, як кінчили сівбу яро вини, що-дня у конторі нотаріусів можна бачити багато башкирців, які приїхали виправить документи
на землю. Землю тут же продають, а значну частину грошей пропивають. Коли башкирців питають, що вони робитимуть потім, коли продадуть землю, ті одповідають: „поки гроші єсть, будемо жити в Кузябаєві, а коли їх не стане, то поїдем в Бухару до башкирців, вони нам землі дадуть". (Сар. В.). Переселенці тікають. В околицях Щеглова, біля Кузнецька, серед переселенців, як каже „Р. С.“, велика нужда. Багато їх, втерявши надію оселитися в Сібірі, кидають свої господарства і їдуть назад у Росію. В верхо-томській волості серед переселенців ширяться хвороби через голодування.