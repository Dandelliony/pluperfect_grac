     Хуліганство.
     13-го января кременчуцькі хулігани, прибувши в Крюков, прилучились до місцевих хуліганів, озброїлись косами, сокирами, вилами та рушницями і пішли разом в посілок Кострому. Пьяний натовп хуліганів напав на крамницю Рубінштейна і почав вибивати вікна та двері. В цей час їхав волосний старшина і вистрілами з револьвера розігнав хуліганів. Та вони після цього не перестали бешкетувати; вони ще тяжко побили бабу Соколову, її мужню дочку Безпалову та розрізали косою голову селянинові Бурлаченкові. Поліція прибула тільки вночі, коли хуліганів не було зовсім.
     Це не перший погром цих хуліганів: 7 января вони зруйнували в селі Раківці хати селян—Паливоди та Криси. Инші жителі одкупились од хуліганів „контрібуцією“ і під час цього погрому поліції не було.
     В Брацлаві (на Поділлі) на останніх чергових земських зборах було прочитано доклад цро хуліганство по селах. Земство ухвалило, що боротися з хуліганством треба тільки при допомозі освіти: одкривати бібліотеки, читальні, улаштовувати просвітні гуртки, товариства, лекції то-що. Земці і висловились, що велику допомогу в цьому ділі можуть зробити кооперативні інституції.
