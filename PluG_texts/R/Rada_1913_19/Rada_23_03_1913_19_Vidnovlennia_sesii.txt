     Цілий місяць не було в Росії Думи, й ніхто того особливо не помічав. Тепер з понеділка знову почалася перервана сесія Думи, й знов непомітно особливо піднесеного настрою ні в громадянстві, ні серед самих депутатів. Перше засідання відновленної сесії пройшло при невеликім числі депутатів, мляво й сіро, так наче це не нова Дума, обрана за два місяца перед тим, а колишня третя, яка все зробила й від усього зтомилась.
     Це сумне вражіння знайшло собі потверження і в постановах першого засідання. Розглянуто дві важнї справи —про незаконні вчинки адміністрації під час виборів депутатів у пермській губернії й про спадковість („преемственность“) законодатньої праці. В обох справах Дума стала на „средній“ невиразний шлях, який нікого не може задовольнити. Вибори по пермській губернії вона затвердила, але разом з тим постановлено довести до відомости премьера про зложивання, допущені місцевою адміністрацією під час виборів. Така постанова по менший мірі непослідовна й нелогична, бо коли були зловживання — значить, вибори були неправильні й їх треба скасувати, коли ж вибори признано правильними й їх затвержено — значить, не було ніяких зловживань і нема чого даремне турбувати премьєра зайвими „докладами“. Але така вже традиція зосталась од третьої Думи: великих прикростей урядові не робити, а країну тішити більш або менш гарними словами Так і на цей раз: урядові зроблено реальну приємність, а громадянству дано словесну сатисфакцію. Що й казати, політика мудра. Так саме поставилась Дума й до питання про спадковість законодатної праці. Прінціпіальної постанови про спадковість Дума не ухвалила, отже й тепер невідомо, чи істнуватиме в Росії цей порядок чи ні. Натомісць ухвалено поділити всі законопроекти, що зосталися від попередньої Думи, на 4 групи, й частину їх предати „волі Божій“, а другу частину розглянути умовно, себто коли уряд того вимагатиме. І тут допущено тої ж непослідовности, що і в першій постанові, бо поділ законопроектів на групи у всякім разі не має під собою ніяких логичних підстав: коли спадковість істнує—то треба розглядати всі без винятку законопроекти, зоставлені попередньою Думою, коли ж вона не істнує—то треба було всі законопроекти предати „волі Божій“. Але дволична октябристська тактика й тут знайшла „середній“ вихід; не висловлюючись по суті цього першорядного питання. Дума тільки розвязала практичний його бік. А там —хай буде те, що буде.
     Звичайно, нема чого впадати в нарочитий песімізм з приводу цих постанов: перш за все, таких постанов ще буде багато, й було б великою необережністю витрачати зразу ввесь запас песімізму, а, по друге, в житті нової Думи ще безперечно будуть дні яскраві. Проте цікаво вже тепер підкреслити ту тенденцію, яка намічається в думській роботі — тенденцію шукання компромісів.
