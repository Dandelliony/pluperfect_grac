     Дописи.
     (Од власних кореспондентів ).
     С. ДЕМКИ, Золотоношського повіту, на Полтавщині.  Школи. Нарешті наше село, діждалось земської школи, бо в шкільну сіть попало і наше село; дуже гарно, дуже радісно, дивитись на такий гарний почин, та як і не радіти, коли повітове земство, на свої власні гроші 9,700 карб. збудує дуже гарну, простору, на фундаменті і із надвору обкладену цеглою школу, все гарно, та одно тілько дуже погано; років чотирі раніш наша громада прохала земство, щоб дозволило збудувати школу на громадські гроші. Земство було й згодилось, а прийшлось до діла то грошей не дали, бо гроші були в руках багатих людей, а біднота знає, що треба мовчати. Тепер же коли земство на власну кишеню хоче збудувати, то у громади під названу школу землі немає, вказують такі місця, що чоловікові хоть трошки з понятям стидно й дивиться. Земство в осени 1912 р. найняло дві хаті, прислало двох учитильок, де і йде хоч помаленьку освіта дітей, дітей тих батьків, що гальмують шкільну справу. Почало земство возити цеглу для фундаменту, вже привезено на двадцять тисяч, і частину дерева привезенно, все складають на улиці, серед села, а нашим селянам байдуже. „Нехай земство купить огорода як треба школу будувати так міркують наші заправили, а того і в голову не візмуть, що земство,любенько та тихенько забере свій матеріал і бувайте здорові Демківці. Церква теж дуже стара, і мала, і на заклик пан-отця Петра, щоб почати клопотаться будувати нову, ніхто—а ні пів слова, мовляв „нам і ця добра“.
