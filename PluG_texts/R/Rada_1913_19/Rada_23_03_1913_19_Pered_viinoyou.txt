     Перед війною.
     СОФІЯ, 22. Газета „Миръ“ протестує проти заходів Болгарії в бажані скоріше роспочати війну. Кожен день мирних переговорів коштує Болгарії великих видатків, бо вона мусить держати напоготові більше півмилійона солдатів.
     Турки мусять або цілком пристати до ноти держав, або сьогодня ж почнуться знов воєнні операції і тоді розмова вже буде не про Адріанополь, а про Костянтиноноль і Дардалели.
     ВІДЕНЬ, 22. Греція і Сербія незадоволені тим, що війна знов почнеться, вважаючи, що викликана вона буде непомірним апетитом Болгарії.
     Головний турецький воєнний штаб діяльно готується до війни.
     ВІДЕНЬ, 22. В Берлині надають великого значіння поїздці принця Гогенлое. Через те, що конференція послів не могла урегулювати російсько-австрійських відносин, імператор Франц Иосиф наважився зробити пропозицію про безпосередні переговори.
     ПЕТЕРБУРГ, 2. В біржових сферах ходить чутка, що воєнні операції роспочались біля Чаталджі і Адріанополя.
     КОСТЯНТИНОНОЛЬ, 21. Новий уряд призначив, замість всіх вищих начальників армії, молодих і енергійних офіцерів.
     Сподіваються, що 120 офіцерів, які прибули із Триполі, піднімуть бадьорість війська і роспочнуть новий період війни з більшим успіхом. Запальні статті газет і прокламацій уряду стараються піддержати войовничий настрій війська. Товариша убитого Назима-Паші, генерала Пертеф-Пашу за те, що висловив жаль з приводу його смерти і за осуд убивства, арештовано в чаталджинськім лагері.
     Кореспондент п. т. а. узнав, що вищі турецькі діячі прийшли до висновку, що для закінчення війни необхі-дно віддати Адріанополь, з умовою, що Адріанопольський вілаєт буде оголошено автономним на зразок східної Румелії.
     Оттоманське агентство повідомляє, що турецьким делегатам наказано з Порти лишитись в Лондоні до фактичного оповіщення воєних операцій.
     Оттоманському війську в Чаталджі наказано не починати першими стрільби проти болгар.
