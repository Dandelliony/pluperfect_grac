„Нова партія".
Минулої неділі (20 января) петербурзьке телеграфне агентство розіслало всім своїм клієнтам таку телеграму од свого львівського кореспондента:
Львов, 20 января. Состоялось предварительное собраніе украинцевъ, для учрежденія всеукраинской партіи. По сообщенію „Руслана“ партія пресл-ѣдуетъ національное и политическое объединеніе всѣхъ украинцевъ по обѣимъ сторонамъ границы для совмѣстныхъ дѣйствій въ серьезный моментъ“.
У людей, що пильно стежать за галицьким українським життям і добре знають його, звістка ця телеграфного агентства не могла не викликати великого здивування.
Що за „всеукраїнська партія“?
Як то можна обьєднати те, що по самій своїй суті не доступне обьєднанню? Хто думає помирити соціал-демократа або радикала з клерикалами?
Звідки така „ознайомленість“ у „Руслана“?
Питання ці мимоволі напрошувалися у кожного читача і ми з цікавістю дожидалися чергового числа „Руслана“, яке вияснило б справу.
І от вчора одержали ми це число (ч. 25) і знайшли в ньому тільки довгу статтю про радикальну партію: „Розпад радикалів“. В статті цій „християнсько-суспільний дневник“ тішиться дуже з занепаду свого ворога—галицької української радикальної партії, а закінчується стаття таким уступом:
„Повільне падання радикаляної партії дає основу для повставання нової „всеукраїнської партії“. Сили, що були прямовані на протикультурну роботу: нищення віри і авторитету священиків, виливаютлся в будь що будь ідейну народню роботу“.
Тільки усього знаходимо тут про „нову партію“. В инших же українських газетах не маємо про неї ні одної звістки.
Отже нема нічого дивного, що „християнсько-суспільному дневникові“ який не має жадної популярности серед українського громадянства і виходить, дякуючи тільки допомозі ворогів теперішнього українського руху в Галичині, дуже бажалося б убити своїх конкурентів і самому висунутися наперед. Одним із засобів до цього і є пущена „Русланом“ чутка про нову фантастичну українську партію, в якій християнським соціалістам, очевидно, бажалося б грати першу скрипку.
Та не треба доводити, що для заснування такої партії при теперішній політичній і соціальній діференціації українського громадянства не має грунту.
В своїй статті „Руслан“ ні одним словом не згадує про „національное и политическое объединеніе всѣхъ украинцев“ по обѣимъ сторонамъ границы“ а також і про „совмѣстныя дѣйствія въ серьезный моментъ“.
Львівський кореспондент петербурзького телеграфного агентства очевидно і тепер переборщив. Знаючи добре настрій урядових сфер в Росії і їх відношення до українського руху по цей і по той бік кордону, він не пошкодував фарб на те, щоб ще разочок налякати кого слід новою небезпекою, і прискорити той „серьезный моментъ“.
Нам уже нераз доводилося ловити галицьких кореспондентів петербурзького агентства в безсоромній брехні та перекручуванню фактів. Приходиться отже зробити висновок, що баламучення російського громадянства подаванням неправдивих і тенденційних звісток з українського життя свідомо поставлено в програму діяльности телеграфного петербурзького агентства.
