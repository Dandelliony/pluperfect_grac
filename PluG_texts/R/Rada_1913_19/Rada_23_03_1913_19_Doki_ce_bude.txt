Доки це буде?
Ще памьятника Шевченкові не поставлено, ще йдуть змагання про місце для його та про те, як би краще здобути потрібний проект, а вже чорні круки вьються над головою у бідолашного поета й міркують свою думку: як би зруйнувати роспочате діло. Може памьятають читачі, що ще в-осени р. 1911-го відомий Запорожець надрукував був звичайного доноса в „Новомъ Времени“ (ч. 12767), що „кіевскій комитетъ по сооруженію памятника Шевченку образованъ въ дни „свободъ“, „явочнымъ порядкомъ", безъ всякаго разрѣшенія правительства“. Потім р. 1912 цю саму нахабну брехню надрукував і д. А. Савенко в . Московскихъ Вѣдомостяхъ. Шевченківський комітет в обидві газети послав офіціяльне спростовання, в якому з документами в руках доводить, що кореспонденти їхні з Київа сказали неправду, що комітет засновано і не в „дни свободъ“, і не „явочнымъ порядкомъ“, а з законного затверження вищої адміністрації в краї. Це спростовання, яке „Новое Время“ надрукувало тільки за кілька місяців і усяково огинаючись та ухиляючись, а „Московскія Вѣдомости“ (ч. 152 за р 1912-й) таки зараз, здавалося б, повинно було припинити всякі нерозумні й свідомо брехливі балачки та інсинуації на непоставлений ще памьятник. Але... нема краю злости тих людей, що немов підрядились рятувати „отечество“, хоча воно їх і не просить. Не дурно ж наша газета, зазначивши згадане спростовання Шевченківського комітету в „Московскихъ  Вѣдомостяхъ“ , писала: „ми не певні, що після цього цілком фактичного й категоричного спростовання знов не вискочить ще в третім місці (напр.. у „Черниговскомъ Словѣ“) котрийсь із Савенків і знов не доведеться,—не знаємо, в який уже раз,— завдавати брехню цим „правдолюбам“... („Рада “, 1912 р., ч 150). І ми не помилялись: „правдолюб“ знов вискочив із свіжим облудним доносом. І помилилися тільки в одному—думали, що то хтось инший зробить і в третьому місці. Ми таки сподівались, що спійманий уже брехун не зважиться ту саму брехню і з того самого місця, де вже ту брехню викрито, ще раз проказати. Ми думали, що коли вже стиду ані крихти немає, то хоч страх, що правда неминуче виявиться, здержить руку неохайного донощика.. 
Ми помилились. Ми краще думали про цих субьєктів, ніж вони на ділі показуються. Бо й цим разом вискочив з тією самою брехливою інсинуацією... той самий Запорожець і в тому самому „Новому Времени“... Той самий і в тому самому місці, на якому вже раз спіймано на брехні! Те саме „Новое Время“, що вже раз по щирости мусіло признатися, якою правдою підбито дописи його київського кореспондента! Ось бо що читаємо в „Новомъ Времени“ в числі од 19 січня після звичайних вивертів про „самостійність“.
Хотя кіевская городская дума по ходатайству комитета по сооруженію памятника и отвела мѣсто для послѣдняго (на очень бойкомъ мѣстѣ, на Караваевской площади, близь Крещатика), но потомъ оказалось, что (слухайте, слухайте!) комитетъ, образовавшійся в Кіевѣ безъ разрѣшенія правительства, не имѣетъ никакого разрѣшенія правительства на постановку памятника именно въ Кіевѣ. Правительство разрѣшило полтавскому земству образовать комитетъ для сбора пожертвованій на сооруженіе памятника поэту Шевченку. Предполагалось, что комитетъ этотъ будетъ находиться въ Полтавѣ, и что самый памятникъ будетъ сооруженъ вь предѣлахъ Полтавской губ. Но полтавское земство, воспользовавшись сумятицей эпохи „освободительнаго“ движенія, образовало комитетъ вь Кіевѣ, а затѣмъ этотъ комитетъ рѣшнлъ, не испросивъ (слухайте, слухайте!) для этого соотвѣтствѣннаго разрѣшенія правительства, ставить памятникъ въ Кіевѣ. Начальникъ края, ген. ад. Треповъ, ознакомившись съ этимъ дѣломъ, нашелъ, что комитетъ дѣйствуетъ совершенно самовольно и внесъ по этому дѣлу соотвѣтственное представленіе въ Правительствующій Сенатъ“.
Оце, од слова до слова, той новий Запорожців документ, якому достойного наймення не знайти на людській мові... Але ми повинні здержати обурення й фактично показати, як стоїть справа.
Що до першого обвинувачення, ніби Шевченківський комітет у Київі засновано „безъ разрѣшенія правительства“, то тут передрукуємо те, що у нас писалося вже півтора року тому, зараз після першого виступу Запорожця в „Новомъ Времени“.
 „Виявляється,— писали ми в ч. 221 „Ради“ за р. 1911, —що Запорожець усе чисто вигадав і свою вигадку подає за самі справжні факти, підроблюючись під зовнішні події так, ніби його домисли мають щось схоже з правдою. Дійсне, київська дума в сесію 15 —25 сентября 1905 року ухвалила обернутися до начальства з проханням про дозвіл ставити в Київі пам'ятник Шевченкові й організувала для цього особливий комітет. Ця постанова свого часу пройшла всі законні інстанції, була затвержена відповідними адміністративними органами і „явочный порядокъ“ може тут уважатись тільки такому неохайному на слово і діло субьєктові, як дописувач „Новаго Времени“. Але цей комітет і не роспочинав роботи на власну руч.
Довідавшись, що полтавське земство має вже дозвіл (31 августа 1905 року) збірати по всій Росії жертви на памьятник, київська дума увійшла в згоду з полтавцями і спільно склала так званий офиціяльно „Объединенный комитетъ по сооруженію въ г. Кіевѣ памятника поэту Т. Г. Шевченку“. Інструкції цьому обьєднаному комітетові затвержено в думі 9 марта 1909 року і знов же вони пройшли всі законні інстанції, не викликавши нігде ні протесту, ні навіть уваги.
Між иншим в п. 2-му інструкції читаємо: „Задачами означеннаго комитета являються: організація сборовъ и принятіе пожертвованій на устройство памятника Т. Г. Шевченко, представленіе на утвержденіе кіевской городской думы міста, выбраннаго для постановки памятника, объявленіе конкурси на составленіе его проэктов, выборъ жюри для оцѣнки представленныхъ проектовъ, одобреніе смѣты памятника и договоровъ, заключаемыхъ исполнительной комисіей по его постройкѣ, контроль расходовъ и наблюденіе надъ выполненіемъ работъ“. Відповідно до цієї мети розроблено в інструкції і права та обовьязки комітета, і від інструкції комітет певна річ ні на крок не відступає.. Що це справді так, видко з того, що все діловодство комітета брали на ревизію вищі адміністративні органи краю й губернії і повернули його, не зробивши ніяких уваг“.
Ми навмисне навели те, що писалося в нашій газеті 1 октября 1911 р., щоб показати, що ніколи ні з чим не таїлися, бо власне й не було чого таїтись. Отже з цього видко, що київський комітет засновано законним порядком і не в „дні свобод“, а 9 марта 1909 року, що він у своїй роботі керується законно затверженою інструкцією, що вища власть не знайшла в його роботі нічого злочинного. Так стояла справа півтора року тому, так вона стоїть і тепер і Запорожець, якого перший допис повинно було саме „Новое Время“ спростувати, мусить це знати.
Друге обвинувачення він сформулував так: памьятника дозволено для Полтавщини, а комітет самоправно ухвалив ставити його в Київі, не запитавшись ніякого дозволу. У відповідь на це наведемо тільки автентичний текст згаданого вже дозволу з 31 августа 1905 року: „министръ внутреннихъ дѣелъ призналъ возможнымъ разрѣшить полтавскому губернскому земству открыть повсемѣстно въ предѣлахъ Имперіи подписку на сооруженіе въ Кіевѣ памятника малорусскому поэту Т. Г. Шевченку“. Треба завважити, що цей текст не раз був друкований і нововременський дописувач не міг його не знати, коли брався писати про цю справу.
І проте Запорожець знав і знов написав ту ж таки неправду, що й перше, поновивши її ще й новою неправдою. Мало того, в свою неправду він цим разом вплутав аж три офиціяльні інституції: д. начальника края, київську думу й полтавське земство. Всі три інституції знають, що це неправда... Доки ж вони дозволятимуть, щоб їхніми йменнями всякий, кому єсть якась із того вигода, покривав власні вигадки? Доки буде плестися оця брудна павутина коло памьятника бідолашнику поетові, якому й по смерти не дають обмовці спокою? Доки всяким Запорожцям вільно буде потріпувати своїм слизьким язиком навіть офиціяльні інституції і невжне вони раз вже не оступляться за свою честь?...
Ми маємо право поставити ці питання, бо те, що витворяється круг памьятника Шевченкові, переходить усяку міру не то дозволеного, а навіть можливого. І час би вже показати Запорожцеві його справжє місце, а це зробити мусять ті офиціяльні інституції, які він так недвозначно заплутує в свою нечисту гру.

