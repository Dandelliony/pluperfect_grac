     Молоде життя.
     „Ми часто-густо бажаємо щастя, не завдаючись цілями, не прагнучи до їх осягнення; иншими словами, ми тільки мріємо про щастя, коли треба працювати для щастя“.
      Цей афорізм Кавеліна мимоволі мені пригадався, коли я перечитував статті В. Дмитрушника і М. Гладкого, які обговорюють питання про потребу укр. студентського органу. Ставлючи діагноз хворобі сучасного студентства, підкреслюючи його „практицизм“, його „один ідеал — скоріше здати зачоти, получити діплом і забезпечити своє істнування“, обидва товариші „мріють про щастя“, про те, що народяться колись „благородні серця“, які забудуть про своє власне щастя, свої власні інтереси. „Мріють“, але забувають, що треба ще „працювати для щастя“, працювати не окремим людям, а всім. Казати, що „праця громадська цілком залежить від окремих людей“, це не тільки парадокс sui generis, але й мрія про щастя без безпосередньої роботи для цього щастя.
     Т.т. Дмитрушник і Гладкий, як це видно з їх дописів, вчаться в університетах на Україні і, до певної міри, висловлюють голос провінціальної молоді. У всякому разі ми инших думок звідти майже не чули на сторінках преси. Цей голос так гостро суперечить тим завданням петербурзької молоді, які вона собі намітила, що він звертає увагу і примушує на ньому зупинитись. Петербурзька молодь працює над живими проблемами укр. життя, а Д—к і Гл—ий кличуть її у всякі „агрономичні, історичні, кооперативні гуртки“, вона одноголосно визнала потребу мати свій орган, а т-і кажуть, що „він не розбудить студентства, бо не дойде до нього“, вона поставила на чергу дня питання про необхідність роботи всіх членів „Громад“, бо тільки тоді можна буде балакати про громадську працю, а тов. заявляють, що ця праця залежитк цілком від окремих людей. Et cetera. Чому ж такі діаметрально протилежні погляди?
     Що в провінції инші умовини життя, ніж у Петербурзі з цього ми не будемо сперечатися, що реакція, яка особливо відбилася на вищих школах, примусила майже усі укр. організації заховатися у льох, —це також факт. Але не все треба валити на реакцію. Одже ж мали змогу петербурзькі політехніки на протязі цілого року збіратися на приватному помешканню і планомірно працювати. Трохи в цьому винна і псіхологія студента-українця.
     У мене єсть листи де-кількох студентів з провінції, з яких я наведу невеличкі уривки „Через бездіяльність Громади і кількість її членів вражаюче незначна; та й з них третина нічого не робить і не цікавиться справами Громади; кожний з них знає хіба те, що лічиться її членом (з Київа). „При Громаді ні бібліотеки, ні читальні; ні часописи, ні журнали зовсім не передплачуються, бо на курсах держати всі ці речі неможливо, а на приватні кватири дуже мало охочих ходити 4 (також). „Що, взагалі торкається нашої Громади, то на чолі її стоять якісь байдужі люде, які занехаяли цю справу“ (з Ярославля). 26 лютого гурток (у Дорпаті) святкував Шевченкові роковини. Членів товариства всіх було повідомлено, але зібралось усього 18 душ... Збірали на памьятник і сумно розійшлися („Л.-Н. В.“ 1913 р. кн. І).
     Тут навіть не видко того, про що ми казали в попередній статті, — розумової роботи над зведенням балансу, над тим, що мається з укр. багажу і що ще треба за-для нього придбати. Ні! Тут тхне якоюсь імперативною пасивністю і упевненністю про неможливість роботи!
     Хто ж при такому стані річей буде „прищепляти любов до рідного краю у кого її немає? “ Хто буде „пробуджувати“ до активної роботи тих, у кого вона тільки тліє в душі? “ Коли стояти на тім погляді, що серед нашої молоді ще „повинні“, ще мають тільки зьявитися ті „благородні серця“, які присвятять себе цій місії, то тоді треба махнути рукою на те, що єсть, чекаючи, коли ті люде народяться?! Але ж це єсть мрія про щастя без роботи за-для його здійснення. Ми гадаємо инакше. Констатуючи і „млявість“ , і „байдужість“, і „сонне животіння“ більшости укр. молоді, ми глибоко віримо, що, коли кликати її до праці, вказувать їй, в яких вона повинна провадитись формах, малювати історію життя укр. молоді, то, в решті „млявість“ зміниться живим рухом, а, головним чином, тільки таким шляхом зьявляться ті „благородні серця“, про які мріє т. Дмитрушник
     Але може дійсно, „які б палкі думки не горіли в такому журналі, які б гарячі заклики не лунали в ньому — він не розбудить студентства, бо не дойде до нього?!“
     На чому будується ця думка? Тм. Дмитрушник і Гладкий звязують життя укр. молоді з життям російського студентства, вказують на занепад останнього і на те, як це вплинуло на студентів-українців. Перш за все, це не вірно. Факти і спостереження говорять про те, що в часи дезорґанізації російського студенства, коли воно цілком захопилося всякими „нео“ і „ізмами“, укр. молодь переживала самий болючий процес організації і утворення її форм 1). Навіть, як видко із попередньої моєї статті, більшість громад у Петербурзі народилося іменно в цей ганебний період (1908-1909 рр.) Але ті додають до того-ж, що студентство ще й тепер спить, або, коли і ворушиться так тільки за для того, щоб одержати „зачоти“, „получити“ діплом і забезпечити своє істнування, що своїми часописами воно не цікавиться, а д. Walle навіть наводить факт, що журнала, який виходить в Москві, у Київі ніхто не передплачує. На превеликий жаль тт. Дм-ик, Гл-кий і Walle, майбуть, не мали змоги ознайомитися з тими студ. часописами, які істнують і не тільки в Москві, але й в Петербурзі, і число яких вже наближається до десятка. І ось, коли читаєш справоздання всяких гуртків й земляцтв, то дуже помітний оптимістичний тон, бо наукова праця по гуртках „семинаріях“ стала серьйознішою, ніж в попередні часи, (це й підкреслюють і самі професори), а деякі (напр., гурток електриків СПБ. Політехники) видали книжку докладів, які були в них відчитані 2). Гаряча полемика, що ведеться на сторінках студ. газети, з приводу сучасного стану студентства, показує, що воно вже не спить 3). Що до факта, наведеного д. Walle, то його треба вважати за анахронизм, бо на це можно одповісти, що, напр., редакція одного неперіод. студ, органу в Петербурзі отримала статтю з Київа, що контора другого одержала замовлення з ріжних університетських міст і т. д. А коли до цього ще додати, що у Петербурзі вже опубліковано про нову студ, газету („Студ. Годы“) і вийшло повідомлення про видання студ. газети, то усі ці данні мусять переконувати невіруючих в тому, що народився читач-студент, який потрібує свого власного органу. Це що до російського студентства. Але ті факти, що петербурзькі укр громади одноголосно ухвалили видавати свій орган, що до редакції „Укр. Ст.“ вже поступають не тільки привітання з провінції, але й гроші на покриття видатків по виданню органу, що галицьке студентство до нього також гарно поставилося, петербурзька молодь гадає, що цей орган, коли й „не розбудить“ наше студентство, то у всякому разі до нього „дойде“. А коли це так, то не можна казати, що „пропадуть даремно кошти“, які забере цей журнал, пропаде марно праця, яка в нього вложиться“. Оскільки відчувається потреба в такому органі, яскраво свідчить такий приклад. Одна з петербурзьких студ. громад видає писаний журнал. Кожний автор пише статтю, потім вони збіраються і даються до оправи.
     Нарешті, зупинимось на тій думці т. Гладкого, яка в свій час, при обговоренню питання про видання „Укр. Студ. “, знаходила собі прихильників: Це те, що завдання студ. органу „є тепер, до певної міри, завданням всієї укр. преси“. Цілком правдиво. Але укр. преса в той же час, чи через техничні обставини, чи через які-небудь инши міркування, не виконує цього завдання. Та й чи можна казати про усю укр. пресу? Окрім „Ради“, можна на пьятьох пальцях перелічити ті статті з молодого життя, які було уміщено в усій останній пресі.
     Студ. орган буде гуртувати коло себе усю молодь, буде її інформувати про те, що робиться в инших гуртках, буде вказувати на ті форми організації, які найбільш раціональні при сучасних обставинах, допомогатиме в рефератній справі, словом, буде виконувати ту ролю „центра“, від якого з часом протягнуться нитки до усіх студ. гуртків. Укр. преса при широких своїх завданнях спеціяльно цьому не може одвести місця.
     Укр студ орган не зможе набратися „хатнього духу“, бо за цим будуть стежить товариші і вказувати на це на сторінках, як цього журналу, так і инших укр. часописів. Укр. преса має змогу тільки обговорювати потреби укр. молоді, а студ. орган буде і здійснювати свої цілі, при допомозі тих звязків з широким загалом укр. студенства, які безумовно виникнуть. Ясно, що загально-українська справа від цього тільки виграє.
     Видання укр. студ, органу —це вже факт, якого змінити неможливо. Але коли ми в цій статті докладно зупинилися на міркуваннях тов. Дмитрушника і Гладкого, так це через те, що, як вже ми вище сказали, їх голос, — єсть, — голос частини провинціяльної укр. молоді і укр. громадянства, яка бачить багацько „ontra“ проти заходів у цій справі, що петербурзька молодь хоче, щоб „Укр. Студ. “—це був не її тільки журналом, але й усього укр. студентства. Гадаємо, що наші „pro" переконають усіх скептиків і що вони, облишивши „мрії про щастя“ стануть „працювати для щастя“. 
     Олександер Ковалевський.
        1 ) Див. мою статтю: „Из 1 ) Див. мою статтю: „Из жизни укр. студентства“.—Студ. Жизнь—l9l0 г. № 47; статті про життя укр. молоді в „Укр. Хаті“ (№№ 3 і 4—1909 р.), н. „Слові“ (№ 16—1909 р.) і інформації, які було уміщено у „Раді“ за 1908— 1910 р.
        2) До не тільки праця за для „діплома“. О. К. 
        3) Щоб не бути голословним надсилаю тов. до цієї преси: „Політехник“ (№№ 1—10), „Отклики“ Нашей Жизни“ (№№ 1—15), „Листок Студ. психоневрологов“(№№ 1—47 за 1911—12 г. с № 1 за 1912—13 г.), „Студ Дѣло“ (№№ 1— 12). „Молодая Жизнь“ (№№ I—2), „Гол. Полит. “ (№7), „Вѣстн. Студ. Жизни“ (Выпуск І).
