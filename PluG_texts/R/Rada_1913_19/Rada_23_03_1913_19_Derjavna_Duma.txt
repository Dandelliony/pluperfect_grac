     Державна Дума.
     Засідання 21 января
     Одкриваючи засідання, Родзянко вітає Державну Думу з новим роком і висловлює звичайні побажання. На черзі—доклад про повірку виборів по пермській губернії.
     Докладчик Варун-Секрет (окт.) радить визнати справедливими і зазначає, що заяву про незаконні вчинки адміністрації при виборах уповномочених од шмаківської волости надіслано безпосередньо в Державну Думу. Одділ радить про справу виборів в цій волости повідомити предсідателя ради миністрів. В цій волости, як повідомляє докладчик, вибори уповномоченого одбувалися тричі. Останні два рази вони одбувалися під одкритим доглядом ісправника, земського начальника та стражників  Закінчилися вибори арештом уповномоченого та старости.
     Замисловський зазначає, що скаргу подано на незаконні вибори після того строку, який для цього визначає закон; крім того її подано незаконним порядком, бо надіслана безпосередньо в Думу, минувши місцеве начальство, яке таким чином позбавлено змоги подати спростовання. В скарзі зазначено тільки нечемність поліції, яка, про те, на самі вибори впливу не мала.
     Герасимов (к.-д.) подає багато фактів, коли при виборах було не додержано закона: вибори робилися не шарами, а записуванням на папері. Представники адміністрації не мали права бути в помешканні, де одбувалися вибори.
     Скобелев (соц.-дем.) піддержує думку одділа й заявляє, що коли у правих єсть хоч трохи охайности, то вони повинні голосувати за пропозицію одділа. Увага Скобелева викликає цілу бурю поміж правими. Лунають вигуки: „Що це таке?— Годі!“
     Родзянко закликає Скобелева до порядку.
     Вибори по пермській губернії визнають за справедливі.
     Пропозицію про повідомлення предсідателя ради миністрів про цю справу приймають 165 голосами проти 117. На черзі доклад про звязок законодавчих робот в Думі і в Раді.
     Барон Меєндорф (окт.) зазначає, що комісія через короткий строк не мала змоги вирішити таке складне питання як питання про звязок робот у Думі та в Раді, а обмежилась переглядом списка справ, які лишилися од попередньої Думи і поділила їх на 4 одділи. Меєндорф радить Думі: 1) доклади комісії по урядовим законопроектам, яких на загальному зібранні Думи не розглядали, оддати у відповідні комісії, як матерьял до законопроектів, що подає уряд тепер.
     2) Доклади согласительних комісій, і коли уряд бажатиме провести відповідні справи, повинні знову пройти всі стадії думської роботи, инакше—законопроекти з такими докладами треба передати у відповідні комісії.
     3) Законодавчі міркування третьої Думи через відсутність їх ініціяторів, мають лишитись на далі без рушення.
     4) Законопроекти, які надіслані із Держ. Ради для нового розгляду в Думу, повинні бути послані в загальному порядкові, як усі законопроекти, що виходять із Державної Ради.
     Аджемов (к.-д.) зазначає, що на заході для охорони прав народнього представництва, звязок між роботами істнує тільки там, де друга палата виборча. У нас такого звязку не можна заводити. Оратор вимагає того, щоб питання про звязок робот було вирішено взагалі.
     Чхенкелі визнає, що уряд чинить непослідовно: після другої Думи він висловлювався проти звязку робот, а після ганебного життя й смерти третьої Думи він обстоює цей звязок.
     (Гомін правих): „чого то ганебного?— Не можна дозволяти таких виразів!
     Предсідатель вважає такі вирази за недозволені і закликає оратора до порядку.
     Чхенкелі заявляє, що соціал-демократи зрікаються приймати яку б не було спадщину третьої Думи. Оратор гостро критикує діяльність Думи й Ради.
     Предсідатель тричі закликає його до порядку й погрожує позбавити слова.
