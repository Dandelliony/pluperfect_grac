Південно-славянське питання в Австрії.
Балканська війна та взагалі події осіннього року на Ближньому Сході — мають та матимуть 
величезне значіння за-для загальних політичних відносин в Європі, а у першій лінії в Австрії, 
яка найбільше відчує смерть славетного балканського status quo.
Правда, Австрія заздалегідь старається заховати свій політичний вплив на Балканах: звідси її 
таке форсований проекту самостійної Албанії, яка має бути нічим иншим, як новим виданням 
Боснії та Герцеговини, себ то офиціально самостійною державою, а фактично тайною 
провінцією Австрії, вдячною габсбургській монархії за самий факт свого істнування. Найліпшим 
доказом цього може бути албанській конгрес, який цими днями засідав у Трієсті та який власне 
був величезною албанською маніфестацією на користь Австрії. Инша річ, що „албанці” , які 
приймали участь у трієстському конгресі, з справжніми албанцями мають мало спільного, та 
що взагалі весь цей кумедіянтській конгрес улаштувало австрійське міністерство заграничних 
справ ad majorem Austriae gloriam. 
 Австрія відчуває наслідки балканських подій не тільки за кордоном, але і в своїх межах: в 
самій чорножовтій монархії. Полудневі частини цеї держави населяють славяне: сербо-хорвати 
та словинці. В австрійській державі є їх разом біля 7 милійонів, себ-то одна третина всіх 
південних славян (без болгарів). Коли взяти на увагу, що більшість з них по народності 
безпосереднє споріднено з балraнськими славянами, які саме тепер ведуть рішучий бій за своє 
визволення, а далі, коли пригадаємо, що в Австрії положення цього південно-славянського 
елементу з кожного погляду е незадовольшоючим, —то лехко буде зрозуміти, що тутешні 
південні славяне не могли байдуже дивиться на те, що діється на Балканах що з балканських 
подій робили натуральні виводи які в свою чергу матимуть поважне значіння задля 
внутрішнього політичного status quo в Австрії.
Ще так недавно австрійські південні славяне цілком були загипнотизовані австрійською 
державно-політичною методою, основаною на відомому принципі: divide et impera.
Вони гризлися поміж собою, а найбільше серби з хорватами, хоча власне належать до одного 
народу. 
Тепер же ці суперечки належать до минулого: це tempe passati. 
Мадьярський терор та австрійські провокації зьєднали сербів з хорватами. А коли ця згода 
перед балканською війною мала більше теоретичний та ідейний характер, то тепер під 
впливом балканських подій — вона сталась майже физіологичним фактом. 
Коли справа південно-славянського зближення перед війною трактувалася здебільшого з 
культурного та літературного боку, то тепер в ній підкреслюється також політичний та 
державний момент. 
Думка південно - славянської єдности —не нова. 
Вже у славянсько - романтичному іліризмі можна дошукатись перших її новочасних проблесків. 
Від недавнього часу думку цю систематично та енергійно поширює південно - славянська е.-д. 
Але конкретні форми вона приймає тільки протягом останніх скількох місяців, коли кинуто 
було гасло суцільного нового південно - славянського народу, якого осередок утворили-б сер 
бо - хорвати, словинці та болгари. 
Тепер уже конкретно обмірковують справу сполучення сер бо-хорватів з словенцями. 
Вважається це завдання за тим лекше, що язикові ріжниці поміж сербо-хорватами та 
словинцями не великі, а тому практично є можливим витворення спільної мови, а далі, —що є 
ще важнішим; це факт політичної належносте обох цих народів до австро-угорської держави, і 
тому з політичного боку реалізація цього плану представляється значно лекшою. 
Уся справа сербо-хорватсько-словинського зближення розглядається та теоретично рішається 
через це на австрійському політичному грунті. 
Натурально, при цьому має бути зміна дотеперішнього австрійського status quo в дусі 
федеративному, або принаймні заміна сучасного дуалізму тріалізмом: одже, відокремлення 
австрійського південного славянства у самостійну політичну одиницю. В цьому напрямі вже 
давно працює словинський політик д-р І. Шустершич. Правда, його пропаганда дуже однобока 
та що найгірше має виразний конфесійноклерикальний характер, а тому непопулярна поміж 
поступовцями обох цих народів. Але тепер починають организуватися з цею метою і поступово 
демократичні елементи сербо хорватські та словинського з ініціативи словинського відомого 
щоденнику: „Slovensky Narod“.
Теоретично та в дусі австрофильскім розглядає цю справу молодий словинський публицист 
В. Кнафліч у своїй недавно виданій брошурі; південно-славянське питання (lugoslovansko 
vpraszanje), в якій категорично висловляються проти дотеперішнього австрійського 
централізму та дуалізму, але рівночасно а la Палацький боронить факт необхідносте Австро 
Угорщини, яку треба кардинально зреформувати в дусі національного автономизму та 
федералізму. На питання; „Чого саме хотять австрійські народи? “ він дає таку відповідь:  
„Home Rule, автономію, а на цій основі повний гом-руль: на місце сьогоднішнього дуалізму, 
новий федеративний централізм, який би зміцнив державу та зробив з неї справжню імперію".
Південно-славянське питання на австрійському грунті, автор формулує таким чином: Південно-
славянське питання у вузчому австрійському значінню починається словинською справою, 
розвивається у хорватську, яка розділяється на далматську, хорватську в Хорвації та стає 
актуальною у босенському питанню"... Словинський публицист підкреслює далі австрофільский 
характер своєї теорії: «австрійським південним-славянам пише він—як показує вся істерія їх 
розвитку та яко добрим австрійцям не хочеться знищення Австрії, —а вони хотять тільки 
зробити її ліпшою, щоб запевнити південно-славянські Балкани австрійським славянам". Автор 
остаточно формулує свої погляди таким чином: „Ми відкидаємо російський імперіалізм так 
само, як й берлинський, а висловлюємося за культурні зносини по між славянами, 
домагаючись автономії та самостійносте Балканів, а все це у такій державноправовій формі, 
щоб велика (на основі централістичній Home-Rule) Австрія заключила союз з балканською 
спілкою та щоб цей союз став би виразом істнуючої економичної та географичної спільности 
Задунайщини та Балкану. Таким чином, утворилась би на основі автономії від Судет до 
Золотого Рогу, від Бодамського озера аж до Адріатіки, Егейського та Чорного моря і польської 
низини, — політична організація багатьох народів та автономних і державних одиниць, одже, 
організація, яка б мала риси спілкової держави та державної суцільности”.
Де останнє, натурально, з погляду реальної політики— тільки musique de j’avene n r. Але саме 
поставлення південно-славянського питання вельми характерне й симптоматичне для 
сучасного політичного настрою австрійських славян, з якими Австрія у власному інтересі мусить 
поважно рахуватись, що у першій лінії означає негайне зречення ї безглуздої проти південно-
славянської політики. 
Наприкінці треба зазначити, що голос Кнафліча не є одиноким або спорадичним фактом; 
навпаки в південнославянській публіцистиці та пресі останніми часами багато присвячується 
уваги цьому питанню та обговорюється воно грунтовно і з усяких поглядів.
Сама по собі думка про південно-славянське зближення цікава та оригінальна. Але спосіб Її 
полагодження в дусі засіювання нового суцільного народу з новою спільною мовою виглядає 
вельми утопично. Бо при всій культурно-національній спільности по між певденними 
славянами; кожна з цих національностей настільки є вже національно зіндівідуалізована що, 
здається, було б сизифовою працею перетворювання їх в новий суцільний та одноманитній 
організм. Та й на що? Чи-ж асіміляція е необхідною? Чи-ж південно-славянське зближення —
спільна культурна та політична праця не може відбутись при захованню окремих властивостей 
кожного з цих народів? Нам здається, що практично може бути мова тільки про 
культурнонаціональну федерацію, а не асіміляцію, або уніфікацію всього південного 
славянства. Поки що конкретно ця справа представляється тільки у цій формі. Згодом, може 
бути, натуральним шляхом з федерації народів повстане один південно-славянській, але тепер 
ставить не собі метою було б з кожного погляду хибою, яка тільки гальмуватиме нормальне 
полагодження південно-славянського питання. Н. В.
