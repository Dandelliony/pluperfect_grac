Бібліографія.
Віктор Гіго. Ватерльо. З французької мови переклав Іван Франко. Видавництво т-ва “Просвіта” у 
Львові , ч. 366. Опор. 64 іп 8 °. У Львові , 1912 .
Торік, у столітні роковини подій 1812 року, дуже піджив був інтерес до першого імператора 
Франції, в долі якого той рік стався поворотним пунктом. Усіма мовами повиходило багато 
праць про Наполеона, про його життя, та надзвичайну долю. Тільки в нашому письменстві той 
інтерес був майже нічим не виявлений: опріч скількох заміток по газетах, у нас нічого не 
зьявилося, шо б докинуло й своєї пайки до того загального зацікавлення. Про причини цього 
факту тут не розводитимусь. Скажу тільки, що д. Франкові прийшла добра думка дати хоч цю 
перекладну книжечку про останній акт тієї трагедії, що сто літ тому відбувалася в Європі. 
Це не історична розвідка; це просто поетичне оповідання геніального французького поета, 
взяте з відомого роману „Miserables” і воно визначається більш поетичними рисами, ніж 
науковою докладністю.
 Гюго, що вельми симпатизував Наполеонові, хотів показати, чому спіткало його нещастя в 
останній спотичці народів під Ватерлоо, і дає відповідь, що напевне не задовольнить читача, 
який шукав би історичної правди. „Тінь величезної правиці підіймається над Ватерльо. Де день 
призначення. Надлюдська сила спровадила той день. Від того дня змінився вигляд на 
будучність людського роду. Ватерльо —це зворотниця XIX віку. Мусів упасти великий чоловік, 
аби настало велике століття. Цього доконав Той, котрий не відповідає на питання. По-над 
битвою під Ватерльо перейшло щось більше, ніж хмара і ніж метеор; туди перейшов Бог“ (стор. 
57). Не через Белінгтона, не через Блюхера програв справу Наполеон, а через Бога.
Бонапарте, побідивши під Ватерльо, був би зробив щось нечуване в подіях ХІХ в. В Європі мала 
наступити нова серія подій, у якій для Наполеона не було місця. Неприхильність обставин для 
нього заповілася вже давніше. Настав час упадку для цього важкого чоловіка.
Надзвичайна важкість цього чоловіка в судьбах людей захитала рівновагу світа. Ця одиниця 
значила більше сама одна, ніж ціла велика суспільність. Ця надмірна сила людської 
жизненности скуплена в одній голові, цей цілий світ, вміщений у мізку одного чоловіка, був би 
убійчим для цивілізації, як би міг працювати довше, надійшла хвиля, коли не підкупна найвища 
справедливість «усіла взяти своє. Мабуть на нього жалувалися основи та елементи, від яких 
залежать правильні тяготіння порядку морального так само як і порядку матеріяльного. Кров, 
що лишіться з переповнених кладовищ, сльози мілійон в матерей—де страшні речники. Коли 
земля терпить від якогось надміру сили, з її глибин виходять таємні стогнання, які чув 
безмірний простір над нею. Наполеон був оскаржений перед тим безмірним простором, і його 
впадок був постановлений. Він був невигідний Богу. Ватерльо —це не була битва, а це була 
зміна обличчя світа (стор. 45). Звичайно, це не так философія історії, як поетична картина 
великої боротьби між людиною-войовником та надлюдською силою, — картина, яка так пасує 
до поетичної вдачі Віктора Гюго. Надзвичайно блискучими рисами він дає характеристику 
Наполеона і геніяльним пером розгортає перед нами страшну битву, в якій важилась доля 
всього світу. Атака кирасирів або картина, як вирушила на загибель стара гвардія, належать до 
таких творів мистецтва, які н коли не забуваються. І добре зробив ветеран нашого письменства, 
що надумав подати нашому громадянству ці картини в українському перекладі 
С. Є.
