Вісти з краю. По городах та селах.
*	Асігновки. В Ромнах городська дума асігнувала повітовій поліції 150 карб, на купівлю 
собаки-шпика. Роменське земство на цю справу асігнувало 75 карб. 
*	 Прохання. Градіжський волостний сход, кременчуцького повіту, прохає повітову 
земську управу про одкиття в межах волості 2-х-класової земської школи.
*	 Пограбування. Вночі 26 февраля 6 озброєних злочинців напали на одділ зьєднаного 
банку на станції Лозовій, пограбували 40,000 карб, і втікли.
*	 Нове просвітнє товариство. Харківська адміністрація дозволила заснувати в городі 
Старобільську нове просвітнє товариство, що має росповсюджувати освіту поміж 
народом.
*	Право застройки. Харківська городська управа клопочеться про заведення у Харькові 
запона про право застройки, на підставі якого можна здавати городські землі в аренду. 
Тепер управа почала складати, на підставі германської практики, умовини для аренди 
землі. 
*	 Через горілку. В с. Сущани, київського повіту, один пьяний чоловік заклався з другим, 
що випье дві кварти горілки зразу, не закусюючи Після випитих двох кварт селянин 
впав непритомним і його приходилось одтерать. Тепер він лежить зовсім хворий і опух, 
як гора. Мабудь умре.
Несподівана смерть
 У Полтаві 25 лютого в 11 год. ранку несподівано вмер начальник сискного одділу Федор 
Іванович Царенко. У 5 год. ранку 25 числа він повернувся з трусу, в вісім годин пішов у сискний 
одділ, а в одинадцять годин відтіль привезли його мертвого.
Панахида по Т. Г. Шевченкові.
У Полтаві має бути одправлева в неділю, 8-го березіля в Стрітенській церкві. Співать буде на 
панахиді ввесь хор українського товариства „Баян".

Українська вистава
3 села Єлисаветградки (на Херсонщині) наш кореспондент пише: У неділю, 24 лютого, 
відбулась у нас вистава в помешканні інженерного відомства. Виставляли безплатно для селян 
пьєсу „Бурлака". Усі виконавці були, за винятком двох душ, місцеві селянські парубки та 
дівчата. Приємно було дивитись на цих хлопців та дівчат, як вони з задоволенням ходили на всі 
репетіції і потім старанно все виконували на сцені. Видно було, що вони цілком розуміли свої 
ролі і де які з них виконували дуже гарно. Глядачів-селян ледве-ледве вмістило таке велике 
помешкання, де звичайно уміщається не менше 500 душ. Вистава глядачам дуже вподобалась. 
Такі вистави були у нас і раніш, та в них виконавцями була майже виключно наша сельська 
інтелігенція і вони робили не таке гарне вражіння, як ця вистава, що була проведена виключно 
селянськими силами.
Всякі звістки.
*	Хулігани. Недавно в Одесі йшов по улиці студент новоросійського університету з своєю 
знайомою. До них підійшов один з чиновників, що служить в канцелярії університету, 
одіпхнув студента вбік, а його знайому взяв під руку і почав кричати на всю вулицю: 
„Дивіться, союзник з жидівкою, а жидок ревнує". Компанія товаришів союзника, теж 
служащих в канцелярії, почала сміятися і кричать: „тягни Її, куди треба"... Студент подав 
скаргу на хуліганів в правління університету.
*	Труп. В Олександрівську на залізниці знайшли труп з одрізаною головою предсідателя 
місцевих союзників, сина заводчика Щекотіхіна. Гадають, що його хтось вбив, а потім 
труп положив на залізницю, щоб сховати кінці в воду. 
*	Спікся. В селі Трилісах, Васильківського повіту, пьяний селянин Т. Бузенко вернувся 
додому і ліг спать. Вночі його хтось облив гасом і запалив. Бузенко спікся. По 
підозрінню заарештували його жінку.
*	3 Холмщини наш кореспондент пише: До люблінського і сідлецького губернаторів 
надходять в значному числі прохання від жителів Холмщини, котрі ходять на 
католицьку Божу службу, хоч урядом вони признаються за православних, з 
формальним повідомленням, що вони перейшли у католицизм. Наплив тих прохань 
„Холмская Русь" пояснює ширенням чуток, що в новій губернії не признаватимуть 
релігійної віротерпимости. 
*	Переселення. З Херсонщини повідомляють, що там в останній час багато селян 
переселяється в Сібір.
*	 Помста. В Старосельському маєткові (на Київщині) графів Бобринських економ 
прогнав з посади служащого Ястрембського. За це Ястрембський вбив економа 
Коваленка і сам застрелився. 
*	Суд. В Єлисаветграді недавно окружний суд розбірав діло помішника пристава 
Малиновського. Його обвинувачували за те, що він по підозрінню в непотребстві 
заарештував вночі пані М. Ковальську, що жила в гостиниці з своїм чоловіком та 
дочкою. Заарештована всю ніч провела в буцигарні. Суд засудив Малиновського до 
арешту на гауптвахті на 2 місяці.



