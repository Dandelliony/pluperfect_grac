Без дефициту?
Після хроничного дефициту, що зробився невідлучною прикметою російського державного бюджету, Дума вперше закінчила бюджет 1910 року без дефициту. В результаті думської праці над бюджетом маємо навіть невеличкий лишок прибутків над одбутками -в 4 з половиною мил. карб. А праці було таки чимало. Відомо, що в первістному проекті бюджета був показаний дефицит щось на 84 мил. карб.ቴ і міністерство финансів з свого боку намірялось було знов удатись до позичок. Дума з такою пропозицією не згодилась і, повикидавши цілий ряд видатків, досягла нарешті бездефицитного бюджету, такого надзвичайного гостя в літописях російської финансової політики. І проте велику рацію мають „Русскія Вቴдомости”, коли без усякого оптимизму дивляться на цей ніби-то визначний успіх Думи в її праці, називаючи його чисто випадковим і таким хистким, що найменша переміна в загальній політиці може без остатка змести всі придбання Думи. Насамперед бюджет має ще перейти до Державної Ради, яка досить косо взагалі поглядає на працю Думи й захоче певне докласти рук до того, щоб допомогти міністрові финансів таки його заміри справдити. І тепер вже финансова комісія в Раді побільшила, кажуть, видатки на 15 мил. карб., так що знов певним дефицитом запахло. Можливі ще дальші переміни, які ще побільшать зазначену суму. Опріч того, на думки про дуже сумні перспективи що до бюджету наводить загальне становище Думи в бюджетній справі. Як відомо, бюджетні правила дають дуже мало простору народнім заступникам в контролюванні финаисового життя. Видатки, які можна б зменшити, належать до так званих „забронированныхъ”, до яких не сміє торкнутись Дума; всі „не забронированные” належать до таких, яких і так не можна зменшити. Через те бюджетом по старому орудує бюрократія і Дума власне й не може нічого зробити, щоб радикально перемінити справу. Безперечно, що за таких обставин вся величезна праця над бюджетом нагадує власне роботу над заповнюванням якоїсь безодні, якої все одно нічим закидати не можна. Хоча б Дума й полагодила де-що в бюджеті, все ж таки він буде такий, як бюрократія схоче, а не як Дума скаже, „Пожеланія", що з ними може виступати Дума, нічого не варті, поки реальна сила не у неї в руках. Таким чином, нема чого радіти першому за останні роки ніби то бездефицитному бюджету. Він не буде бездефицитним. До того вже йдеться і в Раді, що побільшила видатки, і ще більше серед бюрократії, що посідає „всю полноту власти“ і має всю силу на своєму поставити, коли того тільки схоче. А що вона того схоче, а надто в финансовій справі, про те можна бути певним. Адже тепер так повелося, що у кого в руках державна скарбниця, то той і силу всю має, і чого-чого, а вже скарбниці бюрократія з рук своїх самохить не пустить. Дума ж, обплутана бюджетними правилами, до того ж полохлива й слухняна перед бюрократією, не здатна вивести державні   финанси на' новий шлях.