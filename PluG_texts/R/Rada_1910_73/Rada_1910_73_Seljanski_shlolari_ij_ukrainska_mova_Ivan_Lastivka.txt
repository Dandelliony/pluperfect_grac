Селянські школярі і українська мова. 
Вороги української мови в народній школі покликаються найчастіш на те, що школярам московська мова зрозуміла, і що народ ніби сам проти своєї рідної мови. Цікаво ж бачити, як ставляться до української грамоти й книжки сами ті, для кого вена має найбільше значіння. Це — наші селянські школярі, мученики. Пригадаю де що з своєї практики, як колишнього учителя. Ставши за вчителя в одній школі, я почув від школярів такий не то „салдацький" не то циганський жаргон, що оторопів. Всі старші хлопці силкувалися розмовляти зо мною по „панському", що виходило дуже смішно. Коли ж якось я запитав в дітей, чи не чули вони коли небудь про Україну та український народ, то всі одповіли, що не чули і не знають. Я додав, що про Вкраїну та українських козаків, напевне згадують їх батьки та діди, а також не рідко можно почути про те ж і в наших піснях. Діло було зараз після русько-японської війни, коли по українських селах луа..ли такі пісні, як „Оъ падъ городомъ идемъ, съ падъ Мукденомъ врага бьемь..." й инші. Один з хлопчиків вихопивсь, що Україна це —„Апонія", а українці — „апонці". Скажуть, що це випадок, але на жаль майже такий випадок трапився зо мною підряд в п'яти школах і я певен, що скоріш випадком було б те, коли б діти знали Україну. На запитання ж до школярів, що ми за люди і як зветься наш край, хлоп'ята одмовляють що ми руські, християае і, наприкінці, що „малороси ", а край наш зветься Росія, Європа, київська губернія, а то й „Малоросія". Треба було бачити як вони здивувались, коли почули, що вони самі й є українці, а живуть в Україні. А коли я їм розповів, що в люди великорозумні, котрі балакають та пишуть дуже га́рні книжки нашою українською мовою, що для писання цих книжок є особливий правопис, що істнують вкраїнські школи, де й Закону Божого, й читання, й писання, й арихметнки зучаються українською мовою, —то діти дивились на мене з роззявленими ротами неначе на якогось
пришелеповатого. Казки та пісні писані по нашому бачили вони у „кацапів" (коробейників), але думали, що то сміються з „мужиків" та їхньої мови. Зацікавлені діти прохали навчити їх українського правопису і дуже раділи, що немає тут мороки з „ቴ” та проста наука з „ь". Одного году дістав був я скілько штук українських книжечок для школярів. Діти за ними побивались, як голодний за хлібом. Цікавились не тільки оповіданнями та казками, а й такими творами, як „Баби шептухи" М. Левицького, „Мудрий учитель" М. Загірньої, особливо ж першою. Прочитане жваво й лехко розповідав читач, тоді, як читане московське дитина не може до путя розповісти ні московською, ні українською мовою, або ж зразу каже, що нічого, або мало що „пойняв". Звістка про нечувані досі в селі книжечки скоро розійшлася по всіх закутках села й зацікавлені багато разів приходили, щоб взяти „нашу" книжку. На жаль же цих книжок було в дуже невеличкому числі, а через те завсігди не досточало їх. З яким жалем і тугою приходилось одмовлювати в цій духовній їжі! В другій школі школярам сподобалося перекладати статі з читанок на українську мову. Спершу де-які вирази здавалися їм „дуже смішними", як вони самі казали, а після звикли і робили роботу цю залюбки. Як бачимо з цього, самі селянські школярі, здіймають руки з благанням рідної книжки, рідної освіти рідньою мовою, починають свою мову любити. Село бажає української книжки, української грамоти — йому ж дають камінь замісць хліба. Не вже ж наші діти, а може й батьки їхні вважатимуть Україну за „Апонію"? Тяжко упевнятись, що в наших школах та їх бібліотеках забиті кілком двері од всього ріднього, од ріднього й живого слова, а ще тяжче бачити, що ці двери забивають свої ж братчики —славяне. 
                                                                   Іван Ластівка. 
1909 р. І/XII.