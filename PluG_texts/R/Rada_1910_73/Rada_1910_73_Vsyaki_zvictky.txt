Всякі звістки.
МОСКВА, ЗО. Судова палата закінчила справу про селянську спілку. Присуд оповіщено при зачинених дверях. 
ОДЕСА, З0. Вчора окружний суд розглянув справу лікаря Стефанського, який позивав редактора-видавця „Одеск. Л.”  В. В. Навроцького за наклеп Навроцького присудили на тиждень хатнього арешту. У ночі зроблено трус в помешканні ради спілки конторщиків та бухгалтерів. Обдивились всі шафи, забрано книги та листування. 
МОСКВА, ЗО.  Забастовка на заводі Гакенталь скінчилась. На завод явилось 500, з тих щоб бастували 150 не прийнято. Для тих, що стали на роботу, скасовано деякі пільги. 
ОДЕСА, ЗО. Вчора син сторожа знайшов на подвір'ї жандармського управління вибуховий знаряд і одніс додому. Знаряд вибух і одірвав у хлопця скілька пальців, а матір хлопцеву лехко поранив. 
МОСКВА, ЗО. До Румянцевського музею пожертвовано архив матеріялів, що відносяться до польського повстання. 
ВАРШАВА, ЗО. Одбулося зібрання мулярів. Оратори заявляли, що коли робітники не згодяться на 9-ти годинний день, то хазяї оповістять новий локаут, але все таки за восьмигодинний робочий день голосувало до 700 душ, а за девятигодинний — всього 6 душ. Про наслідки голосування повідомлено третейський суд. Варшавський відділ військового історичного товариства знайшов листування про поселення російських селян коло новогеоргієвської кріпости 1836 року та справу про підмогу прусакам на випадок війни між ними та Францією 1840 року; на цій справі єсть резолюція імператора Николая І.