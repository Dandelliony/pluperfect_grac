Прага.
(Од власного кореспондента). Чешська лекція про українців.
Просвітний союз чешського міста Гумполец улаштував у себе у цьому році кілька лекцій про славян. Одау лекцію призначено було для українського народа. На референта запрошено д. Бочковського з Праги, який 8-го цвітня (по н. ст.) прочитав свою лекцію про український народ. Прочитано лекцію по такому плану. Спочатку лектор познайомив слухачів з питанням про окремішність українського народу і його мови і пояснив назви „малороссы", „русини", „українці”, що прикладаються до цього народу. Далі, росповівши про походження українського народу, дав короткий нарис історії його, починаючи від київської держави та аж до кінця 18 віку. Потому лектор виклав історію відродження українського народу, почавши її від де-яких реформ австрійського уряду на користь галицьких та угорських українців після 1772 р.
 Історію відродження українського народу було виложено по такому плану. Відродження російської України: „Енеіда “ Івана Котляревського та її значіння в історії відродження української літератури й народа. Апостоли українського відродження (Гулак-Артемовський, Квітка, Куліш). Тарас Шевченко („Кобзярь"). Товариство „Кирила та Мефодія". Перша фаза переслідування українського руху в Росії. „Основа”. Друг фаза переслідування українців. (Валуєв, „закон Юзефовича" 1876 року). Відродження галицької України. Галицька „тройця" (Шашкевич, Вагилевич та Головацький). „ Дністрова Русалка”. Відношення австрійського уряду до українського відродження. Австрійські українці після 1861 року. Українці та москвофіли. „ Просвіта* . „Наукове товариство ім. Т. Шевченка” у Львові. Загальний огляд культурного, економичного та політичного життя австрійських українців. Українсько-польський конфлікт в Галичині. Буковинські та угорські українці. Українська еміграція. Життя російських українців від 1906 року. По викладі історії відродження українського народу, лектор росповів авдіторії про географічне положення українського народа, псіхо фізичні ознаки, про національну та релігійну статистику і соціяльну структуру його. Нарешті, сказав кілька слів про засадничі елементи новішої української культури та літератури (гуманізм, демократизм, автономізм). До лекції про український народ лектор додав загальний огляд білоруського питання. Скінчив д. Бочковський свою лекцію мовою про завдання поступового славянства що до українців та білорусів.
По викладі де-які з слухачів сказали референтові, що як українське так само й білоруське питаная для них річ зовсім невідома і чують про неї вони вперве. Вони николи не думали, що українців є біля 38 мілліонів, а білорусів аж 8. Ім майже зовсім невідома була стара історія українського народа. Про відродження українців вони теж дуже мало чули, а ніколи вже не гадали, що цей процес захопив теж російську Україну. Більш-менш знайомі їм були галицькі русини, але не всі знали, що „Русини" та „Малороси" це лише ріжні назви для одного народа. На цьому прикладі можна добре бачити, як ріжні напрямки та течії слафянофільства ще дуже мало причинились до дійсного взаємнего пізнання славянськіх народів. Тому, з тим більшою радіст'ю можна повітати почин гумполецького просвітнього союзу, що перший зробив в чехах цей добрий почин, улаштував цікл викладів про славянські народи. Можна лише побажати, що б і серед инших славянських народів, ця гарна думка знайшла наслідувачів. Така розумна праця певно що принесла б всім славянам більше користи, ніж дотеперішнє загально славянське  „празднословіє” та бенкетування.


Прага 5/IV, 1910.