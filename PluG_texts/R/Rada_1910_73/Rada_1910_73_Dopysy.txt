ДОПИСИ.
(0д власних кореспонденті) .
СКВАСЬКИЙ ПОВІТ, (на Київщині). Невінчані. Подаємо в перекладі на українську мову дуже цікавого рапорта благочинного 7 ої округи сквирського повіту, А. Лебедовича, цими днями посланого в київську духовну консісторію, про невінчані шлюби в нашому повіті. „З пошаною доношу київській духовній консісторії, — стоїть в рапорті, —що по парафіях сьомої округи де далі множаться „гражданські" (невінчані) шлюби. Жінки й чоловіки, що через віщось не миряться опісля  вінця, паруються з невінчаними особами і своє з'єднання стверджують у волості гражданськими умовами, — пишуть векселі або складають дароственні папери на майно, про всякий лихий випадок. До таких шлюбів намовляють місцеві адвокати, керуючи і справою стверження їх умовами. Волостне начальство, волостний старшина, писарь і сельські старости, завіряючи отакі умови, добре знають їх справжнє призначення, одначе ке тільки не пєрешкоджують, а ще й потурають цьому. 
Пан-отець с. Гнильця, М. Калашників, свідчить, що в його парафії сталося два таких шлюби: 1) селянин Іван Марченко,. розійшовшись з жінкою, спарувався з дівчиною一селянкою Параскою Джунь і 2) селянин Василь Ждунь, також жонатий, живе з удовою Явдохсю Ярошуковою. Як Марченко, так і Ждунь, беручи собі невінчаних жінок, забезпечили їх векселями, завіреними корнинською волостю, при чому волость знала, які це векселі,— про це признались пан-отцеві родичі перелічених селян: Марина Марченкова і Автоном Ждунь. Таким чином, невінчані шлюби санкціонуються в волості, і боротьба з цим лихом з боку пан-отця лишається марною. З огляду на ці приклади инші квапляться складати шлюбні умови.
С. КОЛОДИСТЕ, уманського повіту (на Київщині). Товариська крамниця. Рік минув, як у нас заснувалась товариська крамниць і ввесь цей рік треба було їй боротись з дужим конкурентом — тутешнім крамарем А., котрий прийшов в Колодисте, як кажуть, мало не босий, а тепер має власну бакалейну крамницю, яку і в 1000 карб. не вбереш, купив собі земельки 2 з половиною десятини, ґрунт серед села. Коли ж наші селяне згуртувались в потребительське товариство і заснували свою крамницю, то чого тільки А. не робив, щоб приборкати цю справу. Тільки нічого з того не вийшло. За рік наша крамниця дала 126 карб. чистого прибутку, і 10 марта на сході громада постановила зробити лавку „общественною“ і призначила для цієї справи 300 карб. „общественннхъ" грошей; крім цього громада постановила, щоб ніхто не купував краму у А., а щоб брати у своїй лавці. З цього часу діло нашої лавки пішло далеко краще. Тоді А. подав у суд на нашого вчителя, керовничого цієї справи, за те, мовляв, що вчитель „збірає проти нього сходи". Чи вийде що з цього, чи ні, а людині, якій варт подякувати, прийдеться стати перед судом і виправдувати свою законну і пожиточну для нашого селянства працю. Хочеться нашим селянам заснувати в себе ще й кредітове товариство. Це було б дуже добре для нашого селянства, котре в лиху годину віддає за проценти останній клапоть землі, а само йде до пана на заробітки, щоб не загинути з голоду.
ПОС. АМУР (на Катеринославщині). Шевченківський вечір. 15 марта „Запорожськое Просвቴтительное Товарищество" урядило у власному помешканні на Амурі „Шевченківський вечір". Програма вечора була така: співи, декламація, реферат, музика. Почався вечір „Заповітом", який проспівав хор під орудою д. Роменського; потім голова катеринославської „Просвіти" С. О. Ліпковський прочитав реферат про життя Т. Г, Шевченка. „Жалібним маршем" закінчилася перша частина вечора. В другій частині були декламації д. Рудаева („Т. Г. Шевченко"—Комарівни) і д. Кривошея-Шевченка („Іван Гус" —Т. Шевченка). Потім д. Дзябенко проспівав: „Бьють пороги". Кобзарь С. Пасюга гарно проспівав під акомпанімент бандури „Думи мої"; д. Дзябенко проспівав під його ж акомпанімент „Ой, дівчино, небого". В третій частині була гра на скрипці під акомпанімент роялю, а потім хор проспівав скілька пісень вже доволі відомих тутешнім людям. Закінчився вечір живими картинами, які впорядковано було гарно. Нам тільки не подобається зовсім виступ д. Кривошея - Шевченка в живій картині „Думи". Говорячи про вечір, варто сказать і скілька слів про публіку, яка прийшла на нього. Перш за все було багато п'яних, які бешкетували, поки їх не повиводила поліція; потім вулишні хлоп'ята, які, напр., коли грав скрипач, вимагали, щоб „ушкварив польку".