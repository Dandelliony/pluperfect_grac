Назви сіл у Сяніччині в XV столітті.
Оця статейка спирається на матеріялі, що я зібрав його з ХІ та XVI тому “Akta grodzkie і ziemskie” із т. зв. бернардинського архіву у Львові. Згадані томи містять записки сусідів, що відбувалися на замку в Сяноці для цілої “Сяніцької землі”, а до неї зараховували колись теперішні повіти Сяніцький, Короснянський, Ліський, Березівський та частину Добромильського.
Акти починаються з дня 18. 12. 1423, отже з того часу, коли на цих землях люди судилися ще українським правом, бо польське право почало обов'язувати [НС1]на українських землях, що належали до Польщі, у 1435 році, на основі Ягайлової постанови в Єдльні з 1433 року.
 Я обмежуюсь до назов сіл у теперішній Сяніччині, щоб не призбирувати забагато матеріялу, та подаю тільки ті назви, що різняться від теперішніх. Зазначую при тому, що латинська транскрипція назов у великій мірі хибна, бо часто йшла за угорською вимовою (Sanog, Sanoczeg, Jurgiowicze).
 Село Збоїска, що існувало вже в р. 1429 (першу відомість про нього знаходимо в актах із 9. 4. 1429), звалося колись "Boyska". Ця назва повторюється ще в акті з 5. 7. 1432, з 16 серпня 1435 та з 18. 3. 1447. Акт із 1451 називає його Bogiska (communitas de villa Bogiska). З назви видно, що вона має спільний пень із “боєвищем, побоєвищем” й аж пізніше забулася первісна підстава назви та перемінилася на нічим необосноване “Збоїска”, що також зазначує в своїм творі про Сяніцьку землю в XV ст. польський учений Домбковський. Теперішня етимологія виводить назву “Збоїска” від слова "zbоj", а нарід почувається такою назвою покривджений.
Село Карликів звалося колись Crolicowo (9. 4. 1429), Crolicowa (7.5.1433), Crolikowa (30. 4. 1436). І тут перерібка назви дуже нещаслива, бо замість правдивої назви, що походить від “король”, отже Короликове (село), змінили її нещасливо на Карликів.
 Село Фаліївка зветься Fallelowka (10. 4. 1434), Phalewka (10. 7. 1434), Faleowka (7. 2. 1447). Назва походить від власника й основника РhдІ'а.
Село Юр'ївці звалося колись Jurgiowicz (25. 8. 1425), Jurgiowcze (2. 7. 1429), Jurgiowice (25. 1. 1431). Знаючи, що в судових актах буква g часто виступає замість букви k, будемо мати правдиву назву "Юрковичі". Назва Jurjowcze стрічаємо 13. 2. 1434, а Jurgowecz 10. 7. 1434.
Село Лішня - це скорочена назва, а походить від слова “ліщина”, про що свідчать його давні назви Lesczna, Leszczno, Leszczene, Leszczina, та назви властителів села Leszczinski, Leschczinski, Lyeszczenski, що повторюються кільканадцять разів, починаючи з 1439 р.
Село Морохів подибуємо під назвою Mrochowa, а рідше - під назвою Morochow.
Новосільці, що їх так зовуть від теперішнього власника "Новосільці-Гнєвош", звуться в актах Nowosedlcze, Nowosedlecz, Nowosedlce, Nowosedlcze, Nowoszedlcze.
Пелля (тепер Пельня, Pielnia) звалася давніше Pella, Pelle, РуеІІе. Належала вона в XV ст. до шляхтича -українця Петра Смолицького, що був суддею та каштеляном сяніцьким. По його смерті перейшла на його свояків, що потім звалися Пельвельськими. Походження слова "Pella" може можна б вияснити одною запискою. В акті з 28. 6. 1467 число 368 стрічаємо назву цього ж села "ВуеІІа" - отже "біла", а такі назви сіл стрічаються частіше на галицькій землі. Цікаве ще й те, що колись були дві селі цієї назви, бо акт із 20. 6. 1458 говорить: “in duabus Pellis villis”, а також стрічаються в актах назви Pelle Superior, Pelle Me-
diocris.
Великополе (Wielopole) звалося Wielepole, Welepole, Velepole, Vielepole. Ці назви повторюються понад 50 разів в одному томі актів. 
Загір'я (тепер Zagоrz) звалося Zagoцe, Zagorzye ta Sagorze. Назва села появляється вперше в актах з 1439 . 
Загутинь пишеться в актах як Zawtin, Zawthin, Zahoczin, Zawhutin, Szauthyn, Zauthuthin, Zahotin, Zahuthin, Zahoczina, а назви його власників: Zawlhinsky, Zauthinski, Zahuthinski, Zawhutinsky. Вперше появляється ця назва 15. 2. 1424, а в актах стрічається понад сотню разів.
Волиця звалася колись "Св. Петро" (St. Petrus alias Wolicza), бо доходи з цього села були призначені на костьол св. Петра в Буківську. В актах стрічаємо назву Св. Петро" раз (16. 8. 1435), натомість назву Wolicza, Volycza досить часто. І Волиць було колись дві, бо акти говорять про "Volycza magna" та "Volycza parwa".
Теперішня Sіеnіаwа звалася в XV ст. Synyawa (18. 5. 1443), Szynawa (4. 6. 1438), отже дійсна його назва Синява. 
Теперішнє село Zаłuż звалося Zalusze, Zalusza, Zalussye, Saluszie, отже правильна його назва така, як говорить нарід: Залуже. Лежить воно дійсно за лугом.
Полонна знеться в актах "Plona" (1. 6. 1444: ,,Knyaz Balko de Plona").
+[НС1]
