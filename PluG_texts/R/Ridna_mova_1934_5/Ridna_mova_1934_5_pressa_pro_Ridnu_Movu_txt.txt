Преса про “Рідну Мову”.
2. Чеський голос про “Рідну Мову”.
В останнім 8- 9 числі поважного чеського мі­сячвика "Slovansky Pžehled" 1933 р. ст. 262 уміщено таку характеристику “Рідної Мови” (за підпнсом Г. Б.): 
"Відомий український мовознавець, проф. Іван Огівнко мав щасливу думку, коли цього року зачав видавати в Варшаві "Рідну Мову", присвя­чену популярцзації досліду української мови. Це взагалі перший такий український часопис, і було б зайве доводити потребу його для українців, розшматованих політично і поневолених національно на цілій своїй етнографічній території. І хоч то парадокс, - мовно зовсім незалежна тільки українська еміграція, і тим то їй і випало дуже велике значення на цей час.
:При таких обставинах “Рідна Мова” - видання надзвичайно корисне, а до того доцільно й зручно ведене. Вона присвячує увагу всім ділянкам новочасного мовознавства в стосунку до мови української. Журнал займається передовсім справою правопису, голосячи необхідність його об'єднання, а також спірними питаннями української практичної граматики й словника. Далі досліджується повстання чужих слів, міцно засвоєних у мові українській, подаються проби української фахової термінології. Аналізуються переклади на українську мову щодо чистоти їх мови, слідкується за мовою періодичних видань. Мав дуже цікавий мовний куток для дітей, що його привабливо провадить редактор журналу. Маємо тут і наукові статті з ділянки слов'янської філології та діялектології. Не бракує тут ані критичних, ані бібліографічних статейок. Коротко кажучи, “Рідна Мова” - то місячник не тільки високого наукового рівеня, але й повчаючий та цікавий, цінний причинок до української культури й добрий засіб для ушляхетнювання живої української мови (Zkratka, je to revue vysoke urovně vědecke, аІе і všeobecně poučna а zajimava, hodnotny prinos do ukrajinsкe kultury а dobry nastroj k zušlechot'ovani žive ukrajinštiny)”.
