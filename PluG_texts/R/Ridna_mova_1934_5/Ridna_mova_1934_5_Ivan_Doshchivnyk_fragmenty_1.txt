Румунські слова в українській мові на Буковині.
В українській мові на Буковині прийнялося невеличке число румунських слів, а це не дивота[НС1], коли взяти на увагу близьке сусідство з румунами, як також і те, що Буковина цілі століття була частиною Молдави, а по 150 літнім австрійськім володінні, коли румунський вплив тільки незначно ослаб, стала знову провінцією румунської держави. Що трохи з румунського лексикального скарбу дісталося й на Покуття та по нинішній день удержалося там у народній мові, це виясняється близьюстю галицького Покуття до Буковини та непереривними живими зносинами між ними донедавна, а також і тим історичним фактом, що Покуття, почавши від кінця XIV. століття, кілька разів належало до Молдави - як застава польських королів у молдавських господарів за позичені гроші.
 Хоч румунських слів в українській мові не багато, але деякі з них, наприклад питальна частка варе, або прислівник май, так закорінилися в народній мові, що їх почуєш майже на кожному кроці, і навіть інтелігенти, що вийшли з-під сільської стріхи, не легко їх збуваються, хоч перебули шкільну освіту (до війни) в українській мові. З повістей Федьковича можна назбирати зо дві десятці [НС2]румунських слів, хоч тут треба нам пам'ятати, що деякі з них майже невідомі в народі, як, напр. “гармасар”, “скрофеня” , а були вони може тільки в мові самого Федьковича, що довгий час перебував ув Ардялі в румунськім середовищі, серед румунського населення. Дещо з румунських слів викинули певне редактори журналів, де друкувалися повісті Федьковича. Значно менше, як у Федьковича, та все таки трохи знайдеться румунських слів в оповіданнях Василя Стефаника, Марка Черемшини та інших письменників із Покуття, у тих частинах, де вони виводять селян із їх звичками й мовою. 
Більшість слів румунського походження, що їх далі наводжу, чув я в рідному селі Банилові над Черемшом (між Вижницею і Вашківцями) у Сторожинецькому повіті на Буковині. Село чисто українське (поминаю[НС3] невелику кількість жидів та поляків, що мимохіть підпадали впливові української більшости), ніяких румунів тут я не знав, хоч село має трохи ходачкової шляхти з румунськими прізвищами, як: Репта, Драгінда, Тотоєскул, що однак не говорить іншою мовою, а тільки українською. Ті самі слова дісталися до мого вуха також у інших місцях Буковини, так що не помилюся, коли скажу, що їх уживання в народі поширене по цілій Буковині. До деяких із них додаю відповідні місця здебільшого з повістей Федьковича; в багатьох випадках, не маючи змоги дати відповідну цитату з творів наших письменників, подаю приклади від себе.
 З прилучення Буковини до Румунії - по світовій війні - зачали в українську мову вдиратися нові румунські слова, що поволі витирають давні германізми або й українські терміни, як от,напр.: “префект” (повітовий староста), “примар” (двірник, війт, бурмістр, начальник громади), “перчептор” (податковий урядовець, австр. секвестор), “перчепція” (уряд податковия або так ненависний селянам “штайрамт” з нім. Steueramt), або й цілі вирази в українських дослівних перекладах, як напр. “робити військо” з рум. а fаce armata, замість українського “служити в війську”, і т.ін. Та я цими “навиками” не займаюсь, а обмежуюсь лексикальними елементами, що ввійшли в нашу мову ще до світової війни.
 Румунський слівник, що я ним користувався, це: Dictionarul enciclopedic ilustrat “Cartea Româneoscă”. Partea І. Dictionarul limbii române din trecut șі de astăzi de I.-Aurel Candrea, profesor la facultatea de litere din București. Букарешт, 1932 (Енциклопедичний ілюстрований слівник "Румунська Книжка", Частина І. Слівник румунської мови давньої й теперішньої, склав І. Аврель Кандря, проф. філософічного факультету в Букарешті). Слівник зложений дуже старанно, і подає походження слів, оскільки воно вияснено остаточно наукою. Слівника цього зазначатиму скорочено: Кандря.
 Із творів Юрія Федьковича послугуюся виданням НТШ: “Повісти й оповідання Осипа Юрія Федьковича”, видав др. О. Колесса, Львів, 1902, том ІІ, а також томом IV: “Матеріяли до життєписи Осипа Юрія Гординського-Федьковича”, видав др. Осип Маковей, Львів, 1910 (скорочення: Федьк., Федьк. Мат.). З оповідань Василя Стефаника мав я під руками тільки: “Камінний хрест”, “Засіданнє”, “З міста йдучи”, “Вечірна година”. З оповідань Марка Чоремшини тільки: “Основини”, “Святий Николай у гарті”, “Хіба даруймо воду”, “Більмо” (при цитатах із обох останніх авторів не подано сторінки).
А. Йменники.  “”
Бадіка, бадічка, у гуцулів старший брат для меншого чи для меншої сестри є бадіка; дальше воно значить: старший, бідний, чужий чоловік. Федьк. б: “Бадіко, кажу я (менший брат), та й справляю на гостинець, - адіт! Гей, крикнув мій брат (старший) ... “; або Федьк. 136: “Вона (менша сестра) мені в ноги! “Бадічку” , каже, “простіть мене, я согрішила” ; або Черемшини (“Хіба даруймо воду"): “Бодай вас, бадіку, неволя втєла, які ви смішні”. Інколи в формі бадю! як оклик здивування або страху, напр. Стефаник (“З міста йдучи” ): “Ото зараз упалит град, бадю, бадю, піде хліб у нівец![НС4]”  Румунське bade, здрібніле bădică (читай бъдікъ) - титул, що його дає менший брат старшому, молодший селянин старшому, селянка свому чоловікові, або коханому, коли говорить просто до нього або як говорить про нього; міщанин так каже селянинові; інколи "бадіка”  мав пейоративне значення. Кандря ст. 110. Походження цього слова не вияснене.
Баюр, баюри, баюрни - вповивач, поясок до торби (тайстри), вузенький пояс для малих хлопців, пояс більш артистистично тканий у порівнянні з окравкою (крайкою). Федьк. 37: “От постягали з них та опиночки, та коралі, та монества, та пояси, та баюри, доста того: посмішили дівчат.”  Рум. baier (з лат. bajulus), bair, baieră - вузький поясок, стрічка, Кандря 112.
 Бриндушка, звичайно бриндушки, - так звуться перші весняні квітки синьої
та білої фарби, з рум. brîndușă (чит. бръндушъ) “бриндушка весняна” , “брин-
душка синя”, “бриндушка гірська”, різні роди Crocus'a. Кандря 172.
Бунакта - кусник, кусок, шматок, напр. буката хліба. В. Стефаник (“Камінний хрест ”): ,А всего маєтку лишив йому тато б укату горба щонайвищого. Рум. bucată (з латинського buccata “кусок” ) мав таке саме значення, що й в українській. Кандря 176.
Ванар - пастух до рогатої худоби; з рум. văcar (від vасă-корова) пастух до корів (лат. vaccarius). Кандря 1395. 
Курмей - короткий мотуз для прив'язування худоби, рум. curmeiu (чит. курмий), кусник шнура (вужевки) з липової кори, curm (з лат. вульг. *cormus, грецьке --- ; - кусник), шнур для прив'язування худоби, короткий кусок воловода, Кандря 373.
 Moшa - в укр. мові значить тільки “баба-повитуха”, напр . у Федьк. 387: “ ... іде громадка людий від хресту, отец наперед, моша з дититинов за ним, а Далі куми, роди ....”; рум. mоаșа-баба, стара жінка, повитуха, Кандря 791. Моша в рум. утворене від іменника чоловічого роду - мош, а це знов Кандря 803 порівнює з албанським moše “старий”
Мошія (мушія) - велика земельна посілість на Буковині від рум. moșie (мошіє) “дідизна” (moș дід), Кандря 803. 
Парть - частина, користь, щастя; Федьк. 68: “от і дав їй Господь парть (щастя): діждалась і худібки помалу, і пасіку собі розвела ...”; або Федьк. 207. “ ... а я переконаюсь, чи ти мене вірне любиш. О, щоб то хоть соту парть (часть) так, як я тебе !”  Рум. parte (з лат. раrtеm) - частина, щастя, доля, Кандря 905. 
Плай - гірська стежка, у Федьк. подибуємо дуже часто, напр. ст. 42: “Стара випровадила їх аж у плай, вернулася, плаче”; або ст. 324: “Іди право отсим плаєм, що межи скалами вєся ...” Рум. plaiu (з лат. вульг. рІаgіus)-гірська сторона, широкий незарослий лісом простір на узбіччю гори. Кандря 950.
Плова - сильний дощ, із рум. ploaie (чит. плой'є) дощ із лат. вульг. *ploja,
клас. pluvia, Кандря 957. 
Приц - ціна, вартість, напр. приц на худобу, з рум. preț (чит. приц)-вартість, заслуга, значення (лат. pretium), Кандря 998. 
Путеря - сила, напр. не маю путері; Федьк. уживає інколи утвореного з "путеря” дієслова - путерувати, напр. Федьк. Матеріяли 58: “ ... не маю грейцаря, аби домів поїхати, бо пішки не путерую йти.” Рум. putere з родівником puterea (путеря) сила, Кандря 1031. Рум. іменник утворений від дівйменника дієслова putea, отже putere, зате укр. дієслово "путерувати” від іменника "путеря”.
Трифоя, трифой - конюшина, в Банилові “травка”, у Федьк. 372. “ .. .Подивись лиш, яку онде копицу трифою з вівсом таскає оперед себе”. Рум. trifoiu з лат. trifolium, Кандря 1333. К. б. Роман, Румунія.
+[НС1]
двоїна[НС2]
+[НС3]
+[НС4]
