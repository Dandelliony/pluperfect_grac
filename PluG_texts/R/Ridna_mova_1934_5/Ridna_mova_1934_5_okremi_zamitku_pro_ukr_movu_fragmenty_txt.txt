Окремі замітки про українську мову.
Земля. “Откуду єсть пошла Руская земя, кто в Киевѣ. нача первтѣє княжити и откуду Руская земля стала єсть”. “Землю Турецьку проклинали”. “У землю Арабську запродати”. “У Турецьку землю занесло”. “В землю Біларапську”. Як у Літопису, так і в козацьких Думах слово “земля” вжито в значенні “держава”. Цe чисто політичне значення слова, в розумінні державної території, або области її, це взято з грецької культури, що її впливи в Україні були величезні. Акад. Васильєвський, аналізуючи “Записки грецького топарха” (Хв.), звернув увагу на термінологію цієї пам' ятки. В ній державу, імперію, область держави називає автор записки --- , що означає “влада, управа, верховна влада, царство, володіння” і відноситься до території як --- , тобто містить у собі поняття: політична могутність, сила, суверенітет, влада (дюнаміс) і земля, область, територія (хора). В цім значенні --- замінилося словом ---, що означає в перекладі “земля”, а в цій заміні означає державу, політичну одиницю, царство (Васильєвський, “Журн. Мин. Нар. Просв.”, 1876, кн. VI, с. 391 і 394).
 Таким чином, літописні вирази: Поляньска земля, Русьская земля, Деревьска земля, Болrарьска земля, Галичька земля і т. д. - це означення словом “земля” держави ---.
Слова послів до кн. Ольги: “Посланы Деревьска земля” означають: прислала нас Деревлянська держава. А як головний елемент держави нарід, то це означав: послав нас Деревлянський нарід. Тут же далі кажуть і про “князя Деревського”, про владу. Таким чином маємо означення всіх трьох елементів держави в слові “земля”: нарід, влада й територія. “Откуду есть пошла” і т. д. - це звідкіля пішов початок руської держави, хто в Києві почав перший княжити і звідкіля Руська Держава утворилася. [НС1]
Р. S. Стародавнє слово зємлꙗ від найдавнішо+го часу мало багато значень, вапр. земля terra, цілий світ, володіння й т. ін. Але вже в пам'ятках ХІ в. зємлꙗ дуже часто визначав “держава” ( --- або нарід. Нагадаю хоча б із Остромирової Євангелії: гр. --- тут перекладено: отъ коньць. зємлѭ. Акад. І. Срезневський у своїх “Матеріялы для словаря древнерусскаго языка” т. І ст. 972-974 1893 р. подав десятки дуже проречистих прикладів із староукраїнських пам'яток, що зємлꙗ - це держава або нарід. [НС2]
До слова “угавати”. Слушно пише проф. Ільїнський, що в питанні про походження слова “угавати” можна говорити тільки про корінь "гов". На мою думку його твердження можна скріпити говірковим словом “уговкати” (дуже рідко: “уговтати”), що мав саме таке ж значення, як і “угавати”: заспокоювати. Наприкл.: “Діти так розбавилися, що годі було їх уговкати”, або: Колись шалів, а тепер уже уrовкався”. Це слово чую часто в полудневій частині Золочівщини. Чи не буде в зв'язку з тим оклик “гов!” (знач. стїй, перестань і т. ін.) так часто вживаний у візників до коней або й загально в звичайній розмові між людьми. Ремезівці.[НС3] Недобір, а не Медобори. На Поділлі над Збручем протягаються горби, що в українських географів звуться Товтри, у польських підручниках “Медобори”. Назва “Медобори” хибна, повстала через непорозуміння; в літопису Величка і в єпископських візитаціях XVІІI в. ці горби звуться Недобір - це їхня народня назва. Що означав це слово, - чи не місце, де бір не доростав (як "недорід" і под.)? Чи не міг би хто із надзбручанців поінформувати, чи назва “Недобір” уживається на місці і в якому значенні? Львів. [НС4]
Анекдоти про українську мову. Літературна укр. мова розвивалася поволі з різними перешкодами й невдачами; нераз доводилося кувати нові терміни, що показувалися незгідні з духом мови, важкі або й смішні; нераз треба було довгo боротися з висловами й формами, що здавна вже в мові прийнялися. Тому нерідко: боротьбі за чистоту мови за оруддя вживалася сатира, сміховинка, влучно складений анекдот, Хочу на цьому місці пригааати деякі з таких мовних анекдотів, у надії, що вони будуть цікаві для мовознавців і ширшої громади, що цікавиться розвитком мови. 
В 1870 чи 1880-их: роках у Галичині на термім [НС5]“зміст” уживалось слово “грясть”. Чув я таке пояснення: якийсь редактор не знав, як перекласти польське treść і написав "трясть"; складач у друкарні припадком замість m на початку дав г, і так повстала форма “грясть”, і почала гуляти собі по галицьких виданнях ...
В Галичині народилось слово “позаяк”. Були його прихильники, були й вороги. Oдин із учителів-україністів (не nригадую собі, котрий саме) попадав у крайній гнів, як хто з учнів уживав цього слова, і викрикував: “Позаяк, поза-так, поза пліт, поза двері, поза школу” ...
Від 1903 р., після студентських розрухів у Росії, до Галичини напливало багато студентів - наддніпрянців; вони з насмішкою відносилися до місцевих галицьких мовних форм і склали такий зразок галичанщини: “Як-им ішов тро-хи-м не впав, мало-м я ся не забив”, - це виглядало, як накопичення власних імен: “Яким ішов, Трохим не впав, мало Яся не забив” ...
Деякі священики в Галичині вороже ставилися до українського перекладу св. Письма і запевняли, що слова: “Возста Господь и опоясася" перекладено: “Встав Пан і підперезався” ...
Таких анекдотів можна б зібрати більше, - може хто з читачів "Р. М." пригадає ще що цікаве.
Львів. [НС6]
Р. S. Іван Франко в своїй праці: “Нарис історіі українсько-руської літератури" 1910 . пише про переклади П. Куліша дуже неприхильно, і твердить, що в перекладах цих ішла справді чудернацька українізація імен власних, такик, як Мусій замість Мойсей, Оврам замість Авраам і Сруль замість Ізраїль, що доводило до таких курйозів, як переклад біблійного “Да уповавть Израиль на Господа” на архиукраїнське “Хай дуфав Сруль на пана" ст . 176-177. Це твердження Франка - тільки анекдот, бо подібного місця в переклвдах Куліша ніде нема... [НС7]
Позаяк. Не розумію, чому проти цього слова йде зневажлива нагінка? А то й потворилися насмішливі та жартівливі легенди ... Бож воно чисто народнє, тільки визначав інше. Що проф. Огоновський, а за ним інші вживали його невластиво й помилково, це ще слабкий і крихкий привід, щоб проганяти його з літературної скарбівні. Пазаяк розповсюджене в Цуцилові, надвірнявського повіту (Цуцилів мовно належить іще до Бойківщини), і його значення: з-з а чого. “Нема позаяк вижити” В Старому Коблі: Позакуди.[НС8]
Хмаки. Три чверти цілого Володавського повіту займав українське плем'я, що різко відмінне від іншої людности Підляшшя, - це т. зв. тут “хмаки". Вони мають відмінний оригінальний одяг, відмінну мову. Майже зовсім не піддалися денаціоналізації та й тепер не піддаються. Національна свідомість у них дуже висока. Самі хмаки себе так не називають, - це так прозивають їх околишні племена: шмилі, поліхи тощо. Мова хмаків - північно-українська, з дифтонгами уо і т. ін., та з незмішуванням старого и і ы, кажуть, напр , ходіті, ходілі і т. ін. Один селянин із села Цурина, Михалко Левчук, склав вірші про цих "хмаків", де пише: “Дивись, - Голя, Коденець, Виголів, Ситита, Кривоверба і Угнин, Любень, Хворостита та ще сел більш ниж десять можна тут назвати, тілко гладко нема як всіх тут звіршувати. От, як бачте, тих людок межи всіми нами за єдно словце їх звуть якимись “хмаками”. За такеє от словце, котре вимовляє по-свойому кождий з них і “хмо" прикладав. Там не скажуть: “ми були”, а скажуть: “булі хмо”, і не скажуть: “ми дали”, а скажуть: “далі хмо”. Воно, бачте, теє "хмо" не що, як позичка, в давніх літ воно було, тепер вже привичка”. Вишниця. 
Прага. С. Шелухин.[НС1]
І. О.[НС2]
Р. Завадович [НС3]
Др. І. Кр-ч.[НС4]
+[НС5]
І. Кр-ч.[НС6]
І. О[НС7]
 о. Юрій Кміт. [НС8]
