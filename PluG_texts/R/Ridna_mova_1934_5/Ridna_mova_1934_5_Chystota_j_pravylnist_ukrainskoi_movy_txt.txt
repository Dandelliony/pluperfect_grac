Чистота й правильність української мови.
Відповідь на запитання наших Читачів.
Поетична вільвість, licentia роёtіса (Студ. Ярий). У нас скрізь ще й досі панує зовсім неправдивий погляд на міст т. зв. “поетичної вільности”. Звичайно розуміють під licentia роёtіса всякі відступлення поета від загально прийнятих норм мови, що викликані вимогами розміру або рими. Таке розуміння давно вже поховане в добрій поетиці. Тепер добрі поети взагалі не користаються “поетиччою вільністю”, позіставляючи її тим, що зле володіють словом . Сучасне розуміння “поетичної вільности” таке: вільно поету, з вимог ритму чи рими, вжити однієї з декількох справді реально існуючих форм; але коли поет із кількох форм уживає гіршої чи рідшої, - то ознака слабости поета; коли ж поет занадто часто вживає “поетичної вільности”, то це вірна ознака, що мови він добре не знає; а коли поет уживає зовсім неіснуючої форми, напр. голосу, то це ... помилка, а не “вільність”. Взагалі цю “вільність” треба оминати десятою дорогою, і ніколи не оправдувати своїх мовних недостач “поетичною вільністю”. До свого вибору в нашій літературній мові поет мав багато і форм, і способів, але треба: 1) щоб він усе це досконало знав і 2) . щоб уживав реально існуючого. Творячи поет нові слова, повинен пильнувати, щоб новотвір не суперечив духові нашої мови. Ось через це проф. К. Nitsch правдиво скаржиться (“Język Polski” 1934 р. ст. 2), що “наївний погляд на licentia роёtіса дуже поширений навіть серед істориків літератури і добрих стилістів.
Церковна вимова (о. Є. Модрицький у Судовій Вишні). Теперішні богослужбові наші книжки друкуються, на жаль, за московськими синодальними зразками, а не за воєю стародавньою традицією, а тому й не легко священикові дотримуватися української вимови. Так, у стародавніх наших книжках все писали: царю нєбєсный, нмѧ даси, сами, сєбє, боудоущаго вѣка,а це й показує правдиву нашу вимову. В старих книжках дуже часто маемо Господь, але не рідке й Господь. Букву н по р вимовляємо як наше и: Христа, присно. В наказоному способі вдавнину все писали в наших книжках ѣ:, помолѣмсѧ, приідѣтє поклонѣмсѧ й припадѣмъ і т. ін. тепер за московським зразком - неправильно пишуть у наказовім способі и, але таке и треба вимовляти як і. Форму сами можна вимовляти самі і або сами, бо так вимовляємо і в живій, і літературній вимові (пишемо так само: самі або сами).
 Дівочі назви на -івна (О. Копач у Кросно). В живій і літературній мові вільно вживаються форми дівочих назов на - івна: бондарівна, ковалівна, сотниківна, удовівна, попівна, королівна, царівна і т. ін., - це свої стародавні форми, не полонізми. Ось через це вільно творимо форми на - івна і від іменникових прізвищ: Копачівна, Гусарівна, Степавенківна і т. ін. В радянській Україні прийнято тепер не називати дівчат чи жінок формою присвійних прикметників (Лящівна, Лящова), а тільки прізвищем батька чи чоловіка: Ярина Лящ.
Бадати (Др. В. Бабій у Львові). Старе бодати звичайно визначало "колоти", але рідко визначало й "роздумувати, досліджувати" (див. Среъвневскій: Матеріалы І. 39, без прикладів). Слово відоме всім слов’явським мовам, але в зваченю “колоти”. В українських пам'ятках XVI-XVIII в.в. слова: бадатися, баданє, бадач дуже часті, але “бадати” (без - ся) невідоме (див. “Історичний Словник” Є. Тимченка І. 49). В теперішній літературній мові слово “бадати” зовсім не вживається, як полонізм, кажемо замість нього: .досліджувати, дослідити, розвідати, дізнати; замість “бадання” кажемо: дослід, досліджування; замість “бадач” - дослідник, досліджувач.
Відтак (С. Кравченко, Бразилія) . Слово “відтак” - місцеве, західньоукраївське слово, в літературній мові не вживане. Кажемо: потім, опісля, потому і т. ін., але не “відтак” . Див. “Р. М.” 1933 р. ст. 25, 189, 219.
Година (Інж. К. Думанський у Рівному). Рахування часу в нас не встановлене. Академічвий “Рос. -укр. Словник” ІІІ 340 подає: “Це сталося о пів до третьої години, Це сталося О пів на третю годину"; І 51: “О п'ятій годині”. На питання: котра година, можна відповідати : півперша (цебто година), півпершої (цебто години), а також: пів на першу (це німецька форма), пів до першої (це своя природна форма), пів (години) по дванадцятій, також половина першої. Пор. опівночі, опівдня.
Гонить - жене (Інж. К. Думавський у Рівному). Маємо два ряди дієслів: 1) гнати - жену, женеш, жене, женуть і 2) гонити - гоню, гониш, гонить, гонять. Уживаємо тієї чи тієї форми, як до речення: перша форма - дієслово одноразове, друга - багаторазове.
Заєць, зайця (І. Заєць із Краківця). У літературній мові панує тільки форма заєць, а заяць - це форма місцева. Відмінюється так: заєць, зайця, зайцеві, зайцем, зайче, на зайці; множина: зайці, зайців, зайцям, зайцями, зайцях. Відміна говіркова, в літературній мові не прийнята: заяць, заяця, заяцем, заяці і т. ін.
Лютий (І. Заєць із Краківця). Стародавня українська назва дpyгoгo місяця - лютий; форма лютень - нова. Про це докладніше писав я в “Р. М.” 1933 Р. ч. 5 ст. 183.
Обрій (Івж. К. Думанський із Рівного). Літературна вимова тільки обрій (а не обрій). Усі ліпші словники знають тільки обрій.
Овруч, овруцький (С. Кравченко в Бразилії). Пишемо тільки овруцький (а не: овручський, овручівський). Див. “Рідне Писання” І § 55: сполучення чс дає ц: галицький, ткацький, овруцький.
Порожнява Торичеллівва (Дм. Бучинський у Трибухівцях). Академічний “Рос.-укр. Словник” ІІІ 039 подає: Барометрична або Торичеллієва порожнява (не кажіть: Торичеллього).
Прапор (Інж. Думанський із Рівного). Це наше праслово, добре відоме в мові XIV-XV в. в. прапоръ, прапорьць, поропоръ; пор. болг. прѣпоръ, срб. прапорац, чеське prapor, п. proporzec; пор. рос. прапорщик. З найдавнішого часу визначає “знамено”. Літературний наголос: прапор (у Галичині прапор), ми. прапори; інші наголоси - не літературні.
 
Пулярес (Др. В. Бабій у Львові). Слово “пулярес” (народні: палярес, паралєс і ін.) повстало з латин. pugillares - дві зв'язані таблички до писання, нотатник, а вже з того й ваше пізніше значення - гаманець, калитка. Пулярес, гаман, гаманець звичайно з ременю, калитка, капшук - часто не ремінні. Форма пуляреса й калитки різні пулярес замикається; калитка зав’язується. Слово “пулярес” (польська вимова: пулярес) можна замінити словом “гаманець”. Слово “мошонка” в літературній мові не вживається.
Схожий на кого, на що. Інж. Думанський із Рівного запитує: “Здавалося мені давніш, що слід писати й говорити: схожий і з чимсь. А тепер усе частіш бачу форму: схожий на щось. Хіба ж це не щирий русизм: похожий на что?” Ні, це не русизм, - в укр. мові дуже часта форма: похожий чи схожий на кого-що. Так, Словник Б. Грінченка IV 236 ва “схожий” подає два добрих приклади: І на чоловіка не схожі (“Малор. лит. Сборвикъ Д. Мордовцева, 1859 р.), Сама на себе не схожа, Рудченка Казки ІІ 32. Академічний “Рос.-укр. Совник" ІІІ 419 подає: “Бути схожим на кого, на що”, і подає приклади: На панича не походив, М. Вовчок; на ст. 420: “Схожий, похожий на кого, на що”, приклад: Він був схожий з виду на матір, Нечуй-Лев. Правничий академічний Словник ст. 129 подає: схожий з чим, похожий на що, ст. 141: Бути схожим на кого. Отже, “схожий на кого- що” - це частіша форма, рідша - схожий із ким - чим.
Тисяча (Інж. С. Сім'янцева). Слово тисяча тільки жін. роду (в Галичині, за польським впливом, часто чолов. роду). Змінюємо: одна тисяча, однієї тисячі, одній тисячі, одну тисячу, однією тисячею. Треба казати: тисяча літ тому (а не: тисяч літ тому), дві тисячі літ (а не: два тисячі), півтори тисячі (а не: півтора тисяч). В Галичині широко знане: слово "тисячка, але словники літературної мови такої форми не знають, - панує тисяча.
Чекальня (Др. . Бабій у Львові). Академічний “Рос.-укр. Словник" ІІІ 482 подав такі назви: “приймальня, вітальня, дожидальня, чекальня”. На мою думку, кімнату, де чекають черги, можна назвати: чекальня, почекальня, ждальня, дожидальня, - усі вирази добрі, а серед них чекальня чи не найбільш поширений.
Шерег (Дм. Бучинський у Трибухівцях і Ред. Ю. Шкрумеляк у Львоі). Слово шерег повстало від мадярського sereg (s вимовляється як ш) - ряд піхоти; піхота короля Баторія ділилася на шереги, і від неї слово шерег пішло й далі на схід, - до поляків, росіян (шеренга) і українців. Слово шерег як військовий термін (ряд війська), широко в нас відомий навіть у мові народній, але все визначає ряд військовий, а не звичайний. Так, “Историческія пѣсни” (Думи) Антоновича й Драгоманова 1874-1875 р. дають: Узяв Нечай ворогів класти трьома шерегами ІІ 78, Військо збірає, все шерегує (ставить у ряди) І 15. Гнатюк у “Етн. Зб.” ХІІІ 136 подає із Стрийського повіту : Три шереги народа у білих ризах. Академічний правничий Словник ст. 174 рос. “ряд” перекладав словом ряд, шерег (військовий), лава. Словник Б. Грінченка добре знає це слово. Таким чином слово "шерег" стало вже в нас своїм словом (у Наддніпрянщині вимовляється тільки шерег, а не шереґ, цебто зовсім українізувалося), а тому ввжати його за звичайний полонізм нема підстав. Таку ж долю пережили в нас і багато інших військових термінів.
Японія, японський (С. Кравченко в Бразилії). Українська літературна мова вживає тільки французької (Japon, japonaise) форми Японія, японський; англійсько-німецької форми (Japan, japanese, japanische) ніколи не вживаємо.
“Що” (а не “який”, “котрий”) y підрядих реченнях (Учитель Ілля Киріяк, Vіlno в Канаді). Жива народня українська мова сполучником у підрядних реченнях знає тільки що, а не “котрий” чи “який”. Такого розрізнення між “що” і “котрий”, “який”, як то звичайне в англійській мові (“що” стосується до речей, а “котрий, який” до осіб), українська мова зовсім не знає. Глибокий знавець народньої мови Т. Шевченко в своїм “Кобзарі” підрядні речення все розпочинає тільки з “що”, а “котрий,  який” не вжив тут ані одного разу. Напр.: Виглядала козаченька, що торік покинув 2. Ото. ж тая дівчинонька сонна блудила 2 і т. ін. Про це в “Рідній Мові” буде окрема моя стаття. Див. ще “Р. М.” 1933 р. ст. 106. 188.
