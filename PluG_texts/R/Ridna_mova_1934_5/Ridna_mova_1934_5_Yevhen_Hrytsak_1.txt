Українська мова в сучасній школі.
Коли оглянемося за допомічними[НС1] книжками для вивчення мови на терені школи, то побачимо тут дуже великі й прикрі недостачі. Маю на увазі книжки, що ними може користуватися шкільна молодь, що, само собою, не в силі розуміти й читати суто наукові твори, доступні тільки для старших.
У нас, маю на думці галицькі школи, до війни ніхто не дбав про такі допомічні книжки, бо нашим тодішнім педагогам здавалося, що вистачать звичайні шкільні книжки до поодиноких предметів . Зрештою, з огляду на малу скіл[НС2]ькість наших шкіл (головно середніх) видавці нерадо друкували нові книжки, оправдуючись повільним їх збутом. Перш усього треба це сказати про граматики й словники. Що до граматики, то в нас справжня пустка. Правда, є в нас довоєнна шкільна граматика української мови, що появилася в новому післявоєнному виданні в 1928 р., одначе непристосована до нових обставин (між іншим ній давній довоєнний правопис) і методичних вимог. Ця граматика подає велику силу [НС3]мовного матеріялу, подає деякі цікаві завваги й пояснення, але нею важко послуговуватися учням, учительство недолюблює її, бо вона вимагає багато праці при навчанні, тому відіграє вона малу ролю в сучасній школі. Взагалі, в Галичині переважали т. зв. догматичні підручники, без популяризації знання, з великою кількістю правил, а малою гарних зразків і вправ для учнів, крім цього не було тут теж методичних підручників для вчителів, хоч для польських шкіл виходять нераз рівночасно і шкільні книжки й методичні підручники до них (пор. граматику З. Клєменсєвіча й його методику).
Певну популярність здобула собі в нас граматика Д-ра Василя Сімовича ясним викладом і гарними прикладами з творів усної словесности та визначних письменників і поетів. 
Треба признати, що багато попрацював у цій ділянці Проф. І. Огієнко, що видав для вжитку наших шкіл, починаючи від 1923. року, доволі велику скількість менших і більших підручників та книжок. Задовго було б їх вичисляти й обмірковувати, тому згадаю тільки про найважніші, а саме: стінні таблиці укр. правопису, побічні речення (складня), розділових знаків і милозвучности української мови (в рр. 1923-4), два видання укр. правописних словників (малий і більший), “Український Стилістичний Словник” (Львів, 1924, стор. 496) і справочну (інформаційну) книжку: “Чистота й правильн сть укр. мови" (Львів, 1925). Цій самій благородній та ідейній справі допомогти нашій молоді розбиратись у сумнівних та складних справах сучасної літературної мови й правопису та при допомозі лабораторно-дослідної праці доходити до певних висновків служить і журнал “Рідна Мова” та зорганізована при ньому “Бібліотека Рідної Мови”, що перший випуск її появився в жовтні м. р. п. н. “Рідне Писання” І: український правопис і основи літературної мови.
На жаль, треба сказати, що цієї великої праці редактора “Рідної Мови” для популяризації мовознавства та плекання української мови не оцінено як слід у школі, бо наше вчительство нерадо приймало ці видання, вважаючи їх за непотрібні “новини”. Хоч усі вище згадані праці й тепер ще пригодяться, одначе підкреслюю тут корисність і придатність для школи перш за все журналу “Рідна Мова”, що його повинні учні читати і вдома, і на шкільних лекціях, реферувати поодинокі статейки в зв'язку й залежності з проходженням шкільного матеріялу [НС4]та заглядати в сумнівних справах. Бо саме нові методи радять користуватися всякими допомічними засобами, робити навчання ріжноманітним[НС5], ілюструвати його різними книжками, газетами (в них своя мова, актуальний та різнорідний зміст), журналами й . ін. Цим можна викликати зацікавлення до мовних явищ навіть серед байдужих досі учнів.
Багато допоможуть при навчанні української мови два випуски граматики Олени Курило з Києва, складені на взір “Рідного Писання” І. Огієнка з 1918-1919 р. р. (видання 2-ге).
Подібно як з граматиками, така справа і з словниками. До війни були в нас доступні для учнів такі словники : 1) Латинсько-український проф. Ю. Кобилянського (Відень 1912), 2) Німецько-український В. Кміцикевича (Чернівці 1912), З) Дуже мало відомий і поширений українсько-німецький О. Поповича, 4) “Словар чужих слів” З. Кузєлі й М. Чайковського (Чернівці 1910), 5) Правописний (урядовий) словник: “Prawidła pisowni ruskiej ze słowniczkiem" (без подання автора, Львів 1904), і вкінці 6) найкращий у свій час і з методичного та мовного боку одинокий майже відповідний, доступний для школи І. Огоновського: “Словар до Гомерової Одисеї і Іліяди" (Львів, 1900). В практиці учні користувалися тільки словниками Кобилянського та І. Огонсвського, бо й тоді й тепер ще здебільша переважає в нас пересвідчення, що українцям потрібні словники тільки до чужих мов. А як давати собі раду з своєю рідною мовою, де шукати пояснень слів чисто говіркових, чи перестарілих (архаїзмів), чи навіть літературних, подибуваних у наддніпрянських письменників, про це ніхто не думав і нічого в цій справі не зроблено. Недостачею словників укр . мови можна пояснити й те дивне явище, що мови нашої не знали навіть ті, що її пояснювали, звідкіль велика плутанина в поясненнях слів у “Виїмках із укр. Літератури” О. Барвінського та в книжках “Укр. Письменности”, редакції пок. Ю. Романчука. одиноким джерелом, звідки можна було зачерпнути деякі знання укр. лексики та пояснення укр. слів, був Грінченків “Словарь української мови” (4 то-ми, 1907-1909), одначе в ньому перекладено та пояснено слова незрозумілою в нас російською мовою, тому й небагато з цього було користи для школи. 
І аж після війни, коли зацікавлення мовою побільшало й коли ввійшло в моду вживати наддніпрянських слів та пописуватися й блестіти ними “для доброго тону”, коли настирливо вирину ла потреба зреформувати довоєнний галицький правопис та взятися до певної уніфікації укр. літературної мови, почали в нас у першу чергу школа й преса відчувати недостачу словників та допомічних книжок. І дещо справді зроблено, але ще дуже мало, бо ще нема в нас загального зрозуміння цієї справи, бо ще й досі загал думає, що українцям не треба вчитися своєї мови, бо вони її знають і без того.
 Перш усього перевидано тоді два старші словники, а саме Грінченка Укр.-російський і Уманця та Спілки Російсько-український словник (В-во “Укр. Слово” в Берліні), а далі видано ще: 1) згаданий вище Укр. Стилістичний Словник Проф. Огієнка, що в ньому автор обмірковув укр. лексику здебільшого з формального боку (етимологія, складня, неправильні форми), а значення слів торкається тільки додатково, 2) К. Кисілевського: Правописний Словничок укр. мови (Станиславів, 1927), 3) Українсько-польський і Польсько-український Словник Є. Грицака й К. Кисілевського (Львів, 1931, 2 томи), призначений для загального користування й для школи, при чому зазначено тут при кожному слові граматичну приналежність, а при відмінах зразки флексії, 4) Найбільший досі в українській мові “Словник чужомовних слів” за редакцією O. Богдана Яворенка (Харкі-Київ 1932), 5) кілька томів українсько-російського та російсько-українського словника видання Україн. Академії Наук за редакцією академіка А. Кримського, 6) “Історичний словник укр. Язика" за редакцією Є. Тимченка (Київ, 1930-31, 2 томи), 7) найпевніший досі “Правописний Словник Г. Голоскевича (7. видання, Київ 1930, стор. 451), вкінці 2 томи Української Загальної Енциклопедії (А-Ж, З-Р, Львів-Коломия, 1930-32), де є теж пояснення деяких слів, головно чужих.
Не згадав я тут усіх видань, перш за все радянських, бо вони до нас дуже важко доходять, не розглядаю теж усіх згаданих книжок, бо не всі вони доступні для безпосереднього користування шкільної молоді. Одначе зазначую виразно, що в новій підручній бібліотеці для навчання рідної мови й письменництва повинно бути якнайбільше книжок і наукових, і спеціяльно [НС6]зладжених для школи, бо тільки тоді, як буде змога користуватися ними, може відбуватися т. зв. навчання під проводом й можна мати гарні успіхи, пристосовуючи дослідну методу для вияву самостійної праці шкільної молоді.
Якщо маємо право ставити дезидерати й висловлювати побажання на адресу наших наукових установ та видавництв, то хотів би я заявити, що дуже потрібні й для школи, й ширшого користування такі книжки, як 1) етимологічний словник укр. мови на зразок відомого. польського етимол. словника А. Брюкнера (Краків, 1930), 2) біографічний словник укр. діячів (проектований в 1919 р, Укр. Академію Наук), З) словник літературний укр . письменників і поетів у зв'язку з розглядом літературних напрямків та теорії словесности, 4) словник говорів укр. мови (у поляків словник Карловича) і вкінці 5) великий словник української мови, т. зв. пояснювальний або енциклопедичний, як у росіян Даля, а для польської мови Кринського й Карловича. Нема надії на те, щоб такий словник видали наші наукові установи, як напр. Наукове Т-во ім. Шевченка, тому було б бажаним, щоб за цей труд узялося яке інше видавництво.
На цьому місці не хочу докладніше говорити про дуже спеціяльні словники, як географічний, історичний, філософічний, бо це вже справи нереальні й належать до далекого майбутнього. А все таки підклад, хоч невеликий, до таких словників у нас є, бо багато матеріялу з цих ділянок увійшло вже до нашої Укр. Заг. Енциклопеді.
+[НС1]
+[НС2]
+[НС3]
+[НС4]
+[НС5]
+[НС6]
