Останні дні таборового життя.
Хоч і зелене ще листя на дереві, але червоноармійці кажуть: 
—	Коли грабина зачервоніла, то це прикмета скорої осени. 
І справді так. Навіть і дощ—і тей не такий, як улітку. Було: гримне, зіллє на землю—і знов радо усміхається сонце. А тепер, коли падає, то без гомону й довго-довго скиглить якусь одноманітну пісню. 
Це відбивається на таборах. Незабаром скінчиться таборове навчання й червоноармійці повернуться до касарні. 
І касарні готуються до зустрічі, чепуряться. 
Ось мулярі обстукують та вислухують грубу й виказують думку, що їй треба „робити операцію“, пересипать заново. На дворі обмальовують умивальники, проводять воду до пральні, шклять вікна, поправляють ринви. 
Ремонт, здається, дрібний, але від нього залежить багато. Не відбудуйте ви умивальника—і червоноармійці будуть стояти в чергу біля іржавого та брудного умивальника, мерзнути на холоді, гаяти марно час. Не підправте ринвів—і вода буде бігте на стіни і псувати весь вигляд касарні. 
Усе це підмічено в свій час господарчим оком. Усе підправляє воно заздалегідь. 
Але в нас є й коні. Ім теж слід зробити теплу й суху стайню. Замазується щілини, ремонтується дах, проводиться електрика. 

Промине ще тиждень і кожен куточок буде вабити до себе червоноармійця, який повернеться з табору, й молодого, який прийде з села відбувати своє військове навчання. 
А побачивши зразу, що про його дбають, щиро візьметься до військового й політичного навчання. 
Окрема кінна сотня О. Умрихин
