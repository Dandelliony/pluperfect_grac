Що робиться в Німеччині?
Поліція стріляла на робітників.
Ми вже писали про те, що в Німеччині видано новий закон про збільшення ставок мита на хліб та инші продукти, що їх привозять з-за кордону. Цей закон значно збільшує ціни на продукти та в першу чергу лягає тягарем на трудящих.
Проти закону почали протестувати німецькі робітники та службовці. Але буржуазія має багато засобів, щоб затулити рота трудящим. Ось, які відомості одержано зараз про останні події в Німеччині. 
13-го серпня, в німецькій столиці Берліні, зібралось на великому плацу коло 20 тисяч робітників. Розпочалась демонстрація протесту проти нового митнього закону. 
Тоді поліція несподівано напала на демонстрацію й почала бити робітників гумовими палицями та прикладами рушниць. Далі поліцаї почали стріляти на натовп, зробивши 12 залпів. Одного робітника забито, багатьох тяжко поранено. 
Ще одна сутичка з поліцією сталася в другій частині міста, де зібралось до 15 тисяч робітників. Тут поліція теж била й стріляла на робітників. Заарештовано 60 чоловіка, здебільшого червоних фронтовиків.
Компартія за повну амнестію. 
Амнестія, що її ухвалив парламент, сприяє, як заявили промовці демократичної партії, виключн правому таборові. 
Всі пропозиції комуністичної фракції було відхилено. 
Комуністична фракція заявила, що політичні в'язні, що підлягають амнестії, запропонували комуністичним депутатам рейхстагу не голосувати за часткову амнестію, бо вони залишать в'язницю тільки разом з иншими політичними в'язнями. 
„Товариші, що перебувають у в'язницях, говориться в відозві, це для німецького пролетаріяту герої революції. Ми шлемо їм своє привітання й клянемося не припиняти боротьби, поки останній в'язень не буде на волі”.
По-над мілійон трудящих вимагають звільнити борців. 
Німецька секція МОДР'у зібрала по-над 1.000.000 підписів робітників і селян за те, щоб негайно було звільнено 7.000 політичних в'язнів.
200 тисяч робітників викидають на вулицю. 
Спілка власників бавовняних фабрик у німецьких країнах Саксонії й Тюрингії ухвалила звільнити з 15-го вересня200. 000 робітників.