Допоможіть бідноті перевести землеустрій.
Селянство с. Лучиці, Городницького району, як і селяни инших сел, бачать, що радянська влада чим-далі все більш поліпшує сільське господарство, зменшує податковий тягар, дбає про кращий землеустрій та землекористування. 
Лучицькі незаможники зрозуміли ці всі заходи й вирішили перейти до кращого землеустрію. 
Приїхав землемір т. Петровський. Жваво взявся до справи. Скликав загальне зібрання. І тут почув ворожі голоса куркулів—ворогів землеустрію. 
Тоді землемір забрав свої папери й поїхав із села. Довго його вже щось немає. 
Хуторщики, що їх залишив на місцях райземсуд, радіють і посміхаються. 
Костюк.