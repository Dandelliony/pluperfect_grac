У Житомірі.
Прийом до ВУЗ'ів. 
З 10-го серпня приступила до своєї роботи комісія по прийому до вищих шкіл та робфаків. Комісія вже перевірила значну частину тих, що приїхали від різних організацій. Комісії незаможніх селян відрядили до цього часу коло 170 незаможників до ВУЗ'ів та робфаків. 

До організації Довбишанського району. 
Організаційна комісія, утворена цими днями для підготовлення до скликання районового з’їзду рад,—вже приступила до праці. Друкують необхідні матеріяли на польській нові.

Крамопостачання Житоміру. 
Цими днями президія міськради заслухала доповідь завокрвнуторгом т. Бирюкова про стан постачання краму м. Житоміру та окрузі Доповідач зазначив, в цьому році завіз краму повинен бути: значно більший, аніж торік, в зв'язку з тим, що купівельна спроможність населення значно зміцнилась. Отже, окрвнуторг вживає заходів до поширення постачання краму м. Житоміру та окрузі. 

Приїзд вчителів-поляків. 
До Житоміра прибуло 10 вчителів з Ленінграду, що скінчили там польський падагогічний факультет. Ці вчителі працюватимуть у польських школах Довбишанського району.
