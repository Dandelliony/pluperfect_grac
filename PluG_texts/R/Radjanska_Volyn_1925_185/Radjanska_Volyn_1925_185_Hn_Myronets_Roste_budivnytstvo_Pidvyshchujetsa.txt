Росте будівництво. 
Підвищується добробут.
Йшли стежкою... Достигла яра пшениця, вклонившись низько землі просилась на серп... 
— Чи до Полонного далеко—запитали ми селянина.
— „Ні, отако городами навпростець, просто—Полонне.Ось я теж іду туди”.
Розбалакались. Більше балачки ходили навколо податку і цін на хліб. 
Тим часом насовувалася хмара... Бризнув дощ і стих... 
Кепсько з цим дощем, стигла яра пшениця а убрати не вдається.. 
Он, бачите, покошана гречка, раніш думали, що нічого не вийде з неї, а все таки вона добра буде. 
Підходили до м. Полонного. 
— Наші селяни стають „комерсантами”—ціни чекають більшої, а жита покіль-що не вивозять...
Роблять так: збереться гурт пять-шість, або й більше селян, йдуть до „хлібпродукту”. Беруть там задаток складають умову на доставку збіжжя, а в руки спекулянтів—годі вже лізти... Порозумнішали.. 
Полонне. Хазяйновитий райвиконком старається зо всіх сил. Є певні досягнення, хоч-би лікарня. Капітально-ремонтують її відбудовується заразний барак... 
Районний бюджет іде цілком на задоволення потреб села. Голова райвику, в районі з задоволенням оглядуючи відбудову будинка для лікарні зауважує: 
— А ось і ванна... Це для хорих... А он там—майдан був для сонячнних ванн, бачте, колись тут жив ксьондз. Зараз майдан перебудовуємо для хорих.
Підходимо до пожежні. Вартує один пожежник, напоготові, стоїть шестеро коней. Пожежня має три помпи, лінейку, дві бочки. У помешканні пожежні повний порядок, охайність.
... Далі йдемо до дитячої хати. Райвик має на свому утриманні 38 дітей з голодуючих. 
Проходимо понад школою, школа гарно огорожена, провадиться ремонт. Аж ось і дитяча хата... Гарно відремонтована. На зіму вже й дрова заготовили. 
Голова Райвику зауважує: 
— Одяг трохи кепський у дітей, але нічого: гадаємо закупити й приодягти.
...Біля костьолу розташувалася поліклініка. Колись розвалене помешкання тепер гарно відремонтовано. Скрізь чисто й гарно, аж приємно подивитися. 
— А онде—місток через річку. Він теж у цьому році збудований.
Цього літа багацько відбудували для райцентра. Тепер маємо переходити до відбудови села. 
— Ще маємо також і викласти брук по головних улицях, електричну станцію спорудили...
Росте, міцнішає й виявляє свій власний почин село. 
— Ось візьміть село Онацьківці. Колись там був став, але німці знищили там рибне господарство. В цьому році село відбудовує міст, гатить греблю. Відроджує село й рибне господарство на 120 десятин.
Село Адамово збудувало моста; Райвик дав тільки 50 карб. 
Села Кустовці й Прохоморне вкупі з Райвиком закінчують будувати нові помешкання для шкіл. 
Отак—як подивишся, то скрізь кипить будівництво. А разом із ним підвищується й добробут населення. 
Де добрі: хазяйновиті робітники, там все гаразд: і школи, лікарні, пожежні. 
Все знаходиться в доброму стані. 
Гн. Миронець.