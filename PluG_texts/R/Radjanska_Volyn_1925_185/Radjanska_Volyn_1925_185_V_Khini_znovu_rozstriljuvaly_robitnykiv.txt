В Хіні знову розстрілювали робітників.
4 забито, багатьох поранено. 
На одній фабриці англійського власника в хінському (китайському) місті Нанкині робітникам довго не видавали платні. Робітники—хінці почали хвилюватись. Зібравшись на фабричному подвір'ї, вони звернулись до адміністрації й просили заплатити їм гроші. 
Тоді службовці фабрики, англійці, почали стріляти на робітників. Чотирьох чоловіка забили на місці, багатьох поранили. 
Обурені робітники вдерлись до приміщення контори й забили одного англійця. Фабрична адміністрація викликала загін англійських морських стрільців. Робітників розігнали. 
Побоюючись помсти, службовці—англійці вибрались із своїх помешкань і перейшли на англійський військовий корабель. Робітники захопили одного з адміністраторів фабрики.
Чужоземці бояться помсти. 
По більшості хінських міст, що на морському узбережжі, зараз дуже неспокійно. Чужоземці, що живуть у глибині країни, переїздять до великих міст, де є чужоземні військові загони й кораблі. Багато європейців бояться ночувати на суходолі й на ніч переходять на пароплави.