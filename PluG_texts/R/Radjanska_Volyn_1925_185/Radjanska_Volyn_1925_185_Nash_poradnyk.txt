Наш порадник.
Хто має яку справу,— надсилай запитання до газети. Вона дасть тобі відповідь.

Селькорівські. 
Запитання: Чи зараховано мене селькором?— запитує Дубенюк. 	
Відповідь: Усякий, хто пише до газети, є наш дописувач. Незабаром запровадимо картковий облік усіх дописувачів. Одночасово з цим редакція надішле кожному дописувачеві вказівки та його номер у редакції. 
Запитання: Як виписувати газету, як послати гроші та скільки, як можна посилати дописи, чи треба підписувати чи ні, чи можна посилати дописи без марок, чи можна писати до газети про все,про добре й зле, що діється на селі?— запитують Піддубок із с. Булаївки і Матвійчук із Мирутина. 
Відповідь: Коштує газета в місяць для робітників і селян—55 коп. Гроші можна надсилати по почті на адресу редакції. Дописи можна посилати без марок. Кожного дописа, якого надсилаєте до газети, треба підписувати власним прізвищем і вказати точну адресу. Дописи можна підписувати псевдонімом (видуманим іменням), але ж для відому редакції треба обов'язково подавати й своє власне прізвище й адресу, без того дописів не містимо. Писати можна до газети про добре й зле, але ж щоб воно було правдиве.

Освітні. 
Запитання: Член ЛКСМУ, селянин-незаможник, скінчив 3 групи сільської школи. Чи може він вступити до робфаку або сільсько-господарської профшколн,— запитує з с. Гребінники С. Денега. 
Відповідь: Може, коли він не молодший 18 років, займається фізичною працею. Для цього потрібно мати командировку якої небудь організації—КСМУ, КП(б)У, профспілки чи КНС. Сього року пізно. 
Запитання: 1) Чи можна бути вчителем, скінчивши с.-г. профшколу, коли немає місць по с.-г. фаху; 2) в скільки років можна вступити до ВУЗ‘у, чи можна поступити в 16—17 років, скінчивши проф школу і 3) які умови вступу до ІНО для того, хто скінчив профшколу,— запитує з с. Жизниковець Карпач.
Відповідь: 1) Потрібна бодай мінімальна (найменша) педагогічна практика і пед. підготовка (участь у педагогічних гуртках, праця в лікнепі й ннш.), 2) до інститутів приймають осіб, не молодше 18 років, до технікумів—не молодше 17 років, 3) для вступу до ІНО ніяких особливих переваг не буде, прийом нарівні з усіма командированими. Братиметься на увагу, з одного боку, підготовка профшколи, а з другого—відсутність виробничого (педагогічного) стажу. 
Запитання: Яка ріжниця між педкурсами й ІНО,— запитує Макух.
Відповідь: Педкурси (тепер зветься—педтехнікум)—ВУЗ. ІНО—ВУЗ. Ріжниця між ними: педтехнікум дає кваліфікованого масового робітника по соцвиху, а ІНО (соцвихфакультет)—робітника по соцвиху, організатора.
Запитання: Чи отримують платню секретар сільського осередку ЛКСМУ й завідатель сільської хати-читальні—запитує громадянин з с. Кліменталя.
Відповідь: Ні той, ні другий плати не отримують. З нового бюджетного року (з жовтня місяця) передбачається платити секретарям де-яких поодиноких більших сільосередків і завідателеві одної хати читальні в районі. Для зав. хати-читальні можуть визначити якусь платню загальні збори хати-читальні, як-що для цього знайдуться кошти в читальні.

Професійні. 
Запитання: чи може член КНС, маючи землю, бути членом профспілки,— запитує М. Студинський. 
Відповідь: Коли дана особа відповідає встановленим для вступу до спілки вимогам, то, звичайно, вона може бути членом відповідної спілки, в залежності від виробничих ознак. 
Запитання: Чи можуть бути членами профспілки особи, що служили в поліції,— запитує член спілки М. Розенберг із Коростеня. 
Відповідь: Всіх колишніх службовців поліції позбавлено політичних прав, а, значить, вони не можуть бути членами профспілок, доки їх не буде зреабілітовано та надано знову прав громадянства.

Земельні. 
Запитання: На відведеній мені земельною комісією землі, яка, між иншим, не була відміряна, засіяв жито инший громадянин. Суд мені пообіцяв на зібраний урожай накласти арешта. Між тим, жито вже знято, а справу й досі не розбирали; при чім сільгосподаток мушу сплачувати я. Що маю робити?— запитує громадянин П. О. 
Відповідь: Трудовий принціп вимагає, аби врожай збирав той, хто сіяв. Одначе, ви маєте право судом вимагати з нього покриття витрат. У всякому разі справа повинна бути розглянута судом (суд. зем. комісією). 
Запитання: Зем.-суд. комісія присудила мені землю й рухоме майно, що ними не по-правді заволоділи инші особи, які й забрали врожай Вони залякують що справу затягнуть на десятки років, а між тим, податок мушу сплачувати я. Що мені робити,— запитує гром. Волотвіна з с. Бобріка.
Відповідь: Справа протягнеться лише стільки, скільки потрібно для розгляду її всіма інстанціями й відповідачі не можуть її затримати. З приводу податку—зверніться до податкової комісії при райвиконкомові. А врожай вони мали право збирати, коли вони його засіяли.
