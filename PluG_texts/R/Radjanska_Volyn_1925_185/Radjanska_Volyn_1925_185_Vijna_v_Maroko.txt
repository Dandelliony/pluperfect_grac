Війна в Мароко.
Великі втрати французів 
За 20 день минулого місяця французьке військо в Мароко втратило півтори тисячі чоловіка забитими й три тисячі пораненими. Але це, безумовно, не точні відомості. Салдати пишуть до комуністичної газети „Юманіте”, що навіть на невеличких ділянках фронту французи втрачають за день по кілька сот чоловіка. По шпиталях скупчено багато хорих салдатів. Дуже поширились у війську захорування на лихоманку й на дезинтерію. 
Не хотять іти на фронт. 
Все більш трапляється випадків протесту французьких військових частин проти відрядження на Мароканський фронт. Цими днями відмовилась іти на фронт ціла рота французького 18-го стрілецького полку, а також група салдатів 12-го гарматного дивізіону. Офіцерня жорстоко розправляється з салдатами. Багато салдатів заарештовано. 
Щоб правду не викривали 
За розпорядженням влади притягнено до судової відповідальности за виступи проти війни й воєнщини французьку комуністичну газету „Юманіте” та комсомольську газету „Авангард”. 
Звіряче поводження офіцерні. 
У листах з Мароко французькі салдати з обуренням розповідають про знущання над ними. Офіцери за найдрібніші провини прив'язують салдатів до стовпа та б'ють прутами. Два салдати через такі систематичні переслідування не витримали й покінчили самогубством. Чимало салдатів самі себе калічать, щоб не віддавати своєї життя за інтереси капіталістів.