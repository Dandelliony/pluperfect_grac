Життя Радянського Союзу.
Назустріч потребам селянства. 
Радянська влада вживає всіх заходів, аби допомогти селу вигідно використати хліб нового врожаю. В першу голову подається допомога найбіднішому селянству. 
Рада Праці й Оборони розпорядилась, аби з 15-го серпня малосилим селянським господарствам видавалися під заставу хліба грошові позики на термін до 6 місяців. Позики видаватиметься головним чином по тих губернях, де минулого року був недорід. Сільсько-господарчий банк гадає цього року взяти під заставу позик 40 мілійонів пудів селянського хліба. 
Провадиться своєю чергою й загальна закупівля хліба по селянах державними органами й кооперацією. Протягом липня вже заготовлено 5 мілійонів 54 тисячі пудів нового хліба. Завдяки збільшенню довозу з боку селянства, що потрібує негайного продажу хліба, ціни на новий хліб падають.
Це використовує приватний скупщик, скуповуючи по де-яких місцях хліб по сорок копійок за пуд. 
Навпаки, державні заготувачі вважають зз неприпустиме платити
селянинові таку низьку ціну. В пересічному вони купували хліб у селян, в липні, по таких цінах: карбованець 20 коп. за пуд пшениці й до 90 коп. за пуд жита. Радянська влада дає більш справедливі ціни за хліб, а-ніж приватний торговець, тому що вона зацікавлена в задоволенні потреб селянства. 

Селянин буде з товаром. 
Уряд нашого Союзу дбає також і про те, аби населення було забезпечене найбільш потрібними товарами: цукром, гасом, сірниками й сіллю. Цих товарів є в нас доволі. Потрібно тільки, щоб вони доходили до села й продавались по справедливій ціні. 
Ось чому центральна влада дала розпорядження місцевим радам наглядати за тим, аби кооперативи й державна торгівля повністю постачали селянству такі товари, як цукор, гас, сірники та сіль. За ухили від торгівлі необхідними для села товарами—кооперативи й державні торговельні установи віддаватимуться суду. 
От такий наказ радянської влади. За додержанням його на місцях повинні пильно стежити самі селяни. Тоді лише вони будуть з товарами.

Цукру й краму вистарчить. 
Зараз уже не треба боятись, що цього року в нас повториться недохватка цукру й краму. Запаси цукрового тресту на 1-е серпня вдвічі перевищують торішні. Помимо цього, цими днями ще очікується й надходження додаткових запасів (до внутрішніх) закупленого закордоном цукру. 
Крім того, вживається термінових заходів до того, аби не виходили запаси рафінаду. Цього року копати буряки почнуть днів на 20 раніш, як звичайно. Пісочні фабрики вже можна буде пустити наприкінці вересня. Таким чином новий пукор ми вже матимемо в першій половині жовтня, а рафінад—у листопаді. 
Треба ще взяти до уваги, що врожай буряків цього року досить гарний і виробництво цукру гадається через це поширити на 25 відсотків. Буде пущено нових 12 фабрик, а разом зі старими в Союзі запрацюють наступного року 113 цукроварень. 
Треба також сподіватись, що незабаром зм'якшиться й мануфактурний голод, тому, що закуплені закордоном значні партії бавовняної тканини вже навантажено на пароплави й в недалекому майбутньому прибудуть до СРСР. Одна лише Центроспілка закупила в Америці, Англії й Німеччині
на 3 мілійони 120 тисяч карбованців краму—переважно селянських хідких гатунків—мульти, сатину, зодягових, постільних і білизнових тканин. Крім того Держторг (відділ державної торгівлі) закупив у Франції, Чехо-Словаччині й Австрії велику партію краму селянських гатунків. 
Все це свідчить про те, що попит на цукор та крам незабаром зможе цілковито бути задоволеним. 

Товар буде дешевше. 
Радянська держава робить усе можливе для того, аби здешевити необхідні для селянства міські товари. Це можливо в першу колію шляхом поширення виробництва. За-для того вища рада народнього господарства збільшує на наступний рік випуск промислових товарів мало не на 50 відс. Досягається таке збільшення пуском нових фабрик і заводів та більшим навантаженням старих. 

Машини дня сільського господарства. 
Гарний врожай надасть можливости селянству піднести техніку сільського господарства, більше користуватись в ньому машинами. Зараз радянським урядом зусиленно закуплюються закордоном трактори та инші сільсько-господарчі машини. Рада Праці й Оборони вирішила встановити пільгові умови для купівлі трудовим селянством необхідних для нього тракторів. Дається розстрочка платіжу—оплата закордонних тракторів переводитиметься в два врожаї, а оплата наших, російських тракторів—протягом трьох урожаїв.
Причім—на всі трактори встановлено тверді продажні ціни, а саме: трактор „Червоний путиловець“ з плугом і набором запасних частин—1.800 карб., „Коломенець“—з плугом і набором запасних частин—2.500 карб., трактор „X. П. 3.“ без плугу —8.000 карб., „Запорожець“—з плугом і набором запасних частин—2.000 карб., „Карлік"—з плугом і набором запасних частин —2.000 карб. 
Продажні ціни на трактори закордонного виробництва: вартість трактора „Фордзон“ —з плугом і набором запасних частин—1300 карбованців, трактор „Інтернаціонал“  на 30 кінних сил, з плугом і набором запасних частин —4.000 карб. 
Ясна річ—окремому селянинові не по-силі придбати трактора: отже треба селянам гуртуватися в товариства й колективи, аби спільними силами вони могли придбати хліборобські машини. Лише громадська праця селян приведе до машинізації сільського господарства, лише вона піднесе врожайність хліба й зробить наше село багатшим та культурнішим. 
С. Губін.
