Шкільне питання.
в с. Троковичах.
С. Троковичи знаходиться в 18 верст, від м. Житоміра. 
Болючим питанням у селі є справа з школою. Саме селянство винесло низку постанов про передачу попівської хати під школу. Постанови своєчасно було направлено через сільраду до Левхівського райвиконкому. 
Школа чотирьохлітка. 
В шкільній кімнаті маленькій, де ледве може вміститись 50—60 душ, втиснуто всі 4 групи, себ-то 160 душ дітей. 
Парт-обмаль, дітям приходиться тиснутись й по партах, й майже що не сидіти нн спинах своїх товаришів. Балакати про гігієничні вимоги й про нормальну працю в школі при таких умовах не приходиться. 
Як живуть учителі? 
Тут малюнок теж не кращий. Завшколою зі сем'єю в 5 душ розмістився на підлозі коридора. Вихователька в тому ж будинкові, неначе яка повітряна істота, мешкає в якійсь клітці, де не тільки не можна зробити крок, але й повернутися тяжко. 
При таких умовах праці, звичайно, що всі „грішні" думки вихователів та дітей й селянства направлено в бік попівських будинків, що виділяються своєю величиною на сірому Троковичському фоні. 
Заходимо до будинку, де „благоденствує" піп. По всьому видко, що не дурно живеться йому: їдальня, відпочивальня, кімната для ранішньої та вечірньої молитви, поруч з нею кімната для спання, кухня та инші житьові вигоди. 
При будинкові є хлів та 2 клуні. 
Правда, є доказ „революційних" заслуг попа,— одну кімнату в цьому громадському будинкові він дозволив зайняти під хату-читальню. 
Піп заявляє, що дім збудовали його предки, й тепер він закріплений за церковною общиною Левківським райвиком, а церковна община передала цей дім в його повне, непохитне володіння. 
В другому окремому будинкові розмістився зі своїми домочадцями дяк. Тут же, як видно, по милості та доброті дяка міститься центральний орган сільської радянської влади—сільрада. 
Все здається гаразд: живуть мирно й кожний працює й працює по свойому. 
А Левківський райвиконком неначе цьому пребагато задоволений. 
По питанню про передачу під школу попівських будинків були неодноразові постанови селян та сільради, але райвик ці постанови рахує незакономірними. 
Цікаво знати, через що район по цьому питанню ухватився за революційну законність? 
Губвик та Житомірський Окрвик мусять відповідним чином похвалити Левківського райвиконкома ва виявлену їм чулість політичну доцільність та дбайливість до шкільної справи та до здачі в оренду громадських будинків церковній общині при надзвичайно великій недохватці помешкань для установ у селі. 
Т—н.