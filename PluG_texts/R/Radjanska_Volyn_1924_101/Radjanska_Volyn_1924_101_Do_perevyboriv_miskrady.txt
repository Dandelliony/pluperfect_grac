До перевиборів міськради.
Менше, як через тиждень, 5-го грудня, почитаються перевибори нашої Житомірськоі Міської Ради. 
Ми твердо впевнені в тому, що трудящі міста Житоміра цілком з'ясували собі завдання Міської Ради, її ролю й місце в загальній сістемі Радянських органів. 
Але все-таки ми рахуємо не зайвим і навіть корисним ще раз зупинитися на цьому. 
Для виборців повинні бути цілком ясними як роля, так і завдання і круг обов'язків того органу, до якого вони обирають, щоб знати, кого їм обрати, кому віддати свої голоси, кому довірити своє представництво. 
Перш за все, Міська Рада є органом влади і, як такий, повинна бути як найтісніше зв'язана з широкими колами працюючих. 
А тому делегатами Міськради можуть бути лише такі товариші, котрі, поперше, користуються повним довіррям і авторитетом серед своїх виборців. 
Котрі, по-друге, на ділі довели свою відданість Радянській владі, своє бажання й уміння працювати разом в нею на користь працюючих усього світу. 
Міська Рада також являється школою управління, ознайомлюючись в тій чи иншій мірі й приймаючи участь у пра ці всіх органів Радянської влади через свої секції. 
Через це в члени міськради треба обирати товаришів, цілком працездатних, а до того й таких, які бажають і вміють працювати й учитись, учитись—працюючи. 
Раз на завжди при теперішніх перевиборах членів міськради треба відмовитись від так званих «почесних» виборів, коли якогось товариша обирають лише для того, щоб виявити цим йому пошану. 
Через міськраду ми повинні одержати й одержимо кадри робітників по всіх галузях радянської й господарської роботи, а тому міськраду ні в якому разі не можна перетворювати в дещо подібне до старорежимної Державної Ради. 
Міська рада, нарешті, є орган політичний, котрий виявляє думки своїх виборців—трудящих у ті чи инші виключні хвилини нашого державного існування, в ті чи инші переломні менти—не лише для нас, але й для трудящих усього світу. 
Тому член міськради повинен мати ясний і твердий пролетарсько-класовий підхід до всіх питань, як нашої внутрішньої, так і міжнародньої політики. 
Ми цим зовсім не хочемо сказати, що членові міськради треба бути політично-освіченим або навіть в високій мірі письменним. 
Класово-пролетарський підхід дається не політичною освітою, а політична освіта його-но оформлює, уточняє, виясняє. Таким чином, при обіранні своїх делегатів до міськради трудящі нашого Житоміра повинні керуватись їхньою авторитетністю, довір'ям, котрим між загалом людности вони користуються працездатністю, відданістю Радянській владі, бажанням, а також умінням з нею працювати; 
і, що є дуже важливим, треба виходити зі впевнености в тому, що делегат розпоряджає твердим та виразним класовим підходом до всіх питань. 
Решта ж сама собою приложиться. 
Ще одне міркування. Хоча й у всіх попередніх, а також і в нинішнім складі Міськради жінки-пролетарки і були репрезентовані, але ж ми не взяли б на себе сміливости стверджувати, що їх було обрано в тій кількості, котра відповідала б їхній ролі й значінню, як у державному, так і в господарчому, а, особливо, в побутовому будівництві. Треба обмовитися—що ми не кладемо ріжниці між жінкою-робітницею та дружиною робітника, як-що, звичайно, в неї робітнича психологія. 
Тому—в майбутньому складі нашої Міськради для жінки-пролетарки повинно бути забезпечене відповідне ії значінню в житті нашої пролетарської держави місце. 
Щораз більша активність нашої робітниці дає нам повну можливість це виконати.