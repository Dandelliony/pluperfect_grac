Місяць лісу в Словечанськім лісництві.
Словечанський комсомол та Городецька сільрада—зразок для инших.
З кінця вересня місяця та с початку жовтня, лісництво почало робити доповіді та бесіди на загальних зборах селянства про місяць лісу, про лісове господарство. Робітники лісництва на своїх зборах теж слухали такі доповіді, щоб потім кожен лісник—побережник міг знання про ліс росповсюджувати серед селянства. 
14 жовтня в ріжних місцях влаштовується справжне свято. З 
м. Словечна 
комсомольці, учні української та єврейської школи вирушили з прапорами до села Городця, де вже їх чекала сільрада з своєю школою та селянство. 
Після доповіді лісничого про те, які завдання покладаються на молоде покоління в справі відродження лісу, комсомольці, учні й селяне рушили до лісу, заготовляти жолуддя для сівби. 
У той же день 
в с Можарах, 
селянська молодь з школою та лісовою вартою, всього до 20 чоловік, теж організованно працювала у лісі, й назбирала чимало жолуддя. 
Не відставали й селяни 
с. Дубів. Красносільської сільради. 
Там члени сільради й члени комнезаму всього до 50 чоловіка зібрали 20 пудів жолуддя. 
25 жовтня громадяни 
с. Черевок 
провадили працю по закріпленню громадських пісків шемюгою. А 3-го листопаду влаштовано було остаточно свято посадки лісу на землі Городецької дачі. 
Селяни зрозуміли значіння лісу й охоче поставились до заклику лісництва 
Але що скажуть про свою працю в місяць лісу громадяни, а особливо, сільради села Бігуня, де є більше 500 господарств та с. Тхориво, де теж коло 300 господарств? Вони ані пальцем не ворухнули в місячник лісу, хоч представники лісництва до них не раз заглядали, читали доповіді про ліс та закликали допомогти в цій справі. 
Ск.