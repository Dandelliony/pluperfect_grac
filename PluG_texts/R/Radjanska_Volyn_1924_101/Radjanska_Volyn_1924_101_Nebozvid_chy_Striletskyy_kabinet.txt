Небозвід, чи стрілецький кабінет?
Таращанський полк має чудовий стрілецький кабінет: високе, гарно освітлене помешкання, ріжні рисунки, схеми, плани. Мається ріжна зброя, рушниці всяких систем, автомати, кулемети—складені й розібрані. І навіть, як і слід, окремі частини розібраної зброї прикріплено до спеціяльних дощок, які розвішено по стінах. 
Лише одно лихо!—ці дошки навішено по-над самою стелею. Неозброєним оком ніяк не можна нічого побачити на небозводі цього стрілецького кабінету. Кому треба зайти до цього кабінету, тому слід раніш узятись за вивчення астрономії.
Ми радимо: 1) усякому, хто бажає відвідати цей кабінет, не забути взяти з собою підзорну трубу, або, принаймні, морського бінокля; 2) військово-науковій комісії—набути для потреб відвідувачів кабінету гарного телескопа. 
Але це—справа майбутнього, а, поки-що, червоноармійцеві—для вивчення зброї, ява є в кабінеті,— доводиться користуватись тими способами, яких колись вживали римські вояки, щоб вилізти на високі стіни фортець. 
Яку користь може дати такий кабінет—ясно всякому. 
Військор В. П.