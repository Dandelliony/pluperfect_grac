До систематики словотворення.
І. Іменники на -иво (-ево). На вічну пам'ять проф. д-р. Cm. Смаль-Стоцькому поминальне коливо. Окремих українських праць, розвідок, оглядів, чи нарисів, присвячених класифікації й систематизації словотворення, дуже мало; може найменше в категорії йменників (усього кілька: про йменники з повноголоссям, з наростками -ище, -исько. з подвоєними приголосними, тощо). Більше пощастило прикметникам та формам дієслова, нпр. дієприкметникам. Загальні відомості з цієї частини граматики див. у працях ак. А.Кримського, проф. І. Огієнка, Є. Тимченка, В. Сімовича, Ст. Смаль-Стоцького й ін. Питання про первісність (пріоритет) категорії слів у прамові, здається, досі не вирішене. Коли візьмем гурток слів якоїнебудь корінної спільноти, напр.: рідний, рідня, родич, родина, — й шукатимем їх джерела, то дійдем до кореня: рід (родтъ ); субстантивний же корінь віднесемо ще до дієслівного кореня в слові род-ити. Річ у тому, що ці два корені, — хоч і одного визначального гатунку, — змагаються за першенство буцімто на рівних правах. Доречі, 1931 р. появилась була цікава нім. книжка Sprache, Mensch und Mythos, у якій автор, на підставі багатих етнографічно-археологічних матеріалів, що ілюстровали культуру старовинних і примітивних народів, доводив первісність коренів дієслівних. Увесь наш словний матеріял повстав, на його думку, з руху-міміки, чину дії. Концепція дуже можлива. Тому, гадаю, й наші виводи (від деномінативних, чи девербативних) мають свою вагу тільки в відношенні до історичного й молодшого часу, торкаються словотворення в історичному розвитку мови. Група йменників ніякого (середнього) роду на -иво невелика й либонь не вельми стара. До старших, безперечно, залічити треба йменники типу: кладиво, коливо (церк., остан. позичка з грецької мови, див. нижче), та слова селянського (агрикультурного) вжитку, як напр.: меливо-мливо, прядиво, топливо і т. п. Інші, гадаю, молодшого походження, напр. (діял.): видиво, молодиво, молотиво, морозиво, париво, точиво, радиво, й т. п. Слова ніяк, роду на -иво знають усі слов'янські мови. В одних (більшості) вони мало, а то й зовсім непродуктивні, у других, — серед них найінтенсивніш в українській мові, — проявляють іще свою живучість, а навіть творяться щораз нові. Приклади з різних слов. мов: ---. Походження й значення. Слова на -иво в переважній більшості віддієслівні (девербіяльні), тільки деякі пішли від іменників (і прикм.) через проміжну дієслівну стадію, напр.: діял. зари(е)во < жариво — від жар, — через жарити; молодиво — від молодий, — через молодити; морозиво — від мороз, — через морозити. До дієслівного кореня пристає формант -иво (ivo, див. Miklós.: Vergl. Gramm, d. slav. Spr. Il, ст. 225) і творить іменники ніякого роду зазначенням абстрактним і реальним (матеріяльним), напр. діял. (пок.) точ-иво (точити) може означати: а) точення (абстр.), б) те, що точиться, те, що призначене до точення (конкретне, одиничне, напр. ніж, і збірне, напр. ножі), в) те, що з точеного відпадає (збірне матеріяльне, напр. порохно з дерева, точеного червяками). Інші мають значення тільки матеріяльне, напр. коливо = варена пшениця з медом для поминок покійних; морозиво — заморожений крем з яєчок, цукру, сметани й ароматної есенції; поливо (пок.) = рідина, що нею поливають глиняний посуд; плетиво = річ виплетена (вироблена, виготовлена). Ще інші бувають тільки абстрактні, напр.: (діял.) видиво, мариво. Значної зміни, вл. редукції кореня, зазнало дієслово „лити“ в новому (діял.) йменнику: поливо (літ. полива, польс. polewa, див. Brückn. PSE). Корінь цього дієслова (ли-, лі-, лє-) зводиться до основної бази *lêi, -Іьі- (пор. BEW 709-710). В різних формах кон'югації різних слов. мов виступає цей корінь у зміненій постаті: лляти, ллю-ллєш, польс. lać, leję, чеськ. lit(ć); а в неслов. ще -и-, -ei-, напр. латиш.: lé'ju. альб. l’um, l’ums (= річка), --- (посуд на вино) і т. п. Незмінне залишається ввесь час тільки саме л'-. Треба прийняти, що в діял. (пок) слові (поливо) за корінь слова було це — підсилене прийменником по- зм’якшене ль- (чи лль-), яке, опинившись в позиції перед -u-, свою м’якість стратило. ---. Двоскладове „жниво“ виступає частіш у множині (жнива); пішло від дієслова жати (жати), що має форми з вокалізо-ваним і зредукованим коренем: жати, жав, жала, жали, женці, піджинати; жну, жнеш, жнем, жни, жнець і т. п. ---. Наголос. Іменники на -иво мають одностайний наголос, власне на третьому складі від кінця, напр.: вариво, молозиво, морозиво, мереживо, плетиво. Тільки двоскладові мають наголос на передостанньому складі: жниво(а), мливо. Приклади. Вари(е)во: Марево не варево, не нагодує. Ном. ч. 5245; див. слов. Грінч. І. 168 і II. 784. Видиво (діял., пок.): Так ніби м якесь видиво видів (с. Хотим. на Пок.); Робит з себи диво-видиво (там же); Словн. Грінч. цього слова не знає. Жниво: Допіру по жнивах показалося, що зима буде голодна (М. Коцюбинський: Фата Моргана). Настали жнива — давай нашу ціну (там же) Прошу пана, сьогодні не можна почати жнива (там же); у словн. Грінч. (І. 530): Тепер у мірошника жнива: води багато по дощеві, є чим молоти (Кам. пов); Ой вже ж бо ми біле личко запалили ой ходячи ранесенько та на жнива (Чуб. III. 251). Зари(е)во: (арх., діял., пок.) = заграва. На пужницькім небі велике зарево (с. Хотим. на Пок.). Від вогню червоне зариво (там же), пор. польс. zarzewie. моск. зарево. Словн. Грінч. цього слова не знає. Їстиво: Посвятив піп паски, та друге їстиво (Грінч. Твори) Словн. Грінч. І. 735. Кладиво (арх., див. BEW 506). Коливо: Царство небесне, пером земля! (примовляють, як їдять коливо) Ном. ч. 252. Слов. Грінч. І. 804. Кури(е)во: То гуляла скажена наша недоля... то розстелеться по степу пекельним чадом і на десятки літ не опам'ятається народ од того диявольського курева. Стор. І. 248. Словн. Грінч. І. 865. Мари(е)во: Котиться марево понад селом та нивами, і танцюють у ньому — ліворуч ґуральня, праворуч двір (М. Коцюбинський: Фата Моргана). Башти домен росли чорними велетнями в тремкім рожевім мариві (Ю. Косач: Клубок Аріядни 138). Марево мріється, неначе діється. Ном. ч. 13431. Словн. Грінч. І. 942. Меливо-мливо: Оце змелю мішок, то усього млива (Канів, пов.). І вітер добрий, так млива нема (там же). У млин я з мливом раз прийшов (Млак. 41). Нема млива, треба до млина йти (Кам. пов.). Тепер вітер хороший, мливо гарне (Ган. Барв.). Словн. Грінч. І. 952. і 971. Мереживо: Ріки сріблом миготять, як мереживо прозоре, течуть, ллються в Чорне море (М. Підгірянка: Юркова мандрівка). Сл. Грінч. цього слова не знає.  Молодиво: (діял.) — А де-с брав того молодива, шо-с с'і так омолодив? (с. Хотим. на Пок.). Словн Грінч. цього слова не знає (тут тільки: молодило I. 977). Молозиво: Іти до кого на молозиво (Полт.) Словн. Грінч. І. 978 — без прикладів. Морозиво: Маємо морозиво двох Гатунків. Одно... з води, цукру й сирих овочів; друге з молока, жовтків, сметанки й ароматичного додатку („Морозиво“ стаття в „Новій Хаті“ 1938 ч. 13-14). Словн. Грінч. цього слова не знає. Паливо (топливо) : Нема палива, хоч замерзай у хаті (Под. губ.) Словн. Грінч. II. 93. Зрубай тоту стару вирбу — буди на зиму паливо (с. Хотим. на Пок.). Печиво. Печиво хліба спечемо (Грінч. тв. III. 104). Паляниця-забудька, що з усього печива сама зосталася в печі забута (Ном. ч. 259). Словн. Грінч. II. 153. Плетиво:...вплітається новим шнуром у літературне плетиво... (Л. Білець-кий: Волод. Леонтович як письменник. Наук. Збірн. в ЗО ту річн. наук, праці проф. д-ра І. Огієнка, стор. 43. Варшава 1937). Поливо (діял.): На ринці гет пооббивалос’і поливо (с. Хотим. на Пок.). Словн. Грінч. знає — за Шух. — слово жін. роду: полива II. 286. Прядиво: Тепер мені погодило, що прядиво не вродило (Нп.). Та на тобі круг прядіва, щоб ти його пом’яла (Рудч. Ск. II. 44). 1 прядива на вірьовки не настачишся (Стор. Марко ГІ.) — Словн. Грінч. II. 498. Топливо: Того топлива вам на зиму ни фатить (Рівен. пов. Вол.). Топлива нікому привезти — (Г. Барв, тв.) — Словн. Грінч. II. 784.
