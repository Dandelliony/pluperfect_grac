Життя слів.
Убогий, = у-бог-ий, див. Бог. Убру́с — див. обрус. Ураз, враз. Із найдавнішого часу слово „уразити“ визначало: вдарити, вбити, ранити. Так, уже в Збірнику 1073 р.: оуразити подроуга 57. Пень слова „раз“ той самий, що і в „різ“ (чергування „різ — раз“, пор. „образ“ — вирізаний), а тому „ураз, враз“ — рана, уразити — ранити. Пор. у Словнику П. Беринди 1653 р.: „Очи оурззовыи — то ест ра-неньїи або удареныи“ 38. Слово в мові нашій надзвичайно розгалужене, пор. іще: вражливий, поразка, вираз (вирізаний) і т. п. Урозмаїтити див. май. Хай, ханти див. нехай. Хлап, так звуть у Вел. Україні наймолодшу карточну фігуру, цебто валета. Назва походить від старочеського chlap — найнижчий ступінь громадський, наше холоп (пор. влада, власний). Див. хлопець. Хлопець, хлоп походять від ст. слов. --- раб, слуга, східнослов'янське „холоп“. Здрібніла форма „хло́пець“ — це молоденький раб чи слуга, за польським chłopiec. З бігом часу зна́чення слова змінилося на молоду людину взагалі, а старе „раб“ призабулося. Див. хлап. Хрунь. „В деяких селах кажуть на свиню — вибачте за слово — хрунь. У нас кажуть, що свиня рохкає, а в інших селах, де я був на войні, кажуть, що хрунь хрунькає“ („Час“, Чернівці, 5 січня 1933 р., Рогізнянський). Худоба — домашній скот, первісно може мізерний, пор худий. Друге значення (чи не старше) — майно, маєток, мізерний спадок. В Національнім Музеї у Львові на Апостолі 1573 р. є такий запис 1605 р.: „Войт надал с худоби своеє Апостол друкованы' до храму“. Полтавські акти 1664 р.: --- . Рудченко. Казки: От як умер батько, зосталася їм худоба: млин, і хлів, і кіт II. 12. А ось цей приклад з полтавських судових актів 1669 р. ст. 168 дуже влучно вияснює значення слова худоба: --- Худобний, худібний — убогий, бідний. В західньоукраїнських творах слово часте, рідке в східньоукраїнських. „Етногр. Збірник“ т. III: Були два братя: їден був богач, а другий був худобний 108 (Угорщина); т. XXVII: Худобна жена 287 (Грибів). А мені дай спокій, худобній сироті, Головацький III. 393. Словник ред. Б. Грінченка, IV. 418 твердить, ніби „худібний“ визначає „состоятельний“, і дає приклад з Г. Барвінок: Да ще й без худоби вдова, а сам він худібний 422. Це не зовсім так: тут худібний — хто має худобу, звичайно, вже тим самим багатший від того, хто й худоби не має. Хуліга́н — бешкетник, бандит. Назва повстала від прізвища англійської родини XVIII в., що була загально відома з свого злочинства.


