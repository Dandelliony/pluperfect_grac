Дописи Прихильників рідної мови.
Поздоровлення. З нагоди Різдва Христового бажаю Вам, Високодостойний Пане Професоре, всього найкращого, доброго здоров’я й багато терпеливости до Вашої цінної й дуже для нас потрібної праці. З глибокою до Вас пошаною Авг. Штефан. Хуст. 5.1. 1939 р. Пану Професорові пересилаю новорічні побажання всього доброго й великого Божого благословення у дальших працях. Бог з Вами! Хуст, 13.1. Єп. о. Діонисій (Няраді). Привіт. Прийміть найкращі побажання для дальшої Вашої праці, такої корисної й потрібної досі, та ще потрібнішої тепер, в час творення нашої справжньої державности в Карпатській Україні. Хуст, 8.1. 1939 р. Д-р Роман Кирчів. Признання. Хочу Вам написати кілька слів про місячника .Рідна Мова“, якого я перечитав за 1938-й рік. Коротко можу сказати, що „Р. M.“ — неоцінений скарб для українського народу. Праця, яку Ви взяли на себе, дуже тяжка й мозольна, але цінні плоди її будуть на користь українському народу. 28.ХІ1. 1938. Рашків. Іван Сидорак. Подяка. Сердечно дякую Вам за Ваш журнал та книжки, з яких я багато скористав. Бажаю  Вам, щоб Ваша праця принесла якнайкращий успіх! Торонто, Онт. 9.1. 1939. М. Юречків. Бажаю довгих літ у науковій праці на рідній українській ниві. Ковель. 29.XII. 1938. П. В. Веремчук.
