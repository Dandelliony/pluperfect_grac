СЕЛО, ЯК ВОНО Є.
Секретар Васьковицької сільради (Овруцьк. р), замісць того, щоб провадити працю в канцелярії сільради, забрав до себе в помешкання всю канцелярію. Селянин, коли треба одержати ту чи иншу справку, повинен йти за три версти на хутор. 
Уже не раз члени сільради нагадували йому про це, але секретар і вухом не веде. 
Треба-б було РВК звернути на це увагу. 
Не так давно в Сахновецькій сільраді (Антонінськ. р.), переведено перевибори сільради. Головою обрано Омелько, який дуже любіть самогон. Він склав комісію по «викачці» самогону. 
До комісії ввійшли: — голова сільради, КНС та секретар. Не проходить ні одного свята, що б ця комісія «врочисто» не відмічала цього дня. У сільраді завжди «несе» самогонкою. 
Праця в сільраді проводяться кволо. Культосвітня робота майже не ведеться. Вчителя, крім школи, нігде не видно. У селі зараз ходять різні пошести. Лікаря немає. Може хоч райвик загляне до нас. 
З великими труднощами вдаюся нам з‘організовати лікнеп. У половині жовтня на лікнепі було 25 чол. 
Минув тиждень і лікнеповці розбіглися. Мабуть учитель не з'умів їх зацікавити. Нараяв тоді учитель нашого голову сільради йти на досвітки й силою тягнути молодь на лікнеп. 
Пішов наш голова, та й забув про лікнеп за дівчатами й самогоном. А вчитель чекав лікнеповців. ЧЕРВОНА ЛЮБОВ. Окадівка, Янушпільськ. р.
Уповноважений Лисивківської сільради, (Андруш. р.), що-дня ходять по селу, як «темна ніч». Бо над самогоном працює. А зате доручену йому роботу зовсім не провадить. Крім того, він захищає самогонщиків, замісць того, щоб притягнути до відповідальности. Селянство таким «начальством» не задоволено. Сільраді треба б узятись за нашого уповноваженого.
У нашій хаті-читальні— завжди вісілля. Грав балалайка, танцюють, чути вуличні вигуки, дзюбають зернята.
Коли захочеш почитати газету, то тобі скажуть, що закрита книгозбірня, ключа зараз нема. Така в нас культосвітня праця. А працювати є йому, навіть мається політгурток. Може новий голова вимете це сміття з хати-читальні. Н. ТКАЧУК.
У селі Шарловиці (на Шепетівщині) десь пропала сільрада. Селяне по 4 дні ходять до канцелярії й не можуть знайти ні голову, ні секретаря. Голова КНС теж лінується працювати і ввесь час хворує. А селянам потрібні всякі справи, поради й т. інш. Райвиконкоме, може ти розшукаєш сільраду.
