Куркульня руйнує кооперацію
У с. Мовчанах, (Красилівськ. р.) з 1923 р. існує с.-г. кооператив. Головний організатор цього кооперативу був місцевий куркуль А. Болюх. Його помішниками були: Т. Нагорний (місцевій куркуль), колишній поміщик— Олександрович та колишній жандарм— Фтитко. Ця почесна кумпанія вклала добрі власні гроші в кооперативне підприємство. До себе вони залучили «дійсних» і «не дійсних» пайщиків і стали заробляти копійку. Всякий крам у їх продавався дорожче, ніж на приватньому ринкові, але, як звичайно водиться в куркулівській установі, ні коли ніхто не спостерігав, щоб кооператив прибутки має. У пайщиків закралося підозріння, що всенькі прибутки по кешенях куркульських роспливаються. Знайшлися пайщики, які одверто стали агітувати, щоб зкинути куркульську величність та на їхнє місце посадити незаможників і наймитів. Але куркулі спротивилися й на протязі цілого року не дали скликати загального зібрання пайщиків. Куркулі ще й зараз тримають владу в Мовчанівськ. с.-г. кооперативі. Ці люди мають тепленькі місця: Болюх одержує 30 карб. на місяць; Нагорний, як завторг —20 карб. на місяць та як зав. млина —20 пудів жита на місяць. Фтитко—за помешкання для крамниці — 60 карб. на рік та як приказчик — 20 карб. на місяць... 
Пайщики рішуче стали вимагати загальних зборів, щоб вигнати з правління цих пройдисвітів. Боротьба дійшла до того, що куркулі вирішили краще рознести крамницю, аби вона не дісталася до рук незаможників. 
І от заправила кооперативу — куркулі зібралися в с. Голюнках, в розподільникові Мовчанівськ. с.-г. т-ва, що міститься в будинкові голюнецького куркуля П. Пастущука — справляти масницю. Що там було —не стану описувати. Відомо лише, що п'яна куркульня вичворала ріжні штуки. Наприкл.: Болюх— грав дяка, а Т. Нагорний — попа. Дяк співав: «тіло Христове прийміте, істочника безсмертного вкусіте», а піп — Нагорний обносив усіх чаркою і вгощав і т. и. Та про це досить. 
Потрібно, щоб хтось завітав до нашого кутка й допоміг знищити це куркулівське панування.
