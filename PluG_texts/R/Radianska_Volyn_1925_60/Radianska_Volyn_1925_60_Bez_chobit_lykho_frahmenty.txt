"Без чобіт лихо, а з чобітьми ще гірше.
У --- лісництві в січні місяці було виготовлено спецодяг: чоботи, валянки то-що. Ось і одержала лісова варта одяг: лісники — чоботи, а об’їзчики на валянках  їздять, згідно в інструкцією (бо коней ще не має). А тапер лісова варта не знає, що з отим спецодягом робити. Бо як будеш у цих чоботах мало ходити, то лісокради ліс внищать, а ходити як слід, то можна лишитись при одних халявах. І все через те, що підошва (за якою л— й мандрував аж до самого Київа) такої якості, що все з нею роби, але не ходи по землі. Є вже чимало бідолах, що вже не користуються чобітьми, бо їх видано на рік, а вони розвалюються на першому ж місяці. 
