ЖІНОЧЕ СВЯТО В ЛІЩИНЕЦЬКОМУ КООПЕРАТИВІ.
8 го березня, під вечір, до селянського будинку стали збиратись селянки. Місце зборів було переповнено. 
Зібралось 160 жінок. До президії обрали 5 жінок, але головною бути з них ніхто не хотів—казали, що не вміють провадити зборів. Довелося головою обрати чоловіка. Дивуватися ньому не приходиться через те, що в селі Ліщині відбувалося жіноче свято перший раз. Де-які жінки заявляли, що їхні чоловіка вдома з ними будуть лаятись за те, що пішла на зібрання. Казали ще селянки: «Що ми можемо зробити в кооперативі, або в сільраді—коли з нас сусіди сміються як з бабів, що ми, мовляв, нічого не зробимо». 
По доповіді промовця, майже, суперечок не було, з присутніх ніхто не виступив—заявляли, що вони не вміють на зібранні балакати. Лише одна жінка, Євгена Тищенкова завдала промовцеві двоє запитань: «Чи може не письменна жінка вступити до лав комуністичної партії?» та «Яка краща кооперація для села споживча чи сільсько-господарська?» На її питання було дано відповідні з'ясовання. 
У своїй постанові по доповіді «Роля жінки в кооперації» збори ухвалили: 
«Вступити всім до кооперативу пайщиками та прийняти енергійну участь у всіх галузях кооперативної роботи й радянського будівництва та не купувати у приватнього крамаря храму, а лише в свому кооперативі". Просили Житомірську споживспілку якомога присилати частіш доповідачів по кооперації. Отак закінчилося жіноче свято в Ліщині.
