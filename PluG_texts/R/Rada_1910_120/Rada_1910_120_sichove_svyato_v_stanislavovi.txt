Січове свято в Станиславові.
{Од власного кореспондента).
Цього року минає як-раз 10 літ, як за почином д-ра Кирила Трильовського, одного з провідників української радикальної партії, теперішнього парламентського посла, на галицькім Покуттю почали засновуватися селянські гімнастичні товариства „Січи", які поклали собі за задачу не тільки гімнастику і пожарництво, але також широкі просвітньо-культурні цілі, головнож ширення грамотности і тверезости. Не вважаючи на ці задачі, галицький уряд усе відносився до „Січий* крайнє вороже як до товариств, що вже самою назвою своєю, а також своєю діяльністю ширять українську національну свідомість. Особливо покійний гр. Андрій Потоцький, бувши намісником Галичини, наважився був конче знищити „Січи". Але він лежить уже в сирій землі, вбитий рукою местника „за кривди українського народу" а „Січи" що-раз краще розвиваються, обхоплюючи своєю організацією щораз більший простір української Східньої Галичини. Отця живучість і популярність „Січий" між українським селянством Галичини виявилася гарно на цьогорічнім Січовім святі, устроенім в неділю, 16 мая, в Станиславові в десяті роковини існування „Січий*. На це свято прибуло до 10.000 народу. Побіч непроглядної маси селян*січовиків з близших і дальших сторін явилися також представники буковинських „Січий*, делегати галицькоукраїнського парламентського клубу, українська радикальна група цього клуба, всі члени буковинсько-українського парламентського клуба, а також славянські гості, а саме; чехи Богуміл Гавель, Фердинанд Котровш, референт техничного відділу союза чеських „Соколів" і публіцист Богдан Павльо, співробітник органу проф. Масарика „Часу", словінць д-р Отокар Рібаж, ліберальний посол австрійського парламента і краевого сейма в Трієсті, хорват д-р Лазар Цар з Загребу, голова союз а хорватських „Соколів". Через цю участь славянських гостей січове свято прибрало характер ширшої маніфестації, яка мала на меті познакомити з українським національним рухом представників инших славянських народів Австрії, які мають дуже неясне поняття про українську національну справу і по найбільшій части вважають український народ частю російського народу, а українських політиків ворогами славянства. Славянські гості приїхали до Станиславова ще в суботу, 15 мая. Зараз на залізничім вакзалі привітали їх довколичні Січові організації, од імени яких промовив д. Михайло Губчак. Потім увечері відбулася в їх честь святочна вечеря, на якій цілий ряд промовців говорили про положення українського народу і про відношення славян до нього. Перший промовляв радикальний посол до парламента
д-р Лев Бачинський, вітаючи славянських гостей. Потім говорили д-р Цар, д-р Рібаж і Павльо. А після того йшла промова за промовою — про положення українського народу і значіння „Січий*. Між ин. говорили: провідник буковинських „Січий* д-р Галіп, українець з Росії Лопух, селянин- „Січовик“ з Буковини Корнійчук, делегат львівського „Баяна* д-р Волошин, д-р Дмитро Левицький, селянин-„Січовик* з Станиславівщини Королюк, д-р Трильовський і ин. Промови переплітано піснями. В самий день Січового свята відбулася в місцевій театральній залі так звана святочна академія, яка почалася в 1 годині в полудень. На сцену, прикрашену портретом Шевченка, краєвидом Дніпрових порогів і прегарним прапором коломійської „Січи*, вийшов „Січовий батько* д-р Трильовський і, ставши під Січовим прапором, виголосивз гарячу промову про розвиток і значіння „Січий*, а опісля зложив привіт делегатам, які прибули на Січове свято од ріжних інституцій та організацій. Потім промовив д-р Цар, вітаючи „Січи" в імени хорватських „Соколів" з 10-літнім ювилеем, і на знак дружби між обома організаціями прикріпив до Січового прапора почесні лепти від союза хорватських „Соколів". Другий славянський промовець, д-р Рібаж, висловив свою радість, що два славянські народи, яких основу творить селянство, словінці й українці, починають пізнавати себе, та заявив, що він од імени словінського народу приїхав у гості не до одної української партії, а до цілого українського народу. Третій славянський промовець, Павльо, навязуючи до уваг, висловлених українськими промовцями попереднього дня на святочній вечері, що славянські народи не цікавляться життям українського народу, заявляє, що приїзд славянських гостей на січове свято являється власне доказом, що славяне починають цікавитися долею українського народу, та впевняв про сімпатії чеських поступових кругів до української справи. Потім промовляли: голова українського протиалкогольного товариства „Відродження* — відомий письменник д-р Андрій Чайковський, делегат „Сокола — Микола Курцеба, голова буковинського „Союза Січий" —д-р Галіп, делегат „Львівського Бояна*, „Бандуриста* й „Музичного інститута* д-р Вольшин, промовець буковинських послів—Пігуляк, делегат галицько -укр аїнського парламентського клуба — Петрицький. Опісля співав селянський хор з села Микитинець під Станиславовом і декламував студент Вітовський. В кінці промовив редактор „Громадського Голосу* Осип Назарук. Коли участники академії вийшли з залі, зустрілися з непроглядною товпою „Січовиків*, що великанським походом перейшли проз групу славянських та инших гостей січового свята. Головну часть походу творили „Січи* з довколичних повітів станиславівського, товмацького, бучацького, багатинського, надвірнянського та инш. Похід удався за місто на т. зв. „Діброву* — вільне поле, де мали відбутися січові вправи. До речі: на тій же Діброві положена тюрма, в якій сидить Мирослав Січинський. Перед січовим святом розійшлася по місті поголоска, що „Січовики* думають відбити Січинського і ця поголоска, при всій своїй недорічности, так збентежила тюремне начальство, що воно на день січового свята перевело Січинського до иншої келії, десь в самій середині тюремного будинку, поставило коло нього окрему сторожу, а також скріпило сторожу коло всього тюремного будинку. Коло 5 години по полудні почалися вправи, в яких взяло участь коло пів тисячі „січовиків* і „січовичок*. Вправами керував д-р Трильовський. Найперше відбулися рухові вправи без топірців. Потім такі самі вправи з топірцями. Далі вправлявся відділ „стрільців* — малих селянських хлопців з Микитинець з рушницями. Опісля січовики робили піраміди на двох драбинах. Потім станіславський „сокіл* виконував вправи на трапеції. Тепер виступив до вправ відділ 300 «січовичок» . Опісля були вправи „січовиків* на конях. Далі гімнастичний попис львівського „сокола*, потім акробатичні вправи черновецької „січи*. В
кінці вправи „січовиків “ з списами. Після 7 години у вечері „січи" вирушили походом назад до міста. Тут після промов Губчака, д-ра Трильовського, д-ра Бачинського і Королюка похід розвязався і окремі „січи" почали вибіратися до дому. У вечері українське громадянство міста Станиславова приймало ще славянських гостей у місцевій „Руській Бесіді", Як уже сказано, отце січове свято було гарною маніфестацією живучости й популярности „січий* серед українськнго селянства Галичини і тих ідей, які виповняють життя „січий“. А ті ідеї: українська національна свідомість на основі загально-людських поступових ідей і праця для здійснення тих ідей через ширення просвіти і виховування громадянської солідарности. І певна річ, що ті маси селянства, які прибули на січове свято, рознесуть ті ідеї далі, розширять організації „січий" —і причиняться до освідомпення широких селянських верств. В кінці згадаємо, що д-р Рібаж, вертаючи з січового свята до Відня на засідання парламента, вступив до Львова й оглядав українські товариства та роспитував про їх діяльність. Між іншим зацікавився він справою української народньої школи у Львові, якій польська міська рада ставить непереможні перешкоди, так що досі в цілім місті е тільки одна українська народня школа, тай та в просто неможливому будинку. Д-р Рібаж розповів, що таку саму боротьбу за свою народню школу мусіли вести словінці в Трієсті з тамошньою італійською міською радою і познакомив українців з тим юридичним шляхом, який проходили словінці в тій боротьбі, радячи їм взятися до боротьби такими самими юридичними способами. М. Лозинський