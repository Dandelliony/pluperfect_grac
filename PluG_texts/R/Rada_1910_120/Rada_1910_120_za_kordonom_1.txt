За кордоном.
КОСТЯНТИНОПОЛЬ, 25. з приводу надрукованої в недільному номері „N. F. Presse“ розмови співробітника цієї газети з грецьким королем офіціозний „Танін" заявляв, що в цій розмові він вбачає casus belli, коли тільки ця заява не буде в газеті спростована. „Ми одповімо на це — загрожує „Танін  — вигнанням грецьких підданців і бойкотом грецьких провенансів. Греція виходить з свого нейтралітету і ми одповімо війною". Тут дуже незадоволені здержаністю Хаккі-паші; можлива його одставка. Його кандидат —Махмуд-Шефкет паша, після призначення якого запанує військовий напрямок. 
КОСТЯНТИНОПОЛЬ, 25. Грецький посланник, протестуючи проти погроз в «Таніні» , спростував в Порті заяву, ніби то висловлену королем еллінів про анексію о. Крита. Сесія палати протягнеться до 15 іюня. ДРЕЗДЕН, 25. Коли 177 піхотний полк входив в новий лагерь біля Кенігебрука, блискавка вдарила в роту. З душі вбито, 10 тяжко поранено, 5 легко. 
ВЕРА-КРУЦ (Мексика). 25. Інсургенти з індійцями ялемени Майя напали
на де-кілька міст, розграбили город Вальядолід, убили начальника поліції і урядових чиновників, розруйнували залізницю і телеграф. 
ОБЕРЕНЦЕН (Ельзас), 25. Коли проїздили участники автомобільних гонок на, приз принця Генриха, в автомобілі № 57 злетіла шина. Шофер не міг через це керувати автомобілем і наїхав на дерево. Автомобіль розбився. 2 пасажирів убито, третього тяжко поранено. Поранено одного з публіки. Гонки поки що припинено. 
ДЬЯКОВО, 26. У мешканців города одбірають зброю. Албанці почали оддавати справну зброю. Одібрали вже 1500 рушниць і є думка взяти ще 5000. Одряд, що пішов у Реку, спалив скілька сел вхікачів-албанців. Біля села Вексе, недалеко од Дечанського манастиря, почався бій. Туди пішло 15 баталіонів і дві гірних батареї. В Гекі зібралось 1000 албанців з ватажками Сулейманом, Волетинацом і инш. 
ТЕГЕРАН, 26, Персидським посланником в Петербург призначається Самад-хан, посол в Парижі. Сапехдар настоює на своїй одставці. Кризис кабінета затягується. В Тегерані починаються грабіжі.