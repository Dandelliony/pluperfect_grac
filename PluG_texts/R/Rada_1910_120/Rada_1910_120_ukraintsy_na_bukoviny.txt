Украінці на Буковині.
Народне свято. В Реваківцях 15-го мая заходами вчителів місцевої школи було влаштовано святкування 49-х роковин Т. Шевченка. Свято відбулося в селянській клуні, яку було дуже гарно прибрано ялинками, килимами та портретом Т. Шевченка. Свято почалося промовою вчителя М. Волошина, в якій він переказав коротенько біографію поета і зазначив його заслуги перед українським народом; після цього селянські хлопці та дівчат — учні місцевої школи декламували твори Шевченка:—„ Розрита могила „Лічу в неволі дні і ночі", „Чернець", „Три шляхи", „Сирітська доля*, „Нащо мені карі очі, нащо чорні брови*, „Не гріє сонце на чужині". Опріч творів Шевченка було продекламовано ще кілька віршів Федьковича та Руданського та хор школярів проспівав скілька народніх пісень. Взагалі, свято пройшло дуже гарно. На свято поприходило багато селян з сусідніх сел. (Нар. Гол.).