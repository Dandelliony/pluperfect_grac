Економичне життя України. Кооперативний рух.
Найстаріше з потребительських товариств Київщини — перше смілянське— разом з тим являється й одним з найбагатших. Засноване ще в 1896 р., товариство досі мало обороту на 1,078.057 карб., причім чистого прибутку одержано 49.472 карб. Що до минулого 1909 р., то протягом його товариство мало 275 членів з капіталом у 10.775 карб. Оборот т-ва в минулім році досяг 116,533 карб., валовий прибуток —12.709 карб. (13,24 % ), чистий прибуток —4.833 карб., вторговано за крам —106.017 карб., в тім числі від членів товариства 57.686 карб, і від сторонніх —48.331 карб. Видатків по адміністрації було 7.376 карб. Прибуток поділено так: дівіденд на членські паї-- 559 карб., премії на забраний крам — 2.223 карб., пожертвувано смілянському просвітному товариству на стипендії незаможним учням—500 карб, і видано членам ради— 483 карб. Щучинське потребительське товариство на Київщині, мало на початок 1910 року 63 члени, з яких грамотних було 48, а жінок серед них зовсім не було. Вторговано за 1909 рік готовими грішми 4.393 карб., що дало чистого прибутку 329 карб. Паєвий і вступний капітали досягли 500 карб. Чистий прибуток за минулий рік постановлено поділити так: на передплату газет і журналів —5 карб., на просвітні й добродійні справи —15 карб., у дівіденд на паєвий капітал—46 карб, або 10 проц. і премії на забраний крам—197карб. Верхівенське потребительське товариство, також на Київщині, на початок 1910 року мало 85 членів, серед яких було 9 жінок, а грамотних було 68. Паєвий капітал і вступна плата під кінець 1909 р. досягли 1.333 карб., за крам уторговано 15.977 карб., чистого прибутку одержано 1.132 карб., на боргу за членами т-ва під кінець року лишалось 961 карб. Чистий прибуток постановлено поділити так; на літературу —12 карб., ка памятник Т. Шевченкові—10 карб., на наградні служащим —88 карб., на дівіденд —16 проц. і на премії —7 проц. У наведених тут звідомленнях звертає на себе увагу одна дуже сімпатична риса —одчислення товариствами певної частини свого чистого прибутку на справи
просвітні й добродійні. Великі акціонерні товариства з своїх стотисячних і навіть милійонних прибутків нічого на такі справи не уділяють, тоді як бідні сельські крамниці вважають такі одчислення своїм святим обовязком. Розуміється, наші селяне-кооператори варті за це найвищих похвал од усіх і найщирішої подяки від тих, кому вони цим допомагають.