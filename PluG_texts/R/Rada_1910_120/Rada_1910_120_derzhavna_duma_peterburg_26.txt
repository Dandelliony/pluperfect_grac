Державна Дума.
ПЕТЕРБУРГ, 26. Предсідатель кн. Волконський. На черзі постатейне обміркування законопроекта про Фінляндію, Соціял-демократів і трудовиків в залі нема. По розділу 1 му Милюков заявляє, що при постатейному читанні кадети будуть далі доводити необґрунтованість законопроекта. Між иншим він каже далі, що цей законопроект не буде пам'ятником державної мудрости. Він не страшний вашим противникам, бо жить він не буде. (Оплески зліва). Ухвалюється пропозіція про обмеження промов 10 хв. Родичев в тій похапливости, з якою проводиться проект, бачить не безумство хоробрих, а хоробрість безумних, що готові знищитй конституцію Фінляндії. (Оплески зліва). Після промови Шечкова розділ 1-й принято більшістю правих і центра.