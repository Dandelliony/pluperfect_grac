Маленький фельєтон.
Ну, нарешті все улаштовано. Нанятий параход; закуплено мнясо, сало, огірки, сметану, цибулю. Дві ночі пекли пиріжки. Ледве не сорокавідерну бочку наварено вареної. Нанято буфетчиками два ломовики і чотирі одноконки. Впродовж двох тижнів ідуть оповістки: „Улаштовується урочиста подорож на могилу Шевченка з співами, танцями (було і таке). Власний буфет. Морожене 12 сортів. Чай з присмаками (!)“. Слава Тобі, Господи! Нарешті треба полатати тільки чоботи і все буде готове! Це досить легко. Встану о 4—-5 год. ранку і занесу шевцеві. За дві-три години полатае. Полатає ка налія... Чудесно. Чудесно! Телеграму, певно, уже одержали. Ага! Волиняки! Сиділи ЗО років, як печериці, а тепер вилазьте з печей. Світу побачите... світу! Взяв авансик і послав... Глядіть же, не витрачуйте марно грошей. Повітку колись полагодите, порося теж купите, чорт його не візьме... Не на те вам гроші посилаю. Могилу побачите. Серед українців побуваєте! Душею оживете, помолодієте на десять років. В чотирі год. зустріну на вакзалі, в шість пополуднуємо, а там гу-гугу] Шш... шш... і пішов параход! І почались співи, жарти, розмови! А там місяць, зорі, Дніпро! І ми співаємо на якомусь пливучому острові. Здається місяця тепер немае. Мотре! світить тепер місяць! Га? світить? ні? Ну і дарма. Не дуже нуждаемося. Треба ще раз забігти до Павла Павловича. Чи попродав він усі білети на те дурне „грає, грає воропае". Певне попродав... І на віщо він цілих 6 хунтів закупив вареної ковбаси?! Казав: купуй московської. Так, так! який я щасливий. Подорож на могилу! Тільки українці, здається, і здатні на таку поезію. Відроджується душа нації, душа цілого поета — народу. Це тільки початок! О, як я вірю в наше відродження, в наш буйний поток розбудженної енергії. Хай Савенки, Грае-Воропаєнки, Котенки, доносять, сміються, катують, ми прорвемось на своєму човні в вільне, широке море національного життя. Ну, а доки що попливемо на чужому пароході на... могилу. Це тільки початок. Зустрів своїх. Багато приїхало... Де хто з Галичини, От чудні. По російському не вміють говорити. І мій, мій старий татусь приїхав... Такий щасливий. На обличчі радісна усмішка... Ясна, ясна, як у святого! Спасибі, спасибі сину! Думав; уже не доведеться побувати на могилі батька Тараса. Аж довелося. Може в останнє... Старий я вже, немощний. Раніш не мав змоги... Дорого... Коштів не вистарчало, а тепер... два карбованці... Туди й назад! Два... Спасибі вашому клубові. А коли ж пароход! Ось, ось! Через 1 /2 години і рушаємо. Сидимо на пристані. Уже девьята. Людей чимало зібралося. Де-які навіть не дочекалися і повернулися до дому. Огся наша гарячка! Витривалости немає... Це дуже нам заважає. Ковбаса починає трошки ніяково пахнути. Теж витривалости бракує... Гм! Пронеслася чутка, що подорож одкладаеться. Не може бути. Яж батька виписав. З Галичини люде приїхали. .... Уже десята. Сторож каже, що сьогодні ніякого пароходу не йде, а ночувати тут не можна... Сестра задрімала на пакунку... а тато... Тату! Чого ви плачете!? Люде добрі! Чи чули ви новину І Кажуть: що буфетчик... повісився!