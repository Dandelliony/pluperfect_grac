Про вшанування пам'яти Бориса Грінченка.
Радо вітаю думку скласти фонд імени небіжчика і, даючи свою вкладку (прикладаю 25 карбованців), дозволяю собі подати до уваги і свою думку про цю справу. Мені відомі дві поради що до способу вшанування пам'яти Грінченка: заснувати стіпендію імени небіжчика в якомусь училищі, або видати літературний збірник. Обидва способи добрі, але, разом з тим, трудні для виконання, бо можуть затягтися на довгий строк Ми знаємо нещасну долю багатьох фондів, заснованих при де-яких товариствах: як застигли вони на дрібних сумах, —так і досі стоять на тому... Громадянство зневірилося в змозі реалізувати такі справи, що вимагають великих коштів, черев те байдуже й ставиться до них. То краще ж нам братись до виконання таких справ (хоч і менш гучних) на які наше громадянство, досить бідне, має силу спромогтися. Велика справа, що коштує дорого, вимагає довгого часу для збірання жертв, а за довгий час громадянство — буває так — може й охолонути до неї, тоді як справа, що може реалізуватись в ко роткий строк, нахиляє людей до жвавішої участи. Де вже звичайна психологія жертводавців, і з нею треба рахуватись... Прикладаючи вищенаведені думки до справи вшанування нам'яти Бо риса Грінченка, не можна визнати за влучні двох пропонованих способів і от через що: содержуваная стіпендії хоч би в середньому училищі (про університет я вже й не кажу) на відсотки з капиталу вимагає, щоб той капітал був не менш, як кілька тисяч карбованців, а зібрати такий капітал, і здійснити справу в короткий строк — неможна. Це вже ми добре знаємо з досвіду, що маємо з инших подібних справ, хоч вони складались для вшанування пам'яти дуже гучних імен, як, наприклад, фонд імени Драгоманова. 
Видання літературного збірника, щоб він був достойним пам'яти славного письменника-небіжчика, також вимагає довгого часу не тільки для збірання чималої суми грошей, а ще й для постачання відповідного літературного і художнього матеріялу, бо треба ж збірник той прикрасити і гарними малюнками. 
На мою думку, найкраще було б вшанувати пам'ять Б. Грінченка такою справою, яка найближче підходила б до головної мети його ріжносторонньої діяльности, на яку він поклав усе своє життя і працю — народню просвіту... Довгий час Грінченко учителював на селі, силу книжок він склав для народа, то нехай же й пам'ять його вшанується збільшенням літератури для народа! 
Як же практично виконати таке завдання? Мені здається, що справу слід би упорядковати так: частину зібраного капіталу витрачати на премії авторам за кращі народні книжки, а другу частину —на видання тих книжок. Увесь же прибуток з продажу тих книжок знов повертати на продовження тієї ж справи доти, доки з тих прибутків складеться така сума, на яку можно б заснувати десь стіпендію імени Б. Грінченка. Таким способом були б виконані два завдання вшанування памяти народнього просвітителя. З кого ж складатиметься жюрі того конкурса, що визначатиме премії за книжки, видаватиме їх, і взагалі пильнуватиме цієї справа? — Найлучче було 6, щоб усією справою заправляло, здається, найстаріше з тих українських видавництв, що досі істнують — „Вік", для котрого небіжчик багато працював, і був близький до нього особисто. Це видавництво, коли б визнало в тому потребу, могло б покликати до допомоги собі ще кількох особ. 
Л. Жебуньов.