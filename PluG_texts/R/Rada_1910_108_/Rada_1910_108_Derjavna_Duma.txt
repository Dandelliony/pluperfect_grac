ДЕРЖАВНА ДУМА.
(Засідання 11-го мая). 
Дебати в справі заведення земства в західних губерніях. 
Головою— кн. Волконський. 
Завіша вважає, що заява голови ради міністрів про те, щоб довести боротьбу до кінця, свідчить про бажання уряду зовсім викурити поляків з Західного Краю. Життьовий інстінкт примушує поляків боротись не з державою, але з урядом. Людність Західного краю мріє про самоврядування, але їй замість шматка хліба подають камінюку. Проект засновано на прінціпові — divide at impera", але це не земський принціп. Переслідування поляків, що раніш провадилось нишком, тепер стає законом. Промовець застерігає Думу, щоб вона не роспалювала національної ворожнечі. 
Свящ. Маньковський підтримує урядовий проект і вважає потрібним за вести в країні раціональне земство. 
Фридман, зазначивши, що в Західному краї євреї по кількости — є друга національність і володіють загалом майже 10 процентами загальної вартости нерухомого майна, дивується, як комісія могла легко усунути євреїв од усякої участи в земстві. Посилаючись на історичні данні та акт Катерини ІІ-ої, промовець вважає, що всіх заходів проти инородців уряд вживає виключно на те, щоб задовольнити бажання щиро-русскої меншости. Але прийде час, коли народ зрозуміє, які інтереси обороняють „истинно-русскіе" люде і якими субсідіями вони годуються. 
Покровський 2-й, відповідаючи на вчорашню промову священника Юрашкевича,
між иншим заявляє, що соц.-демократи завше йдуть проти гнобителів побіч з демократією, до якої б національности вона не належала. 
Пуришкевич (з місця). До того часу, поки ми вас не повісили; але ж повішаємо вас доконче. 
Покровський 2-й взагалі не розуміє, навіщо називати Західний край „русскимъ“, коли в йому так перемішані всякі національності. 
Оповіщено перерву. Після перерви головою — Гучков. 
Покровський продовжує свою про мову. Він вважав, що коли-б вибори провадились загальним і таємним голосуванням, то не довелося б обороняти 95 проц. "русскої" людности ВІД поляків. Селянам було-б дуже легко побороти поляків, але ж російське дворянство цього не зможе зробити. Польське дворянство консервативне, а руске селянство революційне, от через те проект і усуває селян від участи в земстві, як усував й євреїв. Але ж, проводючи подібні законопроекти, уряд помиляється, сподіваючись таким способом підтримати минулу силу самодержавія. Навпаки він сам під нього підкопується. (Оплески на лівих). Родичев гадає, що законопроект з'організовує губернаторську сваволю і робить її правом. Усуваючи поляків від земської служби, законопроект визнає в самоврядуванні безглуздий прінціп, що до цього часу панував в адміністрації і вимагав, щоб урядовець був чужий місцевим інтересам і потребам. Стараючись набрати на земську службу в західному краї росіян з центральних губерній, уряд продовжує свою помилку заповнення окраїн непридатним елементом, бо добрий робітник знайде діло й у себе дома, а на захід піде хіба той, що вдома ні до чого не здатній. Відношення добрих земських робітників до західного земства буде таке саме, яке тепер помічається в русскій професурі до варшавського університету. Місцевих людей, рідних краєві селян, до земства не допускають, а кличуть туди зо всієї Росії авантюристів патріотизму і утворюють там новий ринок для вироблення бюрократів. Що до участи в земстві духовенства, то промовець вважав це користним тільки в тій разі, коли братиме участь те духовенство, що має довірря у людности. А яке довірря може бути до тих "пастирів", що бояться з'явитись на вибори перед своїми-ж парафіянами? Звертаючи увагу Думи ва те, що до цього часу російське народне представництво не робило нічого, щоб виявляло його зненависть до людскости, що народ ще не зовсім зневірився в Думі, що віра ця більш цінна, як фантастичні наслідки проекта, — Родичев пропонує законопроект про земство в західному краєві одкинути. (Оплески). Ванькович, висловлюючись проти проекта, заявляє, що поляки не вважають Західного краю польським і не бажають його таким зробити — "Ми, поляки, — каже промовець, — завше стояли й стоятимемо на державній точці погляду. Ви не можете зазначити жадного нашого антидержавного акту. До цього часу ми жили вірою мати справжнє земство, а нам дають шкідливе й образливе. Принявши його, ми мусіли б визнавати себе й нелояльними, й нечесними, а через те під цим проектом нашого підпису не буде". (Оплески на лівих). 
Барон Фелькерза детально спиняється на статях проекта і робить висновок, що ліпше зовсім не заводити в Західному краї ніякого земства, як заводити те, що пропонує урядовий законопроект. 
Сапунов від імени вітебських депутатів приєднується до урядового проекту. 
Савельєв вважає, що своїм проектом уряд рішучо знищує прінціп самоврядування, і тому він пропонує одкинути урядовий законопроект. Священик Кирилович вважає західдний край цілковито „русскимъ", а тому й земство там повинно бути цілком „русскимъ". Культура не завше буває користною. Німці на Волині ніякої культури не дали, а тільки розплодили штундів. А коли не пустити поляків в земство, то від цього тільки їм буде чиста користь: вони політикою не займатимуться, й житимуть в злагоді з росіянами. 
Парчевський запевняє, що обмеженнями не можна знищити 20 милійоновий народ, що має давню історію і відому всьому світові літературу.
Одкинуто заяву комісії в справі запитаннів про розгляд за два дні запитання соц.-демократів про незаконні вчинки урядовців міністерства торгу.