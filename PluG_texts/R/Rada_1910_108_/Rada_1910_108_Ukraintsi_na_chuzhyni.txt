Заснування українського одділу в бібліотеці сібірської залізниці. Томська бібліотека управління сібірської залізниці з початку апріля місяця, на прохання служащих на залізниці, заснувала одділ української літератури. Спершу виписано коло 100 томів творів кращих українських письменників, а з періодичних видань передплачено „Раду" з 1 апріля, і „Літературно-Науковий Вістник" з 1 января цього року. До заведення українського одділу в бібліотеці досі було де-кілька томів старих українських видавництв. 
З приємністю зазначаємо цей гарний початок наших земляків, закинутих в далекий край, що не тільки не поривають звязків з своєю вітчиною, а навпаки, беруться жваво до національного освідомлення. 
Коли ж поглянемо близче у себе дома, то доводиться бачити як раз противне. І хотілось би нам спитати тих численних українців, що потонули в паперах на залізницях на Україні: невже вони не хотять бачити иншого миру, крім свого канцелярського.
Початок, що зробили українці в далекій чужині, мусить бути докором тим, що сидять дома і нічого не роблять для свого освідомлення. Т. В.