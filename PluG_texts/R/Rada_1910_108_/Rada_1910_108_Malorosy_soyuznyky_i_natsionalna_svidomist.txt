Малороси, союзники і національна свідомість.
Повітове місто Кобеляки, у якому прийшлося прожити мені оце з десяток днів, визначається своїми чудовими краєвидами околиць, сріблястою річкою Ворсклою та иншими достатками природи, на котрі так багата наша Полтавщина. Оглядаючи місто, я перш усього угледів оголошеняя, на яких великими літерами красувалося: „Малоросои подтъ управленіемъ извъстной артистки Е. И. Никольекой“.. Ага, думаю, треба побувати! Заздалегідь достаю квитка і з нетер плячкою чекаю 20 квітня. Іде невміруща пьєса Котляревського „Наталка Полтавка". Коли і як заслужила д. Никольська ту „извъстность", Господь її знає, але побачивши її на кону, як вона провадить свою ролю, тільки подивуєшся людській сміливости. Одним словом пьєса пройшла і нічого собі, як кажуть. Можна б простити відомим артисткам і артистам: незнання ролів, перекручування на великоруський лад українських слів, не можливий шарж і инші принади гри „малоросів". Але одного простити ніяк неможна: це — безглуздого, скаже ного і нікому не потрібного гопака, котрим відомі „малороси" нагородили публіку. Плигали, чи то пак танцювали усі — починаючи від розумної і богобоязненної Наталки і кінчаючи не менш богобоязаенною старою Горпиною (Никольська). То було таке гидке нестерпимо-болюче видовище, що нагадувало не артистів, а скоріше диких людей, що почастувавшись мясом білого, — після веселились. Хотілося криком протесту зупинити той біснуватий танець диких, бо обурення проти вчинку "відомих" артистів перейшло усяку міру. 
Наші доморослі драмороби ніколи не грішили проти вставок у кожну дію гопака, а тут ще артисти, загубивши усяку совість, сами добавляють його. Коли „русско-малорусскіе" труппи ставлять погані пьєси, то звичайно виправдуються, що вони дають збори (і резонно, бо їсти треба), але гопак де попало, хоч би й на похоронах, здається уже нічим неможна виправдати!.. Хіба одним, що "поганому виду немає стиду". І так замісць естетичного задоволення я виходив
з Народнього будинку з гірким розчаруванням і з соромом на обличчі за поругану нашу штуку. 
Колись у Кобеляках, як і скрізь, був худої нам'яти відділ „союза русскаго народа". Шумів і гвалтував чимало, а в решті решт замовк, слава хоч і худа та і вона померкла і як трофеї її залишились корогва у соборі і забитий гвіздками кіоск за-для продажу союзницької літератури. Казали, що корогву хтось ненароком був підпалив та вона не догоріла, а кіоска заорендували горобці та ворони. 
В часопису „Рада" уже писалося, як то про стихійне українство місця Гадяча. Нам здається, що про оту стихійність можна сказати за всі повітові місця Полтавщини, бо скрізь, де б не прийшлося вам бути у повітовому місті, ви чутимите українську мову хоч і не чисту, але майже від усіх. Чиновники, крамарі, селяне, прикащики і увесь загал, не виключаючи й провінціяльної аристократії, балака мовою дідів своїх. Національна ж свідомість усіх отих людей стоїть майже на найнижчому ступні. Доволі сказати, що на усе місто і величезний повіт кобеляцький виписують усього примірників 2-3 часопису, 2 тижневики і ні одного місячника. Надзвичайно сумні наслідки нашої праці чи скоріше байдужности. Захочете дістати у самому місті нашого часописа чи журнала і не зможете й за саму дорогшу ціну, бо ніхто не держить, а підсовують вам „Голосъ", „Мысль" або „Въсти". Коли ж запитаєте, чого нема українських часописів, то одповідають, що пізно приходять. Причина тут друга, перше, що крамниці, де можна добувати часопи — єврейські, а друге — треба правду сказати, що більшістю єврейський елемент відноситься до нашої національної справи якось неприхильно, щоб не сказати вороже. Байдужність же „тоже малороссовъ" і инших патріотів допомагає лежати нашій рідній справі на мертвій точці. Який же порятунок у такім безвідраднім становищі? На нашу думку, перше усього коли про „Просвіти" і філії неможна без кари й думати, треба узятись до иншого способу росповсюджувааня поміж селянами просвіти. Способів росповсюдження мається не один, і багато про це уже писалося, а чи робилося, невідомо. Про пекучу цю справу висловимо і ми иншим разом свою думку. 
П. Недоля.