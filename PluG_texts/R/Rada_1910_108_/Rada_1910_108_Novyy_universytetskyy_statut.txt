Новий університетський статут.
ПЕТЕРБУРГ, 12. Внесений в Думу законопроект міністерства народньої освіти подає між иншим; Університети мусять бути під головним начальством і загальним приводом міністра народньої освіти. Найближчий догляд за діяльністю університетів доручається попечителеві, який може контролювати університет по всіх його одділах; в надзвичайних випадках попечитель може вжити всяких необхідних заходів, хоч це і виходило б поза межі його власти. Виборний ректор єсть відповідальний представник університету; в надзвичайних випадках ректор теж може вжити всяких заходів, хоч би вони виходили по-за межі його діяльности, але про все він мусить доносити попечителеві. Ректора вибірають з ординарних професорів; затвержуе його міністр, а призначається на посаду Височайшим наказом на три роки. Незатверженого раз кандідата рада професорів не має права вибірати в-друге. Коли ж і другого кандідата не затвержено, міністр сам призначає ректором одного з професорів на три роки. Такі ж самі правила виборів проректора і деканів. Факультети доглядають тільки за науковими справами, розглядають справи про прийом студентів, призначають стіпендії і вчен степені. В раду університета входять тільки ординарні професорі. Стосунки між студентами та професорами обмежуються виключно науковою сферою. Студенти мають право засновувать товариства, скликать збори тільки на загально-громадських умовах (з дозволу адміністрації) і не в університеті. В університеті ніяких студентських зборів, крім наукових, не може бути. В юр'ївському університеті дозволяється читати лекції на німецькій мові на богословському факультеті, а в варшавському на польській — польську літературу. Процентне обмеженая прийому євреїв в університет остається і на далі таке, як тепер.