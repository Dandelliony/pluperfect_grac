Над свіжою могилою Б. Д. Грінчевка.
Ще одна велика могила. 
Ще одна тяжка втрата для України.
Нема Бориса Дмитровича Грінченка. 
Нема того невтомного і щирого робітника на ниві народній, котрий, не покладаючи рук, працював на їй. Як він сам казав в одній з своїх чудових вірш:
„Не велике я поле з‘орав, 
Та за плугом ніколи не спав. 
Що робив, те робив я до краю
І всю силу, що мав я і маю, 
На роботу невпинную клав“. 
Хто ж замінить нам такого дорогого робітника, яким був Борис Дмитрович?
Хто ж віддасть своїй Неньці Україні все своє життя, як віддав він? 
Не хочеться вірити, що його вже більш нема проміж нас.
*) Так, власне, висловлено в закликанні, яке надруковано в № 18 „Вол. Епархіальныхъ Въд".
Так і хочеться сказати: „ні... ні... сього не може ніколи бути"...
Але часописи приносять звістки, що це жорстока дійсність. 
Плачуть очі, і не хочуть миритися з цією жорстокою дійсністю. 
Нема Бориса Дмитровича Грінченка... 
Не побачимо ми його вже більше проміж нами. 
Але вічно буде жити на Україні його дороге ім'я. Його невтомна праця за-для користі рідного народу, щира і безмірна любов до України, повинна завжди бути нам за живий і найкращий зразок. 
Ми ніколи не повинні забувати цих дорогах його слів: „Праця єдина з недолі нас вирве: 
Нумо до праці, брати! 
Годі лякатись! за діло святеє 
Сміло ми будемо йти". 
Будем же, браття, сміло йти „за діло святеє"
по тому полю, по котрому йшов наш незабутній робітник Борис Дмитрович. 
„На тім полі каміння було, 
Поле все бур'яном заросло, 
Зупинявся мій плуг на тім полі, 
Та не кидав робить я ніколи, 
А гострив свій леміш, чересло. 
Як не тяжко було працювати на тім полі, але він працював, не покладаючи рук до самої смерти, і казав усім:
„Ми для роботи на світ народились, 
Ми для борні живемо!"
Не будем лякатись, що: 
„Довгий той шлях і важкий, 
Що аж до щастя і долі прямує". 
А будем учитись у нього, як треба любити свій рідний край і працювати за-для його, бо, як він казав: „Дяка і шана робітникам щирим, 
Сором недбалим усім!“ 
Робітник Трохим Ронанченко.