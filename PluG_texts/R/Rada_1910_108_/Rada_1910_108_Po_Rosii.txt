ПО РОСІІ
Свято. Кореспондент „Утра Россіи" повідомляє, що в Нікольську-Усурійському людність святкує. Свято це місто встановило в пам'ять позбавлення його од поліціймейстера Тауца. По вулицях йдуть процесії з співами, скрізь чутно привітання і поздравління. Поліціймейстер Тауц — особа історична, герой бучних справ, проти якого вже роспочав слідство владивостоцький прокурор. А в нікольсько-усурійських газетах находимо звістки про останні вчинки цього поліціймейстера: „З наказу поліцій мейстера Тауца заборонено давати з поліцейських участків нашому хронікеру які небудь відомости про те, що твориться в місті. Через те, що описання всього, що творитиметься в місті, цікаво для громадянства, то запрошуємо горожан подавати всі відомости в нашу редакцію безпосереднє “ ("Усурійская Окраина"). Знов крадіжки. „У. Р.“ повідомля ють з Владивостока, що на китайській залізниці цими днями викрито нове мошенство. З Харбіна надійшли відомости, що на багатьох станціях викрили продаж фальшивих білетів. Білети ці переробляють з старих і пересилають в каси станцій з головного харбинського управління. По де-яких з цих білетів пасажири проїхали вже по скілька раз. Поки що вже відібрали 110 білетів, але справжнє число їх, розуміється, не таке. Це нова сторінка з життя китайської дороги. 
- Незвичайне явище. По відомостях "Съв. Зап. Края", недавно о 7 годині в вечорі пасажирам парохода "Нейбадь" пощастило бачити гарне, але незвичайне явище на берігах Балтійського моря, — якісь примари. Примари видно було на заході небосхилу до заходу сонця. Видно було їх 20 хвилин. З пароходу уявлялося, що море зіллялося з небом, а на небі виднілися величезні караблі, перекинуті до гори дном. На боці од кораблів видно було пісковатий, покритий лісом беріг. 
- Закриття клубу. На підставі правил 4 марта, в селі Єлецькому, архангельської губернії, закрито клуб, бо в нього на маскаради ходили засланці. На слідство приїздив радник губернського правління. ("У. Р.")