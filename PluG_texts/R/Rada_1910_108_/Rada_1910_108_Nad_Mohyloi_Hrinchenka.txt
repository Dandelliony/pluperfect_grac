Над могилою Бориса Грінченка.
З Галичини прислано до редакції листа з приводу смерти Б. Грінченка. 
„Невмолима судьба завдала нашій українській суспільності новий удар: не стало між нами Бориса Грінченка, цього невтомного труженика, що ціле своє життя віддав в жертву своєму народові, а особливо освіті й громадському освідомленню упосліджених народніх мас, на котрих саме полягає будучність нашого народу. Глибоко відчуваючи тяжку втрату, яку понесла шановна ваша громада й ціла наша українська суспільність, з приводу невіджалуваної смерти бл. п. Бориса Дмитровича, просимо приняти заяви нашого глибокого співчуття й жалю, які пересилаємо отсею дорогою, не можучи особисто прибути на похорон покійника. 
Товариство наше, що ставить своєю метою розвій національної школи української, матиме завсігди в живій пам'яти працю бл. п. Бориса Дмитровича над виясненням потреб нашого національного шкільництва, як першої умови до здобуття щастя й долі поневоленого українського люду". 
За головний виділ товариства учителів висших шкіл: 
„Учительська Громада" у Львові. 
Голова Мих. ГрушевськиЙ, секретаръ Раковський. Організація салінарних робітників в Волехові засилає дружині небіжчика В. Д. Грінченка, великого і тихого робітника для добра широких і найбідніших мас українського люду, слова найщирішого співчуття і болю з причини цеї великої втрати. 
„Прошу передати дружині небіжчика дорогого мені Б. Д. Грінченка слова глибокого жалю і найщирішого співчуття." 
Д-р Лев Ганкевич.
В Чернівцях в честь Борися Грінченка буде впорядковано Жалібну Академію заходом українського історичного товариства. Програма академії така: Відчит проф. Сімовича; Оповідання Б. Грінченка прочитає О. Луцький; Відчит д-ра Кузелі; Вірші Б. Грінченка прочитає Н. Пігуляківна; Відчит д-ра Кордуби.
В українській часописі „Рідний Край" уміщено статю з приводу смерти В. Грінченка, де говориться:
„Не стало робітника на українськім полі, такого щирого, невсипущого! 
Праця його була тиха; не виступав він на видноті в громадянства, не грав показної ролі в громадськім життю. Отже його бачив при роботі лише той, хто стояв до його близько. Однак наслідки його праці бачили і бачитимуть багато людей".
На вшанування пам'яти Б. Грінченка склали: Г. Ямпольська 3 карбов., д. Дорошкевич 2 карб. 10 коп. Разом 5 карб. 10 коп. Всього 1057 карб. З коп.