Прийдуче свято на Берестецькім полі.
Не так давно почаївські ченці та союзники счинили превеликий ґвалт та лемент з приводу того, що як таки кістки козаків, що в 1651 році зложили свої голови за „православну віру“ під містечком Берестечком, й досі лишаються без хрестів та молитви. Діло, здається, не лихе: чом би й справді не вшанувати нам'яти славних лицарів? Та біда в тім, що увесь цей лемент знято навмисне на те, щоб дозолити ляхам і чим-небудь підогріти в народній масі ненависть до усього лядського й католицького, про що тільки й дбають волинські союзники та духовенство під приво дом владики Антонія. Назбірали якусь то суму, викупили (а то й так випросили) ті землі над річкою Пляшевою, де полягли козаки, і торішнім літом справили на Берестецькім полі бучне свято, під час якого правили панахиди, вкопували хрести і навіть збудували й поставили каплицю. Але цього здалося за мало. Тепер скрізь по церквах волинських панотці, з благословення владики Антонія, закликають людей, щоб як найчисленніш прибували до Берестечка на дев'яту п'ятницю, коли будуть справлятись великі поминки по козаках, „яких побили поляки й потопили в 1551 (sic!) р. в боротьбі з польською конституцією"*). На цю урочистість при будуть донські козаки „и отъ прочихъ воинскихъ частей“ і зійдуться процесії з Почаєва, Дубна, Радзівілова, Луцька, Олики, Загорова, Горохова, Цегова, Лаврова і з инших міст, де тільки живуть „благородные потомки славныхъ героевъ-казаковъ". Сама урочистість почнеться з вечора 16 іюня і триватиме 17-го й 18-го. Спочатку відбудуться закладини соборної церкви у самім Берестечку, а з вечора 17-го на козацьких могилах почнеться „всенощное бдъніе и всю ночь народъ будетъ пъть на могилахь заупокойную псалтирь“. 18-го, в дев'яту п'ятницю, сам владика Антоній правитиме там же вселенську панахиду, а потім буде закладати церкву, в якій повинно буде відбуватись „неусыпное чтеніе заупокойнаго псалтиря за души убіенннхъ“. Церква буде мурована. На її будівлю ще не зібрано грошей, але ченці мають надію, що "народъ не оставить въ поруганіи могилы дъдовъ и своими грошами воздвигнетъ имъ въчный памятникъ". "Збірайтесь же, волиняне, на дев'яту п'ятницю на козацькі могили пом'янути своїх славних дідів!" - таким закликом кінчається оповістка про це, надрукована в єпархіальнім органі. 
О.А.