Промови на могилі Бориса Грінченка.
Од Украінського Клубу.
Промова М. Лисенка. 
Нова, свіжа втрата! Нова рана на тілі бездольної, на людей праці убогої України! Ось та рана, та непереможна, гірка втрата: лишилася сама облуда, а духа живця Грінченкового не стало, немає. Під наскоками всіляких пригод, утисків, обмежень лютої ворожої недолі, в атмосфері безпорадної байдужности так зв. освічених верств суспільства, довелося тобі зняти на свої плечі тягар праці. Здавалося, начеб ти, обвівши духовим зором Україну із краю в край, постеріг, зрозумів тяжке її безпомічне становище, зрозумів — і вирішив віддати життя своє на службу їй, кинувшись самотуж обслуговувати потреби її духа. 
Дужа природа твоя була б ще може довго несла тягло своє, та на лихо, крім перешкод зовнішніх, примішалося сімейне люте горе: воно підтяло здоровья, сили. Недуга знесилила життя... Стеблина вломилася, квітка зів'яла, до землі схилилась. 
Таких невтомних, завзятих діячів борців громадських, якого ми в особі Бориса Грінченка втеряли, в пантеоні українських писателів зазначити можна дуже небагато, —три, чотирі та й годі. Великий хист, незвичайна витривалість в роботі, скрашені великою любовію до рідного краю. 
Вічна пам'ять, вічна хвала й дяка тобі, наш славний, незабутній трудовниче-брате! Молодшим громадянам твоє працьовите життя повинно б стати за зразок до спасенного наслідування.
Земля пером тобі, друже наш!
Од Єлисаветградських украінців. 
Промова М. Левітського. 
З херсонських степів прибув я, дорогий брате, з доручення елисаветградеьких українців і спілок, щоб останній раз привітати тебе, коли ти зібрався в далеку дорогу й на віки нас покидаєш. 
Засумували наші степи безкраї, засумував Дніпро з своїми горами, засумувала ціла Україна. Та й не диво, що сум рідний край обгортає. За останні часи чимало велетнів у України прийняла мати-земля. Ось ще не встигли поховати — засипати могилу незабутнього батька українського театру, Марка Кропиввицького, як уже прийшла і твоя черга в розцвіті твоїх сил, твоєї душі. І ось тепер нам припало стояти над твоєю труною, над останнім місцем твого „упокоенія", твого спочивку після надзвичайно напруженої і тяжкої праці. 
Сумно, невимовно тяжко... Та проти невблаганної смерте нічого не вдієш. Але ж хоч смерть жорстока й однімає у рідного краю найкращих синів, хоч народ і почуває себе сиротою, коли страчує таких дорогих діячів як ти, любий брате, а особливо ще в такі без краю сумні та тяжкі хвилини сучасного життя, свідками яких нам довелося бути, та все ж таки нам зостаються дві великі втіхи, що мо жуть піднести духа, озброїти нашу засмучену душу крилами надії і піддати нам віри та енергії до роботи.
Перша втіха — це аксіома непохитна, що умірають тільки люде, а великі, чисті, святі ідеї, які ведуть народ і цілу людскіеть до щастя — такі ідеї не вмірають ніколи, а живуть вічно в людських серцях, збужуючи їх до любови та до праці на користь на роду.
Другу ще маємо втіху в такій сумний час, який ми тепер пережи ваємо. Для кожного взагалі народу, а особливо для такого, який після довгої тяжкої ночі, несвідомости і сиріцтва серед культурних народів, прокидається до нового життя і вийшов на шлях відродження, — в такі часи і дуже потрібні люде, які несуть у світ свою „душу живу". Але разом дуже, і без краю дорогі народові й могили його вірних синів, могили дорогих орачів його осиротілої, занедбаної ниви. — Такі могили світять людові в темну добу його тяжкого життя, та як провідні зіроньки показують дорогу, кудою йти. Коло таких могил дорогих народ набирається натхнення, віри, любови до рідного краю та сили й енергії до дальшої праці на рідній ниві. Такі могили наливають бадьорости в груди, щоб сміливо прямувати по дорозі, яка веде до щастя рідного народу й цілої людскости. 
Спи-ж спокійно, дорогий брате, спочивай вічним сном; смерть невблаганна вбила твоє тіло, знесилене тяжкою працею та сумними обставинами життя, але-ж твоя справа, твої ідеї — живі і будуть жити вічно, поки світ-сонця, бо справа та жива, вона саме життя. 
Знай, що скільки сили наші дозволять, ми будемо працювати, ми будемо по змозі далі орати ту ниву, яку ти з такою любовію орав і яку ти так рано покинув сиротою тільки тоді, як тебе одірвала від неї передчасна смерть. 
Ще раз низенько вклоняюся до землі тобі, дорогий брате, від моїх земляків і робочих спілок. Нехай-же земля тобі буде пером! Вічна тобі пам'ять. Прощай!
До промов над домовиною Б. Грінченка прилучаємо ще в перекладі на українську мову й кілька теплих слів, що сказав членам похорон ного Комітету бувший голова колишньої польської „Освяти", д. Андржейовський. 
„Остання послуга для помершого Бориса Грінченка привела мене до цього храму, щоб вшанувати по заслузі пам'ять невтомного борця на ниві української просвіти — одного з найкращих синів українського люду.
.. Прихожу, щоб Вам, шановні панове, найближчим до його ідейно, які його кохали й шанували — висловити найщиріше спочуття і жаль з приводу втрати вірного товариша і проводатора. 
Жалібний настрій сьогоднішньої хвилини углубляє почуття смутку на думку, що Вашій „Просвіті", так улюбленій покійним Борисом Грінченком, вкорочено життя. Сталася Вам кривда, якої польське громадянство раніше од Вас вже зазнало із своєю „Освятою". Розуміємо Ваш біль і всим серцем спочуваємо, але віримо також, що зерно любови до українського люду, для його поступу, добра і щастя, кинуті рукою Бориса Грінченка, мають в собі живучу міць і завсігди в історичній хвилині зуміють покликати до життя ці найкращі частки, які знаходяться на дні душі люду. 
Бажаю, щоб Ви могли, шановні панове, яко мога швидче побачити для здійснення своїх високих, на любови Бога і люду опертих, почувань, — зорю кращих днів, ніж ці, які ми зараз переживаємо і хай Вами в цій святій праці керує дух Бориса Грінченка, завсігди під гаслом любови і згоди!"