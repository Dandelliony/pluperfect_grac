Рідномовне.
В Україні, а не: На Україні. Пане Генерале! Звертаюся до Вас із цим своїм листом.
Як громадянин Української Народньої Республики, я протестую: а) проти калічення назви нашої Держави в відозві, виданій урядом УНР і поміщеній в тижневику „Тризуб“ ч. 3-4 (65354) з дня 22 січня 1939 р. Наша Держава носить назву — Україна, а не „Вкраїна“, б) проти пониження гідности Держави, яке міститься в реченні — „там на Вкраїні далекій“. Цією бо „навкраїнською“ формою Держава наша зводиться на ступінь складової частини чогось нецілого чужого, в цьому бо міститься посереднє признання, що наша Держава не являється самостійною цілістю, а чиєюсь провінцією.
Не підлягав сумнівові, що ця форма „на Україні“, чи, як ще краще, уживав уряд УНР „на Вкраїні“, прищіплена нам чужими, які — річ ясна — дивились і дивляться на Україну, як на свою провінцію й по-своєму цілком слушно вживають цієї форми „на Украинє“ так, як ми цілком слушно вживаємо форми „на Поділлі“, „на Слобожанщині“ і т. д.
Та коли цієї тенденційної форми вперто й свідомо тримаються ворожі нам сили, що мають цілком виразні аспірації, щодо України, то ми не повинні їм у цьому допомагати, приймаючи засугеровані ними форми трактування нашої Держави. Ні в якім разі ми не повинні вживати форми: „на Україні“ чи „на Вкраїні“, а тільки: в Україні, в Україну і т. д.
Чи ж треба ще й далі нагадувати, що юридично „Вкраїна“ — це не Україна? Довгі роки я проваджу боротьбу проти цього „навкраїнства“. Немає мабуть такого українського органу друку, з яким би я за це не сварився. З утіхою констатую, що з бігом часу все більш і більш зникав в нашій пресі згадана форма й свідомо вживається форма: „в Україні“ замісць „на Україні“. Та деякі органи злісно й уперто продовжують „навкраїнити“, і серед цих органів перше місце займав наш „урядово-правительственний“ офіціоз „Тризуб“. Знаю з певних джерел, що члени редакційної колегії його теж поділяють цю точку погляду, що треба вживати „в Україні“, а не „на Україні“, і результатом цього було те, що в кількох числах „Тризуба“ була вживана власне ця властива форма. В цій справі редакція „Тризуба“ мав багатий збірник моїх дописів і протестів. Відомо мені також, що не тільки одні мої протести цього роду має редакція. Та нічого не помагав. „Тризуб“ злісно-уперто „навкраїнить“ далі. Я особисто відчуваю кожне таке „навкраїнення“, як поличника.
Та коли „Тризуб“, як орган друку, уживав цієї форми, то ніяк не допустимим є, щоб це робив і уряд УНР.
Ця справа мав принциповий характер. Громадянство мав підставу поставити питання: чи ми маємо уряд український, чи тільки „навкраїнський? “...
Тому, що я надаю цій справі таке важливе значення, і тому, що всі мої попередні заходи та інтервенції перед міродайними чинниками не осягнули ніяких результатів, я цією дорогою виношу цю справу на ширший громадський форум, і думаю, що Ви, Пане Генерале, як член уряду УНР, порушите там, де треба, цю справу, й ми, як громадяни, позбавлені будемо на майбутнє бачити в урядових документах цю огидну, принижуючу „навкраїнську“ форму. 
11 лютого 1939 року. Яків Винник, український політичний емігрант. Лист до „Рідної Мови“.

Український літературний наголос (нова праця проф. І. Огієнка). Тішуся з розкішного дарунка, — Вашої нової, надзвичайно цінної й дуже актуальної праці про „Український літературний наголос“! Це ж буде скарб неоціненний! Рівне, 21. III. 1939. Проф. д-р Б. Кобилянський.

Сучасна літературна мова. Роками не бачу й не чую українців, а коли стрінуся з ким із наших, то вони вже говорять таким жаргоном, що аж смутно слухати. Отже, — й я потроху забуваю свою мову. Щоправда, трохи згадую свою мову з книжок, але що там набуду, те загублю при читанні сучасних часописів... Коли маю на думці книжки, то головно старі, ще з тих часів, коли наша мова була „невироблена“, „нерозвинена“, коли її всі, поза кількома десятками фантастів, вважали за „нарѣчіе“, що ось-ось, завтра-позавтра, помре... 1938. IX. Старий письменник.

Коректа наших видань у багатьох випадках незадовільна. „Українська Бібліотека“ безумовно робить велику культурну працю й сильно підносить нашу літературу, але їй конче потрібно... доброї коректи. Коректа часом така, що трудно відрізнити, чи це „правопис“ автора, чи коректорський недогляд. Цікаво підкреслити, що остання книжка цього Видавництва, „У вирій“ М. Остромира якось вирізнюється ліпшою коректою. У добрий час!
Добракоректа в „Бібліотеці „Діла“, але тут нова біда: її коректор хворий на недобачення перетинки, й тому не ставить її там, де слід їй стояти. А це сіє в краї неграмотність, щодо знаків розділових. Учитель.

Малознані слова в нашій околиці такі: гадра, гурман, дейсі-оната, ландиба, мафтула, мурґа, муцька, нитвісти, тинди-ринди, фирлиґі, фурди-лиґа, джиґула. Що ці слова визначають? Село Рашків, пов. Городенка. Іван Сидорак Петрів.

Поплутання дієслівних видів. У В. Будзиновського: „Як чоловік зійшов на пана“ 1937 р. ст. 104 читаємо: „По-українськи говорили тільки зо службою, з парохіянами, які приїхали в гості“. Тут треба не „приїхали“, а приїздили.

По словах, а не архаїчне: по словами. Староукраїнська мова знала тільки: по словам, по домам, по ділам і т. ін. Але вже пам’ятки наші з XVI-гo віку часто мають по ділах, цебто замість давального відмінку по по появляється місцевий. Напр. у Крехівському Апостолі десь 1560-х років читаємо: Розбіглися по краинах 39, По тыіх сторонах 108, По землях 48, Тулячися по пущах, по горах 581 і т. ін. В Шевченковому „Кобзарі" маємо: Хилялась по шинках, по степах, по чернечих переходах, по келіях 185, по горищах, по коморах, по льохах, усюди 93.
Отже, по по в множині ставимо тільки місцевий: по горах, по словах, а не давальний: по горам, по словам і т. ін. Форми на -м — це архаїзми, що панують у мові російській та ще часті в мові галицьких письменників. 
І. О.
 
