З робітничого життя.
Безробіття. Величезні розміри, яких набрало безробіття серед трудящої людности в Бердичеві, на Київщині, примусило місцеве громадянство подумати про організацію тимчасового комітету для допомоги безробітним. Місцеві громадські круги звернулись з відповідним проханням до адміністрації, й з дозволу останньої цими днями відбудеться екстренне засідання бердичівської городської думи в цій справі.
Звірство. В казарми Ново-економичного рудника, в Донецькім басейні, вломився стражник, черкес Осергов, і застрелив з браунінга робітника Бабидина, а другого робітника Захарцева тяжко поранив.

