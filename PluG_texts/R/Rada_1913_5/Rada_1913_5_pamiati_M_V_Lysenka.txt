
Памьяти М. В. Лисенка.
В Вibliotѐque Universelle, Revue Suisse за январь 1913 в одділі „Хроніка з Росії“ надруковано таку статтю: Смерть композітора Лисенка.
Шляхи талановитих людей в Росії завжде бувають засіяні тернами. Життя композітора М. Лисенка, який недавно вмер на семидесятому році життя, не робить винятку. Він належав до найкращих представників російської інтелігенції, що зьявилась після кримської війни. Походячи з аристократичної родини, Лисенко був вихований без жадної російської традіції та впливу, навіть першою його мовою була французька. Але від перших стосунків з українським *) народом в ньому прокинулась гаряча любов до своєї нації і він віддав їй своє серце і хист. Рідня подбала, щоб дати йому укінчену музичну освіту, аби запевнити йому карьєру віртуоза. Лисенко скористував цю освіту на дослід над українською піснею і її джерелами. Він лишив по собі цілий скарб в збірниках народніх пісень, єдиних в своєму виді, яким любитель орігінальних мелодій і ціни не складе. На думку Лисенка українська і великоруська пісня мають спільне походження, але під впливом неоднакових історичних умов розвились незалежно і зберегли відмінний характер. 
Під натхненням народньої мелодії Лисенко поклав основу українській опері, яка на жаль, мало відома не тільки в Європі, але і в Росії, де уряд завше тремтить перед натяком на сепаратизм. 
Хоч про Лисенка і не можна сказати, щоб він був великим композітором, проте його опери, як от „Утоплена” на лібрето з повісті Гоголя має всі данні, щоб подобатись європейській публіці і претендувати на успіх рівний опері „Продана наречена" Сметани.
 Це цілком національна опера. Дух волі і щирости, яким вона перейнята, вабить і чарує. В ній почуваєш душу народа, який страждав в ярмі і рветься скинути ці несправедливо наложені кайдани. 
Лисенко справді завжде гаряче обстоював для українців право розмовляти вільно ва своїй мові і право на збереження свого національного характеру. Але найприроднійші вимоги були відмовлені Лисенкові за життя і по смерти. Не раз він був примушений друкувати свої українські романси без тексту, бо цензура вимагала щоб слова були на великоруській мові. Смерть незадовольнила його ворогів. Недавно в українському клубі на концерті памьяти Лисенка, під час виконання одного з його творів, націоналисти перервали концерт кидаючи каміння в вікна, а після того таким же самим способом маніфестували перед українською книгарнею. Ці факти трапились не де небудь в Македонії, але в святому місті Київі!
*) Автор замітки вживає скрізь petit-russien замісць український. 

