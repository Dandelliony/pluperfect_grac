
По Украіні.
У Киіві.
В українському науковому товаристві. В понеділок, 7 января, в 7 1/2  г. вечора в помешканні громадського зібрання „Родина" (В.-Володимирська, 42) відбудеться наукове засідання Товариства. Прочитано буде: 1) доклад М. Василенка: „Київ в XVIII столітті”, „Проект скасування Подолу"; 2) доклад Ів. Стешенка: „Новий твір Я. Кухаренка”. Потім відбудеться засідання Ради і загальні збори членів Товариства.

Громадське зібрання „Родина". 15 января мають бути загальні збори членів громадського зібрання „Родина". Обговорюватимуться такі питання: 1) балотіровка нових членів; 2) обміркування обрахунку на 1912—13 рік; 3) вибори кандидатів до Ради Старшин і до ревизійної комісії; 4) біжучі справи. 
Сьогодня в зібранні маскарад з двома призами за краще орігінальне вбрання. Вхід на маскарад для членів зібрання і учнів вищих шкіл —55 коп., инші —85 коп. 
Особ, які бажають пройти в масках, прохають неодмінно подавати в касу писані рекомендації членів клубу, або придбати квитки на вхід до початку вечора.
Про конфіскату „Снопа". Головне управління по справам друку офіціально опубліковало у Київі, що по постанові харьківського інспектора 16 октября 1912 року наложено арешт на № 41 українського журнала „Сніп”. Проти журнала роспочато судову справу по п.п. 1, 2 і 6 ст. 129 кар ст. за уміщення передової статі під заголовком „Харьків 14 жовтня".
Гор дума. 8 января одкривається перша сесія гор думи. В повістку внесено коло 54 питаннів.
Київська виставка. Управителем контори київської виставки призначено Н. Н. Петровського. 
Організувалася секція спорта і охоти. За предсідателя секції вибрано Л. К. Анохіна, за секретаря М. І. Розенталя.
Закриття виставки. Сьогодня в 4 год. дня буде закрито в педагогичному музеї 5 ту виставку картин київських художників.
Зьїзд городеьких діячів В найблизше засідання гор. думи буде внесено доклад про урядження у 1913 р. у Київі зьїзду гор. діячів.
Висилка. Цими днями в Умані арештовано тайного агента по перевозці емігрантів через кордон А. Фікслера. З наказу міністра внутрішніх справ його висилають у вятську губернію на три роки
Позов. Пом. поліцмейстера А. І. Верьовкин роспочинає позов проти хазяйки „Скетінг-Рінка“, дворянки Добржицької за продажу білетів, неоплачених гербовим збором.
Новий окружний суд на Київщині. Сьогодня в г Черкасах урочисте одкриття нового окружного суду. За голову цього суду призначено прокурора житомірського окружного суду А. А. Кунаховича. В район діяльности черкаського суду увійдуть повіти: черкаський, чигиринський і канівський. Функції нового суду почнуться з 1 февраля цього року.
В університеті Попечитель київської шкільної округи повідомив ректора київського університету, що міністр народньої освіти дозволив оставити при університеті для підготовки до ученої степені Ізабелу Абрамович по кафедрі математики і Варвару Адріанову по кафедрі російсьоі мови. 
На вищих жіночих курсах А. В. Жекуліної запись на екзамени йтиме з 7 января від 5 —7 год. вечора. Екзамени одбуватимуться з 14 по 20 января. Лекції почнуться 21 января.
Кооперативний зьїзд. Комітет по упорядкуванню всеросійської виставки у Київі клопочеться, щоб під виставку у Київі — дозволено було скликати всеросійський кооперативний зьїзд.
Кооперація на київській виставці. Кооперативна секція виставочного комітету організовує тепер бюро для підготовчих праць по загально-російському зьїзду підчас київської виставки. В бюро секція вирішила запросити місцевих діячів по кооперації і представників кооперативних інституцій. Секція виробляє програму зьїзду, яка буде остаточно переглянута на нараді організаціонного комітету 10 января.
Зьїзд земських уповномочених. Київська губ земська управа скликає на 27 января перше зібрання уповночених тих земств, що вступили у київське товаристве західних земств по закупці сельсько-господарських машин.
Маріавитський костьол. Київська маріавітська община звернулася до гор. думи з проханням, щоб город дав їй землю для будівлі костьолу.
Нові будівлі. За останні пять років 1907—1911 у Київі збудовано 1589 нових будинків.
Справа страхування робітників. Позавчора під предсідательством графа А. А Бобринського одбулось засідання комітету по заснуванню в Київі товариства для страхування робітників. По новому закону про страхування робітників Росію поділено на кілька районів. В київський район увійшли: Київщина, Волинь, Полтавщина і Чернігівщина. Страхування обовязкове дла всих підприємств, в яких є не менше 20 робітників. В київському районі таких підприємств коло 800. Організаційну роботу по київському району міністерство доручило всеросійському т-ву сахаро-заводчиків. Товариство-ж сахарозаводчиків організувало спеціальний комітет з представників всяких промисловостей. Комітет цей і веде організаційну роботу по здійсненню нового закона. Комітет має скликати в марті або апрілі зьїзд представників усяких промисловостей, який вибере уповномочених, а уповномочені вже розглянуть проект статуту київського страхового товариства.
 Нещастя на залізниці. Вчора вночі сталося нещастя з товарним поїздом № 24 на перегоні Шпола—Сігнаєвка, п.-з. залізниць. Поїзд, йдучи під гору, розірвався і вагони пішли вниз. Розбилось 4 вагони. Нещастя з людьми не було. Колію завалено, через це задержався в цьому місці почтовий поїзд, бо пасажирів пересажували на другий поїзд.
Смерть од чаду. В Протасовому яру № 35 жило в одній кімнаті три робітники: М. Жуков, 21 р , А. Останюк, 28 р і Є. Никитюк. Вернувшись з роботи, робітники натопили піч і полягали спать. На другий день сусіди, бачучи, що робітники довго не виходять увійшли в хату. В хаті було повно диму. Жуков і Останюк лежали мертві, Є. Никитюк ледві живий. Нинитюка скора поміч врятувала.
Арешт безправних. Позавчора на Подолі поліція арештувала 4 безправних євреів.
Сніг. Вчора в управління півд. - зах. зал. дороги надійшли телеграми, що в районі північних участків дороги падає густий сніг.

