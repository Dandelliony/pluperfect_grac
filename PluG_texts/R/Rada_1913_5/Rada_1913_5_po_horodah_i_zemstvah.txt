По городах і земствах.

 Учительська семинарія. Справа з одкриттям учительської семинарії в Балті, на Поділлі, наближається до закінчення. На будування семинарії земство призначило 10 тис. карб, і на її утримування— по 2 тис. карб. річно. Городська дума одрізала під будинок семинарії участок городської землі. До будування семинарії приступають з весни цього року. Семинарія випускатиме переважно сельських учителів, в яких тепер, з побільшенням числа шкіл, відчувається пекуча потреба. 
Хліборобський склад. У 1911 р. минуло 17 років істнування хліборобського складу херсонського повітового земства й 10 років — одколи його реорганізовано. За цей час з складу продано хліборобського знаряддя, насіння й т. и. на 2.144.220 карб., з чого одержано чистого прибутку 101.469 карб. Склад має тепер 20 одділів, з яких у 1911 р. продано продуктів на 368.096 карб. 
Одкинуте прохання. Міністр торговлі Тімашов одкинув прохання катеринославської городської управи, щоб їй, зважаючи на „вугільний голод", дозволено було привезти з за кордону 5 мил. пуд. вугілля по льготному таріфу.

