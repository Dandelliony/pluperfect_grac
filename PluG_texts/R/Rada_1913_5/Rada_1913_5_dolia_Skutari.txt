Доля Скутарі.
Віденський кореспондент римської газети „Giornale d`Italia“ повідомляє, що в дипломатичних колах Відня переконані, що незабаром вплив австрійської воєнної партії на ход подій зменшиться. В можливість відновлення війни в Відні не хотять вірити. Всю увагу звертають тепер на границі майбутньої автономної Албанії в звязку з тими гарантіями, шо повинна дати Сербія в доказ своїх мирних замірів. Кореспондент додає, що Австрія ні в якому разі не допустить приєднання Скутарі до Чорногорії, навіть в тому разі, якби це порушувало добрі стосунки Австрії з Італією. Всі заходи Італії, щоб Скутарі оддати Чорногорцям не мали ніякого успіху в Австрії, і, очевидно, немає ніякої надії, щоб дальніші клопоти Італії в цьому напрямкові могли мати який небудь успіх.

