Украінське мистецтво В 1912 році.

Ще яких небудь років 7—10 тому не тільки українське мистецтво а й українське життя взагалі нічим себе майже не виявляло.
 Тепер же, оглядаючись на пережитий рік, ми можемо зупинитись на фактах і зьявищах, що ясно показують як заінтересування нашого громадянства рідним мистецтвом, так і певний поступ в розвитку самого українського мистецтва.
 Найвидатніщою може подією в житті українських художників за минулий рік треба вважати українську артистичну виставку у Київі, що відбулася з самого початку 1912 року. Вона обьєднала собою 52 художників, що дали 352 картини, 40 №№ архітектурних і шість №№ різьби. Виставка дала змогу нашим художникам ближче познайомитися між собою, обмінятися думками що до розвитку рідного мистецтва, подумати про організацію постійного товариства художників та про видання спеціального артистичного органу.
 Хоч матеріальний успіх виставка мала і незначний, за те моральне значіння цеї виставки було безумовно велике, особливо для тих художників, що живуть по далеких закутках. Про це свідчать численні листи, з якими звертаються провінціальні художники до нашої редакції, запитуючи, коли і де буде знов українська артистична виставка, що робиться в справі організації тов-ва передвижних українських арт. виставок і т. д. На жаль, на такі запитання доводиться давати дуже сумну відповідь — Київські художники скілька разів збіралися, виробили проект статуту і на тому заспокоїлися... А для нової виставки, не можуть знайти помешкання.. 
На київську українську виставку видатніщі наші художники прислали здебільшого дрібніщі свої твори і це значно пошкодило самій виставці, котра не могла глядачеві дати більш менш ясного представлення про кожного автора. 
Як можна було помітити — художники наші працюють під впливом двох шкіл: російської академії художеств і польської академії —у Кракові. Своєї національної яскравої фізіономії наші художники не встигли ще показати.
 Архитектурний одділ на виставці було представлено досить багато в фотографичних знімках з українських будинків і в проектах архитекторів: Тимошенка, Сердюка, Лушпинськоге, Кричевського, Проценка та инш. Перед глядачами воскресав український будівельний стиль у всій своїй орігінальній красі і ріжноманітности. Виставка навіть неймовірним Хомам наочно показала, що український архитектурний стиль це не вигадка, не фантазія  скількох людей, а ціла область мистецтва, надзвичайно інтересна, своєрідна і живуча. 
Ще одну українську архитектурну виставку було улаштовано в лютому у Петербурзі студентами українцями інститута гражданських інженерів. Найбільше матеріялів на виставку цю постачив Дьяченко, що сам їздив за ними по Україні; плани і рисунки дали також Литвиненко, Шумов, Сулін та инш. по світській та церковній архітектурі. 
Хоч виставка була далеко неповна порівнюючи з тим, що зроблено в справі розвитку українського архитектурного мистецтва, але все-ж таки вона лишила по собі дуже гарне вражіння і зацікавила не тільки студентів, а й професорів інституту.
 Дуже відрадною подією є заснування у Харькові при товаристві місцевих художників спеціально українського гуртка, який виробив широкий план для своєї діяльности і дещо успів уже й провести б життя (реставрація старої української церкви у Харькові). 
В хрониці артистичного життя на Україні за минулий рік не можемо не згадати про роспочату торік реставрацію одного з найкращих на Україні памьятників будівельного мистецтва XVIII віку — батуринського палацу гетьмана Кирила Розумовського. Будівничий цього палацу — знаменитий архитектор Ростреллі — долучив тут в дуже влучний спосіб до чистих західних архитектурних форм деякі признаки українського стилю (розмальована будівля в національний український синьо жовтий колір, а місцями золотистою і білою фарбами, ліпна українська орнаментика, скомпонована з ростин; гетьманська булава над балконом і т ин.). 
Про зацікавлення українським архитектурним стилем свідчить успіх торішніх рефератів на цю тему в українському клубі у Київі, в українській секції московського т-ва славянської культури та инш. Все частіше попадаються в газетах звістки про нові українські стильні будинки в Харькові, Одесі, Катеринославі, Київі, Полтаві, Кубаншині і т. и. 
Можна тепер сказати, що справу українського будівельного стилю вже зсунуто з мертвої точки далі вона все більше буде розвиватися, притягатиме все більше працьовників-артистів, які безперечно дадуть нам не один прекрасний зразок будівлі в рідному стилю.
 Найслабше розвинута в нас скульптура. Українських скульпторів дуже мало. На київській українській виставці представлено було всього шість річей трьох художників. Гнітюче вражіння справив третій міжнародній конкурс проектів памьятника Т. Шевченкові, що відбувся в декабрі минулого року. Представлено було на конкурс багато (до 40) проектів. Але за винятком двох трьох проектів, що одбивали на собі печать справжньої творчости, решта не витримували найлагіднішої критики як з боку техніки, так і композідії ахо експрессії та виконання. Досить згадати хоч би такий фантастичний проект: величезна колонада з обличчям гетманів, бунчуками й булавами, серед колонади на пьедесталі сидить якась зігнута постать, а перед нею обеліски, сфінкси і т. ин. І вся ця нісенітниця називається „Славою Шевченка"…
З конкурсом проектів на памятник Т. Шевченкові нам взагалі не поталанило. Але зневірятися нам і дуже сумувати не приходиться. Німці вже пьять конкурсів оповіщали на проекти памьятника своєму генієві Бісмаркові, витратили на ці конкурси більше 2.000.000 марок і все ж таки нічого не добилися... Отже німців ніхто не назве бездарною нацією. Будьмо ж і ми вдячні членам нашого комітету й жюрі, котрі сміливо одкинули всі проекти, як недостойні великого українського генія.
 В монументальному будівництві тепер взагалі помічається занепад. Недурно ж у Петербурзі при товаристві архитекторів-художників засновано спеціальну скульптурну секцію, якій доручено дослідити причини упадку момонументальної скульптури і знайти способи відродити її. 
На протязі минулого року серед наших художників не раз здіймалося питання про видання українського артистичного органу. Потреба в ньому, очевидно, уже назріла, бо на прикінці 1912 року у нас зразу появилося аж три журнали, що виставили трохи не одну програму. Окрім того, намічено ще цілий ряд художніх видань. 
Найсамперед вийшло „Сяйво“ -  „багато ілюстрований літературно-мистецький місячник", як рекомендує його сама редакція.
 Залишивши на боці всі щедрі обіцянки, якими журнал думає притягнути собі покупця й передплатника, треба сказати, що перше число „Сяйва" справляє зверхнім виглядом приємне вражіння. Гарний папір, чітка печать, маса репродукцій фотографичних знімків (групи з М. В. Лисенком, портрети М. Лисенка; його автограф-композиція „Марш Дорошенка", артисти труппи М. К. Садовського -  виконавці „Зачарованого кола" в ролях, комерційна школа київського т-ва учителів - в укр. стилю та ишн.).  Але мистецтва українського тут поки що мало. Цікавіші речі — спогади д-ки О‘Коннор-Вілінської про М. В. Лисенка, пьєска „N cturno"—Л. М. Старицької-Черняхівської, початок статей І. Стешенка про історію української драми 19 століття та замітка В Борецького про творчість нашого композітора ГІ. Сениці. Можна побажати, щоб редакція „Сяйва" на далі не обмежувалась поміщенням фотографичних знімків, а давала більше репродукцій з творів українських художників а також і народнього мистецтва.
 Другий журнал — ілюстрований тижневик „Вістник культури і життя" виходить під редакцією д. Г. Хоткевича. Перше число зложене досить цікаво. Є інтересні замітки про скульптуру (М. Коненков), театр (японська драма), музику (прелюдії Шопена). Але українського тут за винятком хроніки, нічого нема.
 Треба зауважити, що ціну своєму виданню д. Хоткевич назначив як для українців дуже дешеву: шість рублів за 52 числа по два аркуши в кожному числі. 
Третє художнє видання — двохтижневий журнал „Ілюстрована Україна", виходить у Львові, редактується комітетом під проводом д-ра Івана Крипякевича. Журнал великого формату. Перше число —з досить ріжноманітним і цікавим змістом. Є статті „про українську культуру", „Батуринські палати", „Про Наполеона", найновішу українську ліріку, про різдвяний гумор в старій Україні, про Арнольда Бекліна, Герарта Гауптмана та инш. Ілюстрації або з творів всім відомих європейських художників (Беклін), або передруки з того українського, що уже було видано (знімки з палацу Розумовського — видруковані в трудах XIV археолог. зьїзду в Чернігові). 
Звичайно на перших ступнях нового діла трудно зовсім уникнути хиб. Одначе з певністю можна сказати, що при де-яких дефектах вже ці три журнали внесуть оживлення в українське мистецтво, притянуть може нових людей, діячів, дадуть імпульс для нової творчости нашим художникам.
 З інтересних художніх видань минулого року треба ще зазначити дві книжки проф. М. С. Грушевського — Популярну „ілюстовану історію України" та „Культурно-національний рух на Україні в XVI —XVII в “ — обидві з масою рисунків в тексті — знімків з старих українських гравюр, заголовних листів у книжках, портрет в, старовинних українських будівель (манастирів, церков), заставок, ініціалів і т. ин. Книжки ці й справді можуть „зацікавити широкі круги читачів сферою артистичного життя і творчости... Найбільш з старого друкарського і граверського куншта" 
У Москві видано коштовний збірник „На спомин 50-х роковин смерти Т; Шевченка"  з репродукцією рисунків Т. Шевченка, його портретів, юбилейних стильних адресів і т. ин.
 Полтавське земство, окрім ілюстрованого каталога кустарних українських виробів, що продаються в земському складі, випустило ще коштовний збірник української різьби по дереву. 
Художник С. І. Васильківський видав дуже дорогий, але з наукового боку малоцінний збірник мотивів українського орнаменту, а також 12 листовних карток в красках з своїх картин (1) річка Псел в Полтавщині, 2) шлях Ромодан, 3) Гребля Квітки-Основяненка, 4) Весна під Полтавою, 5) Хата в с. Опошні, 6) Сковородинська псальма. 7) Подарунок, 8) Запорожець у степу, 9) Козак Голота, 10) Обрання полковника, 11) Різдвяні святки і 12) Церква в с. Ходорові на Київщині). 
Для ознайомлення Європи з нашим народнім мистецтвом важне значіння має надзвичайно цікава стаття д. М. Біляшівського, видрукована в сентябрському додаткові до англійського художнього журналу „The Studio“. Стаття багато ілюстрована прекрасними коліровими знімками з українських плахт, килимів, вишивок, різьби по дереву, зразків будівництва і т. и. 
На протязі минулого року виготовлено до друку ще два дуже коштовних художніх видання: великий збірник французькою та українською мовами — українське мистецтво (народнє) під редакцією Вадима Щербаківського та серія українських килимів —під редакцією М. Ф. Біляшівського.
Ми дуже радо вітаємо ці заходи опубліковати ті коштовні художні скарби, що переховуються по українських музеях, недоступні для загального вжитку. 
Треба б також звернути нам увагу на художні видання для дітей. За кордоном давно вже працюють для дитячих книжок найкращі художні сили. У нас же за минулий рік можна пригадати тільки одно, чи двоє подібних видань (ілюстрації в сілуетах худ. Бурячка до казки „Дід та баба й золоте яєчко", ілюстрації Каріка до копійчаних казок видавництва „Нашим дітям"). 
Нам зостається згадати ще про деякі важніші статті, писані російською мовою по всяких періодичних виданнях. Чимало уваги українському мистецтву на протязі минулого року присвячував київський журнал „Искусство" (велика стаття д. А. Сластьона про відомого художника П. Д. Мартиновича, критичні й хронікальні замітки про українське мистецтво в Кіїві). Де-кілька цікавих статей про наше мистецтво видруковано було в московському місячникові „Украинская Жизнь". 
Огляд наш українського мистецтва в 1912 році не може, розуміється, претендувати на повноту. Ми торкнулися тільки замітніших подій і зьявищ.
 Отже і з наведеного вище нарису бачимо, що, порівнюючи з попередніми роками, у нас за минулий рік в сфері мистецтва де-що робилося. Але зроблено все ж таки дуже ще мало. Серед наших художників архитекторів, скульпторів, малярів є чимало людей здібних, талановитих. Та кожний з них живе й працює самотно, без товариської піддержки, поради, обміну думок. Художня творчість вимагає художньої атмосфери, відповідного оточення з одного боку і захоплення громадянства артистичною творчістю—з другого. Треба нашим художникам утворити таку атмосферу, бо тільки в ній родяться генії.
 Щоб з роствору добути кристалів, треба, щоб цей роствор був цілком насичений. Блискучі кристали індівідуальної творчости також можуть появитися тільки в атмосфері до краю насичені художнім життям. Кажуть, що геній подібний до бога: його находять в такій мірі, в якій шукають.
 Коли нам потрібні художні генії, коли ми хочемо їх маги, то працюймо ж, шукаймо їх і тоді вони самі перед нами зьявляться. 
М. Л—жий.

