По Росіі
В Державній Раді. В колах Державної Ради зробило велике вражіння виключення із списку членів першого департамента Таганцева та Шмемана. Виключення Шмемана має звязок з призначенням його на посаду предсідателя особливого присутствія по примусовому одчуженню нерухомих майн. Непризначення в перший департамент Таганцева поясняють його власним небажанням. Кажуть, ніби він сам прохав предсідателя Державної Ради роспорядитись про увільнення його од праці в першому департаменті. Мотивував він своє прохання втомою та необхідністю роботи по загальному зібранню. Але таке формальне пояснення не задовольняє радянські кола, в яких зазначають, що і в минулому році із першого депертамента були виключені представники центра Зіновьєв 2-й та Платонов, замісць яких призначено було двох членів правого гуртка. Після виключення двох нових представників центра праве крило набірає в першому департаменті більшости. Із 10 членів департамента ліберальна меншість складається тілько із 3-х членів: предсідателя департамента Сабурова, Манухина й члена гуртка нейдгардтців Турау. Склад 1-го департамента, в який увіходять тепер замісць 12 тілько 10 членів, поповняти поки що не думають. („Р. Сл.“). 
Реформа шлюбної розлуки Відомий проект реформи шлюбно-розлучного процеса, що викликав непорозуміння між відомством юстіції та найсв. синодом, мають знову незабаром обмірковувати представники обох відомств. Протягом цілого року одбувалось між міністерством юстіції й синодом листування з приводу проекта. Тепер міністерство юстіції де-чим поступилоса і визнало за можливе прийняти такі поправки синода. Чоловік, що хоче розвестися з жінкою, перш за все повинен подати про це заяву в духовну консісторію. Консісторія, після заведеного порядка умовлення, видає чоловікові відповідне свідоцтво про умовлення. Після цього чоловік подає скаргу в окружний суд, в якій зазначає один із приводів до розлуки. Судова влада має вияснити зазначений в скарзі факт, після чого повідомляє про це духовну консісторію. Консісторія, ознайомившись із справою, робить постанову про задоволення прохання; вона ж має за свій обовьязок виконати присуд окружного суду. („Рѣчь“). 
Поліція й допомога голодним. Із слободи Миколаївської, астрах. губ., повідомляють, що місцеве товариство зазнало великих перешкод, подаючи по звичаю перед святами допомогу бідним. Перешкоди чинила поліція. Перш за все пристав заявив, що товариство не має права видавати допомоги бідним після ціркуляра астраханського губернатора, який заборонив як приватним особам, так і різним товариствам подавати допомогу голодним. Товариство по телеграфу просило у губернатора дозволу „провадити діяльність по затверженому статуту товариства"і подавати допомогу бідним, як це велося в инші роки. Губернатор дозволив і товариство почало видавати. Але пристав зьявився і знову заборонив видавати пособія на підставі ніби одержаної ним од справника телеграми, якої він, одначе, не показував. Вночі він передумав і сповістив, що товариство може видавати допомогу бідним, тільки не борошном (бо в статуті, мовляв, нічого про борошно не згадано) і крім того неодмінно у власному будинкові. Не було часу скаржитись на пристава і довелося згодитись і з такими умовами. Хліб видавали печений. Кошти, одержані од Імператорського вільного економичного товариства. („Совр. Сл“.).
Російська мова в Фінляндії. На обміркування ради міністрів надіслано двоє законодавчих міркувань з приводу питання про заведення російської мови в діловодстві фінляндських казенних інституцій: одно прислав генерал-губернатор, друге — сенат. Обидва законопроекти згожуються по питанню про обовьязкове знання російської мови для фінляндських служащих особ. ( "Р. В.").
300-ліття Дому Романових. Єсть чутка, що всі міркування про амністію, дарування недоїмок й такого иншого в звязкові з 300-літтям Дому Романових не мають підстави. Міністерство внутрішніх справ одержало з канцелярії по прийому прохань на Височайше Імья повідомлення, що всі прохання, пристосовані до ювилею, зоставлені ’без наслідків. Разом з тим міністерству радять надалі такі прохання повертати назад прохачам. Ювилейні свята будуть мати переважно характер церковних свят.


