На Кавказі.
 (Врожіння ).
Як звісно, Кавказ довго був для Російської держави другим Сібіром, а через те тут навіть тепер можна зустріти старих політичних засланців. Ці люде непохитного політичного світогляда похожі в своєму становищі на своєрідніх Робінзонів: серед широченного людського ріжноязичного кавказького моря вони були одні, і тілько деякі з їх заводили собі якого небудь місцевого Пьятницю... Серед старих засланців чималий процент українців; це жертви 1861—3 і пізніших років. Ці люде зжились з своїм лихом і краєм, і в своєму духовому життю ні чим не одріжняються від маси рядових українців. Свої переконання вони держать для себе і навіть дітям нічого, крім якихсь-то споминів про минувше не дають. Як зразок цих “батьків і дітей“ нагадаю пригоду з листами Т. Г. Шевченка. У Тараса Григоровича був, судячи по листах, гарячий приятель К.—засланець, а потім лікарь на Кавказі. ,роживши багатенько часу, К. умер, зоставивши своєму синові спогади і і листи. Цей син — нащадок свідомого українця, з минулого зробив тілько один висновок—що листи Тараса Григоровича-річ досить цінна, і через те, коли українські інституції почали з ним листуватися з цього приводу —він заломив скажені гроші... На цім діло і скінчилось. Пригадав я старих засланців-українців через те, що вони занадто негативно дивляться на нові громадські зьявища на Україні і за кордоном. Тільки одинокі особи йдуть на зустріч новим течіям і з старим досвідом беруться за молоде діло... 
Пробуждення національної свідомости серед українців мешканців Кавказу почалось давно —з часів гастролів трупп Кропивницького та инших актьорів, аж до Гаркуна-Задунайського... Звичайна і перша форма єднання це на сценичному грунті. Аматорські гуртки зьявляються то тут, то там. Це перший ступінь. Инші далі цього не йдуть, пробавляючись „русско-малороссійскимъ искуствомъ”. Корінь цього лежить в малій освіченості і взагалі в темноті людности. Але там де єсть національно-освічені люде, вони потроху з гуртків роблять свідому частину далекого рідного краю, реагують на найменший прояв житти... По скільку це набірає інтенсівности можна бачити хоч-би з того, що в деяких місцях, як от у м. Михайлові, баталіонний командір заборонив українські вистави, мотивуючи це небезпешними наслідками... 
В Тіфлісі першою піонеркою-аматоршею треба лічить талановиту артистку, котра колись то працювала в труппі Кропивницького, М. П. Біляєву. Коли в Тіфлісі було вистроено „Народный Домъ", серед мало не 10-ти секцій всяких народностей зьявилась і українська, з своїм статутом. Це був перший виступ українців, не лічучи „благіх намірів“ організувать свій клуб, читальню то-що... На жаль, внутрішнє життя складалось часто-густо з боротьби за „першенство“; але не мішало „Українському драматичному гурткові стать помітним фактором місцевого життя, притягуючи до себе все більш менш свідоме національно. Звичайно, в „кружку" попадаються люде й инших націй, котрі їдять хліб з українського мистецтва. (Елемент цей в конечнім рахунку треба вважать дуже небажаним і шкодливим). Кружок мав і має великий успіх серед мешканців Тіфліса—і своїх і чужих. Кожний спектакль, а особливо святкування роковин Шевченка завжде з матеріального боку був гарний. З художнього боку вистави були також гарні. Останньою подією громадського значіння є посилка вкраїнським парламентським послам у Відні телеграми з привітом, під час відомої боротьби в парламенті. Як відомо, особи, що підписали привітання, набрались досить лиха. „Зачинщики" утеряли посади, а решта й до цього часу жде кари. Але в конешнім рахунку життя української громади в Тіфлісі йде своєю звичайною дорогою. На чолі покіль-що стоїть С. К. инших членів гуртка виділяються дд. Марченко й Підвисоцький (артист і автор кількох драматичних пьєс). Особливим гуртком стоїть д.д. Чаров з своєю труппою, а в останній час —і д. Біляєва. В обох гуртках є талановиті люде. Зьєднайся в одну купу всі вкраїнські гуртки в Тіфлісі, вони-б дали досить значну силу. А в-роздріб ідучи, вони гублять багато і часу і сили на особисті рахунки і завжде заважають один другому.
 Тіфліська преса на мовах російській, грузинській, вірменській і татарській з великою охотою завжде містила звістки і статті на вкраїнські теми. Під час святкування 50-х роковин смерти Тараса Григоровича буквально всі газети умістили більші чі менші статті, а історія з українським університетом у Львові була деякий час „гучною справою". Права газета лютувала, кличучи на голови „мазепинців” грім і блискавку... Ліві газети печатали інформаційні звістки... Найбільш прихильними до вкраїнства треба лічить „Закавказскую Рѣчь", „Закавказье", „Джеджілі", „Сахалхо", „Сурундак" і „Мшак".
 Підраховуючи життя українського гуртка в Тіфлісі, можна сказати, що він тілько-що починає жить і набіратися сили. Новий.

