Політичний огляд.
Перший тиждень нового року закінчився двома видатними політичними подіями. Великі держави, як повідомляють телеграми, нарешті, подали колективну ноту турецькому урядові в справі сдачі турками Адріанополя болгарам і в справі питання про Егейські острови. Друге видатна подія — це вибір у Франції нового президента республіки. Що до ноти держав, то ми знаємо поки що тілько про самий факт її подання. В якій формі, чи в мягкій і запрошуючій „кь порядку" — зложено ноту держав, докладних відомостів поки що немає. Але, факт — фактом. В великих дипломатичних муках і ваганні народилась ця славнозвістна нота. Довго посли великих держав міркували над нею, уперто не згожувались на неї представники Австрії і Германії, але, очевидно, одержали перемогу дипломати супротивної сторони і прихильники ноти, цеб то англійські, французькі і російські. В рішучу хвилину до них пристав італійський представник під впливом свого короля, зятя чорногорського короля. Тепер слово за Турцією. Відповіді турецького уряду на ноту держав треба сподіватись незабаром. Телеграми вже повідомляють, що рада турецьких міністрів мала обмірковувати ноту вчора. Але турки, по старій звичці можуть і тут вжити старої тактики затягування справи. Ця тактика ними вже добре випробувана на мирній конференції. Властиво, мирна конференція фактично вже не істнує, а делегати балканських держав і Турції сидять в Лондоні весь тиждень без діла, приймаючи часами англійських кореспондентів і висловлюючи в своїх інтервью усякі свої міркуваня і погляди, що мають дуже мало спільного з діяльністю мирної конференції. Тепер, коли держави нарешті подали свою ноту Турції, треба сподіватись повороту в праці мирної конференції. Коли відповідь Турції на ноту буде негативна, мирна конференція в Лондоні мусить припинитись і почнеться на Балканах знов війна, до якої і турки і балканські народи готувались весь час досить завзято. Коли ж Турція згодиться на вимоги ноти держав, мирна конференція буде знов засідати в Лондоні, і певно ще довго. 
Становище турецького війська, наскілько можна вірити звісткам з Відня, дуже лихе. Там ніби повна дезорганізація справи, а малоазійське військо, яким турки поповнили армію під Чаталджою, бунтується. Крім того, в самій армії младотурецька пропаганда дуже дезорганізує дісціпліну. Про болгарське і сербське військо йдуть зовсім протилежні звістки-—там запанував бадьорий дух. Грецьке військо з успіхом веде кампанію в околицях Філініади. Флот грецький потерпів на минулім тиждні втрату; вибув з строю крейсер „Македонія". Становище чорногорців під Скутарі — лихе. Досі всі їхні атаки не мали успіху. Крім того, Австрія ні защо не згожується, щоб Скутарі одійшло до чорногорців. Справу з Албанією одложено на нараді послів в Лондоні на далі.
 Руминія, користуючись скрутним становищем Болгарії, здобула собі під погрозою пристати до Турції досить велику смужку землі на північ і схід від Сілістрії, а також добилась фактичного скасовання болгарської кріпости Сілістрії, дуже важної для Болгарії. В Болгарії з приводу цього затаїли велику злобу проти Руминії і обіцяють віддячити їй за це в свій час.
Вертаючись до другої видатної події минулого тижня—виборів президента республіки у Франції, треба зауважити, що не стілько сам факт виборів нового президента має значіння в міжнародній політиці, скільки особа нового президента. Пуанкаре — перший президент Франції-—дипломат в повному значінні цього слова. Його діяльність на посаді премьєр-міністра і міністра закордонних справ —ще свіжа
і може бути сміливо порукою, що новий президент зуміє підібрати й відповідних міністрів і надати Франції першу і видатну ролю в міжнароднім життю.
 Еспанський король несподівано вдарився в лібералізм і обіцяє надалі ввести взагалі ліберальний курс. При сучасному становищі Еспанії, захопленої клерикалами, приток свіжих громадських і політичних сил був би справжнім рятунком. І це молодий еспанський король вгадав вчасно.

