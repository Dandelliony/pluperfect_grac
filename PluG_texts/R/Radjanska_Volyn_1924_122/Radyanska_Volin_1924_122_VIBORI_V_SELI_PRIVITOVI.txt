ВИБОРИ В СЕЛІ ПРИВИТОВІ.
10 листопаду в с Привитові, Мниропільського району, відбулись перевибори сельради. На перевиборах був представник  миропільського РВК. Перевибори на жаль, провалились дуже у швидко. Обговорення кандидатів майже не було, але це завдяки тому, що селянин ще не привик до того, щоб говорнти правду в очи, а так як обговорювання приходило при одкритих дверах, то жадного обговорювання май же не було. Селан на вибори з'явилось досить, але завдяки тому, що помешкання було мале — багато громадян стояло в сінях і активної участи в перевиборах не приймало. Це помилка голови сельради, котрий міг влаштувати перевибори в театрі. Списки кандидатів, що було складено виборчкомом, було до перевиборів змінено майже три рази. На віщо їх зміняли —не відомо.
Обраний склад сельради більш-менш задовольняючий, за винятком бувшого голови сельрада, якого не вибрали, а втиснули. Бувший голова сельради—залишився головою і на далі, але це все проти волі виборців. Цю несподіванку для селян зробив представник РВК'у, що керував виборами. Він дуже добре бачив, що як вибрані члени сельради, а також і представники партії висловлювались проти цього голови, але не вважаючи на все це, він лишився головою. А варто його зняти, бо він дуже вже закомісаривса і громадяни до нього ставляться не як до голови села з пошаною, а як до страшного начальства —а це вже не гарно. Начальствувати він дуже любить. Варто було б більш уваги при перевиборах. А.
