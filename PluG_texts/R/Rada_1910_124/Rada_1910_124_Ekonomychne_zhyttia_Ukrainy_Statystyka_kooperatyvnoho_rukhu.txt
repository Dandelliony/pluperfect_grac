Економичне життя України. Статистика кооперативного руху.
З початком літа й літньої хліборобської праці інтенсивність кооперативного руху на Вкраїні трохи ослабла. За останній час (приблизно за місяць) потребительських товариств одкрилось 10: з них на Поділлі відкрилось 6 товариств (села—Зяньківці, Увса, Бабин, Косиківці й Залісці та містечко Заміхов), на Полтавщині—3 товариства (села — Гнилиця, Вейсбахівка й Погребки) й на Київщині —1 товариство, в селі Беркозівці, канівського повіту. 
Що до позичкових товариств, то їх за останній час одкрилось ще менше. Маємо звістку тільки про одне з них- -у селі Винцентівці, на Київщині, де статут уже подано на затверження. Взагалі ж справа з позичковою кооперацією, принаймні, з боку статистичного, стоїть на Вкраїні цілком добре. Так, на Поділлі, на відомости „Світової Зірниці‟, тепер є 39 позичково-зберігательних і 48 позичкових товариств, а всього 87 кредитових інституцій, тоді як торік о цій порі їх там було тільки 60. Треба, між иншим, зауважити, що це все товариства сельські й селянські, 3 Чернігівщини також повідомляють, що інтерес селянської людности до позичково-зберігательних і позичкових товариств за останній час там значно збільшився. Прохання про відкриття товариств надходять мало не що-дня. Зараз число позичкових товариств у губернії доходить до 125, а позичково-зберігательних—до 82. Більшість істнуючих товариств функціонує цілком добре й перебуває в гарних обставинах. Особливо помагає товариствам приплив сторонніх вкладів. Тепер товариства беруться до розвитку операцій з позичками під заставу всіляких сельсько-господарських продуктів („Чер. Сл.“). У херсонськім повіті помічається те саме з'явище: за короткий час у повіті відкрилось більше 55 позичкових і 20 позичково-зберігательних товариств. 
Не щастить тільки союзникам у їх бажанні осоюзити нашу сельську кооперацію. Торік коли-не-коли ще зустрічались звістки про те, шо в тім або иншім селі, здебільшого на Поділлі або на Волині, союзники спромоглись одкрити „товариську‟ крамницю. А цього року на такі звістки повстала повна посуха: за цілий рік ми зустріли тільки одну таку звістку. А саме, в однім з останніх чисел „Подолія“ повідомляє, що союзники відкривають потребительське товариство в селі Паплинцях, Літинського повіту. Не дуже, мабудь, довіряють селяне союзникам, коли за цілих п'ять місяців вони ледве спромоглись на заснування одного товариства.
