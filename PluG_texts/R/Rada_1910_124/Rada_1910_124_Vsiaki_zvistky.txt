Всякі звістки.
ПЕТЕРБУРГ, 31. Ходить чутка про одставку Шварца. Ставлять це в звязок з заведенням військового ладу в початкових школах. 
По закінченню гаринської ревизії, в міжвідомственній нараді буде обговорюватись проект реформи інтендантства. 
Викрито зловживання і рострати в Червоному Хресті по догляду покалічених салдатів. Покалічених годували червивими харчами і дуже скупо. Непокірних сажали в карцер і били. Приют закрито. Предсідательницю комітета княгиню Лобанову. Ростовську і начальницю Нессер увільнено з посад. 
На кватирю контр-адмірала Князева посильний приніс пакуночок. В пакуночку була дитина з запискою: „На добру пам'ять за ці троянди". Носильник сказав, що пакет дала якась молода дама. 
Військове міністерство вносить проект про полегчення вольноопреділяющимся поступати в офіцери. 
ХАРЬКІВ, 31. Міністр Шварц визнав невчасним заснування народнього університета. Городська дума хотіла заснувати університет в пам'ять 17 октября.
МОСКВА, 31. Общество славянської культури постановило бойкотувати з'їзд в Софії. 
ТИФЛІС, 1. Виїхала партія інжерів вишукувати місце для нової залізниці Боржом — Каре. 
МОСКВА, 1. Трамваї почали ходити в 8 год. ранку. 
РИГА, 1. Дума асігнувала на ювилейні свята 35.000 карб. Із Штетина параходом привезено кінну статую Петра Великого. 
РИГА, 1. На параході „Генерал Ціммерман‟, що прибув з вугіллям з Англії, витрушено нелєгальну літературу і прокламації на латишській мові. Література призначалась для тутешніх соц.-демократів.





