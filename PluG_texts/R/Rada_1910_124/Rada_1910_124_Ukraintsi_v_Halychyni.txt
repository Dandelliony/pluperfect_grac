Украінці в Галичині.
♦ Катування дітей в школі. 3 Галичини пишуть, що в Заріччі, богородчанського повіту, робиться теж саме, що колись було у Вжезні на Познанщині, ріжниця тільки та, що там учителі німці катували польських дітей, а тут учитель поляк б'є дітей за те, що вони українці. Селяне Заріччя в листі до редакції „3. і В.“ наводять ряд прикладів того, як поводяться з дітьми в школі вчитель та ксьондз. Між иншим, ксьондз загадував дітям креститись по католицькому і коли одна дівчинка стала хреститись так, як вона звикла робити це, а не так, як загадав ксьондз, то він побив її за це так, що вона заслабла. Трохи не половина дітей слабі або були слабими від переляку та катування. Вже кілько батьків подали до суду скаргу на вчителя та ксьондза за те, що вони б'ють дітей.
♦ Робітники-артисти. В початку мая гурток аматорів-українських робітників виставляв в Бориславі драму Б. Грінченка „За батька“ (Степовий гість). Вистава пройшла гарно.
