За кордоном.
Одставка Дернбурга.
Юнкерська олігархія в Германії, проти якої нічого не може зробити й сам кайзер, цими днями отримала нову перемогу. Міністр колоній Дернбург, занадто чесний і занадто незалежний для придворої камарільї, мусів податись в одставку, Дернбург не прийшовся до чорно-блакітного блоку вже тим, одним, що він не зубр і не бюрократ. До того часу, поки він ще не був міністром, він служив директором одного великого банку й користувався в комерційних і фінансових кругах репутацією першорядного організатора й адміністратора, В 1905 р., коли колонії, після безглуздого порядкування ними прінца Гогенлое, прийшли до повного занепаду, Бюлов попрохав Дернбурга взяти портфель міністра колоній. Бюлов тоді дивився на на Дернбурга не як на політичного діяча, а як на людину, що може полагодити зіпсовану справу в колоніях. І дійсно, за яких-небудь три роки Дернбург не тільки поставив справу на ноги, а ще добився того, що тепер колонії дають Германії досить значний щорічний прибуток, тоді, як раніше вони давали тільки величезні дефіціти. Поки Дернбург їздив по колоніях і наводив там порядок, аграрії давали йому спокій. Але тепер, коли справа стоїть добре, вони кажуть словами Шілєрового героя; „мавр зробив своє діло — мавр може йти“. Для аграріїв Дернбург занадто популярна й незалежна людина. А найгірше те, що до свого вступу в міністерство Дернбург мав необережність бути членом вільнодумної партії. Як що з цим смертельним для пруського міністра гріхом так-сяк мирились, поки в нім була пекуча потреба, то тепер, коли ця потреба минулася, йому досить прозоро натякнули, що „час додому". Другого натяку Дернбург не схотів чекати: він і сам останніми часами почував себе ніяково в міністерстві, що складається виключно з бюрократів, які автоматично танцюють під дудку аграрно-клєрикального блоку. І він без зайвих слів вийшов в одставку.
