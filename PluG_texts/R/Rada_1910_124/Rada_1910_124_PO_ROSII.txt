ПО РОСІІ.
— Распутін та Іліодор. „Рѣчь‟ не перестає цікавитися  „старцем‟ Распутіним і подає все нові факти з його діяльности. Виявляється, що Распутін в дуже гарних відносинах з ієромонахом Іліодором та архиреєм Гермогеном. Всі три підтримують один одного. Тепер після заслання Распутіна, Гермоген вже поїхав до бургу оборонять його. Скоро буде там і Іліодор. Ще недавно в Царицині Іліодор казав проповідь, в якій говорив, що Распутін „великий святитель русской церкви‟. Ще в великий піст архирей Феофан розіслав у всі „салони‟, де бував Распутін листи, в яких виявляв, що таке цей старець. В салони перестали пускати Распутіна, але тихенько приїхав Іліодор і старця знов стали приймати. Распутін з свого боку помагав Іліодорові. Коли треба було добитися заборони пьеси „Анатема‟ Андреєва, — звернулися до Распутіна і той зробив це скоро. Распутін сам не входив в політику, але, коли його приятелі Гермоген та Іліодор просили, — робив заходи в „салонах‟ і все було по їхньому. Тепер трохи не так ставляться до цієї тройці. Де-які починають міркувати: „Бог-зна що то за „подворье‟ в Царицині і що то за жінки ходять до Іліодора‟. А разом з засланням Распутіна Синод зовсім инше ставиться до Іліодора, та і рада міністрів вимагає од Іліодора відповідальности за його вчинки. На квартирі в архирея Гермогена що-дня йдуть наради, що робити з запитанням синоду та ради міністрів про Іліодора.
Распутіну тепер 35 років, ще ніколи не було таких молодих „старців‟. Недавно архиреєві Феофану прийшов лист, в якому оповідають про те, як Распутін втерся в семью Л., причарував господиню і почав ходити з нею до лазні та жити з нею, як з жінкою. Про це довідався чоловік і семья роспалася. Тоді жінка пішла до Распутіна. Распутін підмовляв її, щоб вона взяла з собою і свою 16 літню доньку. Цікаво, каже газета, як архирей Гермоген почне оборонять Распутіна? Поки що Распутін розсилає листи з погрозами тим, хто призвів його до заслання. До архирея Феофана прислав „блаженний‟ такого листа: „Я тобі покажу, смирний аскете, я тобі покажу! Ти побачиш, як треба поважати старця. Я ще вернусь до Петербургу і тоді ти не спасешся од мене„.
— Бутурлінська справа. Спростовують ту чутку, ніби Панченко одмовився од свого признання, що він убив Бутурліна. Слідуватель їздив в Кронштадт, щоб там в лабораторії довідатися, чи купував Панченко ендотоксін. Товариші Панченка по службі на варшавській залізній дорозі сказали, що Панченко заявляв: „Скоро і ми будемо багаті і їздитимем на власних автомобілях‟. Лассі дадуть побачення з генералом Бутурліним. 
— Прогонні. В міністерстві має бути реформа видавання прогонних грошей чиновникам підчас подорожі, коли вони їдуть за казенним ділом. В міністерстві зробили дуже інтересну статистику того, скільки коштують казні тепер ці прогонні. Виявляється, що прогонні брали навіть міністри доріг. Коли міністр їхав поїздом, то йому і тоді видавали прогонні на 12 коней. Надто багато прогонних забрали знов таки інтенданти. Вони звичайно їздили оглядати склади інтендантські. Щоб більше прогонних набрати, інтенданти робили так: їхали не по всіх складах, що були на одній залізничій линії, а в кожний окремо. Зразу в перший і поверталися до дому, потім в другий і знов до дому і так далі. Таким чином виходило, що проїзжали вони в 5—6 раз більше, ніж треба було. Коли всі склади можна було об'їхати зробивши 1000 верст, то вони виганяли на 5—6 тисяч. Ну, розуміється, за кожну версту йшли гроші. (Рѣчь).
— Гегечкорі про думську опозіцію. В Соляному городку, в величезній залі в присутности тисячного натовпу і поліції член Думи соц.-демократ Гегечкорі прочитав лекцію про роль опозіції в Державній Думі. Розглядаючи поводження в Думі кадетів д. Гегечкорі підкреслює, що в бюджетній праці
кадети часто виносили реакційні постанови. В соціальних питаннях—в законопроектах по робітничому та прикащицькому питаннях кадети відограли сумну роль, розхвалюючи гру бюрократії з народнім загалом. Дуже жалкує промовець, що к.-д. відкинули поправку соц.-демократів про заведення „внѣвѣроисповѣднаго состоянія“, це-б-то стану, куди залічували б всіх, хто не належить ні до якої віри. В відношенню к.-д. до законопроекту про смертну кару д. Гегечкорі бачить двоєдушність. Спершу вони були проти обмірковування цього законопроекту, а потім висували його наперед. Взагалі, каже промовець, к.-д. хитаються од „октябристскихъ зигзаговъ до собственнаго испуга“. Промовця ні разу не припинила поліція. Це незвичайне явище „Р. С.“ поясняє тим, що це навмисне, бо промовець говорив проти к.-д. партії. Дебатів не дозволили. 	(Р. С.).
— Продаж союзників. Характерну для союзників подію переказує „У. Р.“. В Москві голова балканського одділу московських союзників — Щербаков продав свій одділ голові волхонськопречистенського одділу цього союзу Вопілову. Діло було так: Щербакову треба було грошей, а Вопілов скаржився на те, що в його одділі дуже мало членів. Ото за пляшкою пива в присутности п'яти союзників-членів голови зробили торг. В одділі Щербакова було 150 членів і пішли вони за 50 карб. Діло зробили як слідує, на папері. Тепер всі продані Щербаковим союзники нллежать до волхонсько-пречистенського одділу союзу.
— За прикладом старших. В Курську троє хлопців, бавлячись в „судді воєнно-окружного суду“ присудили до шибениці свого товариша — хлопчика п'яти літ К. Г— ича, сина служащого на залізниці. „Судді“ зараз же витягли його на горіще і... виконали присуд. На щастя в цей час мати повішеного шукала його, щоб йшов обідати. Почувши гуркіт на горіщі, вона кинулася туди і побачила страшну картину: дитина висіла на мотузці. Тільки завдяки тому, що мотузок не було зашморгнуто петлею, а завязано кругом шиї, хлопчика пощастило одрятувати. 
(Б. В.).
