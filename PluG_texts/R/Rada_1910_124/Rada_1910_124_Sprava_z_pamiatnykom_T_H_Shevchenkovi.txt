Справа з пам'ятником Т. Г. Шевченкові.
Другий конкурс. На зборах об'єднаного Шевченківського комітету, що відбулись у київській городській думі 31 мая, як відомо, постановлено оповістити новий, другий конкурс на проект пам'ятника Т. Шевченкові в Київі, бо жюрі не ухвалило ні одного з проектів першого конкурсу. 
В умовах другого конкурса зроблено де-які одміни. 
Умови другого конкурса. На конкурс можна присилати і скульптурні моделі і малюнки, але малюнки повинні уявляти памятник зо всіх чотирьох боків. 
Моделі й малюнки повинні бути в десять раз менше натурального розміру. Бажано, щоб сама постать була або в півтора рази, або вдвоє більша звичайної людини. 
Поза й убрання поета залежить од фантазії художника. 
Увесь пам'ятник має обійтись од 100 до 150 тисяч карб. Матерьял—- бронза й камінь. 
До моделів та малюнків треба додавати записки з поясненням, визначаючи в записці ідею пам'ятника та подаючи в їй докладно, скільки обійдеться пьєдестал, фігура й инші частини разом з платою художникові за те, що виготує модель натурального розміру, усі скульптурні частини пам'ятника зазначивши, скільки обійдеться докладний обрахунок і детальний проект. 
Ескізи повинні бути доставлені в самий будинок Київської Городської Управи не пізніше, як у 3 години 1-го февраля (старого стілю) 1911-го року. На ескізі треба ставити девіз, а в запечатаному конверті, під тим самим девізом, повинні бути: адреса, наймення (і по батькові), призвіще художника автора ескізу. Премій визначено три: перша 1.500 карб., друга —1.000 карб. і третя —500 карб. Як що буде прислано на конкурс од 1 до 3 проектів, то, з постанови жюрі, видана буде одна премія, а як—4 —5 проектів — дві премії, б і більше —три премії. Жюрі має право сполучати премії, щоб видавати їх ех аeguo. Жюрі може відбутися, як що прибуде не менше 7 членів його, включаючи сюди й предсідателя жюрі, та як що буде в йому не менше 3 художників. 
Список членів жюрі оповіщено буде згодом. 
З присланих ескізів стають власністю комітету ті, за які дано премії, а непреміровані повернені будуть з нероспечатаними конвертами особам, які покажуть квитанцію, по якій принято було проект. Комітет може, порозумівшись з авторами, купити в їх і не ухвалені проекти. Моделі, які не забрані будуть через місяць після засідання жюрі, стануть власністю комітету. 
Жюрі відбудеться в Київі 15 февраля, 1911 року. Список членів жюрі висилатимуть усім, хто схоче його мати. 
Конкурс не відбудеться тоді, як жюрі не ухвалить на премію ні одного проекта, більшостю двох третин голосів при присутяости половини своїх членів, або 3⁄4  голосів, як менше буде присутніх членів жюрі. 
Місце для памятника: фронтова частина скверу коло реальної школи, лицем до Михайлівської площі. Предс. ком. київськ. гор. голова І. Дяков. Секретарь ком., гласн. київськ. гор. думи І. Щитковський.
—
Збори об'єднаного комітету 31 мая зробили між иншим, такі постанови: 1) заплатить за те, що полагодять де-які побиті проекти 90 карб.; 2) заплатить за приставку проектів з вакзалу 111 карб. 28 коп.; 3) за роспаковування проектів 25 карб.; 4) асігнувати на видатки в справах комітету до 600 карб.; 5) висловити подяку Г. А Коваленкові за те, що він більше як рік ласкаво працював для комітету без плати.
