Музика на украінській сцені.
Український театр, почавши свій розвиток власне тільки з 80 років минулого віку, пережив на своїй дорозі багато несприяючих цьому розвиткові умовин. Через заборону українського слова, утиски російської цензури, що не дозволяла показувати на українській сцені життя яких-небудь наших верств громадянства, крім людей „чорної кости"—селян, і багато де-чого иншого, про що тепер і згадувати „не лєть єсть", — розвиток українського театру в його внутрішній стороні нахилявсь на один бік — на культивування етнографізму та малювання буденного життя селян. Великі ж моменти з історичної минувшини українського народу, елементи соціяльної боротьби класів і тому инші теми з громадськими мотивами, при таких умовах неможна було як слід зачіпать українським драматургам і через те ці теми не могли для творчости їх бути джерелом животворним. Характерною ж рисою театральних пьєс цього періоду, сюжетом для яких, в більшости було кохання на всякі лади, з'являються: сентіменталізм, мелодраматизм і обов'язкова присутність комічного елементу в особі пьяних персонажів, Пьяний чоловік обов'язково мусить бути веселим і мусить співати і танцювати,— така вже псіхіка підпилої людини („вино веселить серце чоловіка‟) і такий погляд на це нашого селянства („хіба я пьяний, щоб співати?'). Присутність на сцені українській пьяних лицедіїв і чарки тягли до себе в компанію „і співи, і танці, і музику‟. І довгий час цей „тріумвірат‟ уявляє з себе обов'язковий аттрібут трохи не всякої укр. театральної пьєси. Через це у легкодумних і наівних глядачів на вистави українські утворювався зовсім неправдивий погляд на нашого брата — українця, а з театру погляд цей переносився в життя: „веселий народе малороссы: поють, пьють и танцують". — Але серед отакої літературно-театральної „вакханалії" яскраво визначались і ідейні, коштовні художні твори. 
Ті межі, в які був поставлений через цензурні умовини український драматург, примусили його дуже широко і серйозно знайомитись з життям народнім; в своїх творах щиро перейматись ним. І справді життя народне в них освічувалось так яскраво і талановито, що український театр можна з гордістю назвати театром переважно народнім. В цьому його велика заслуга. 
З 80-х років до нашого часу багато де-чого змінилось на краще. Театральна українська справа, як в теоретичній, також і в практичній своїх частинах, зробила великий крок вперед. Тепер не повинна згучати парадоксом та думка, що український театр стоїть на однаковім ступіні культурного свого розвитку з його безумовно старшим і більш щасливим колегою російським театром. 
І.
 За родоначальницю української театральної літератури вважають „оперу‟ Котляревського „Наталку Полтавку‟ (1769—1838 р.р.). Назву „опера‟ не слід тут розуміти в сучасному значінні цього слова. За часів Котляревського в сфері театрально-музичній на Московщині була укоханою і пануючою форма „opera buff‟. В цих операх в музичну одіж одягались більш менш яскраві моменти пієси, решта ж була — діалоги. По своїй структурі ці пієси „ opera buff‟, в яких музика грала роль епізодичного елементу, підходять близько до сучасних нам оперет; але такого назвиська в той час не вживали і всяку таку з музичними елементами пієсу звали „оперою‟. Назвав і Котляревський свою „Наталку Полтавку‟ оперою і в цьому назвиську ми мусимо бачити лиш відгук епохи; „Наталка Полтавка‟ є типична оперета. — Після Котляревського цю форму сценичних творів укохала ціла плеяда українських драматургів-письменників. „Малороссійскія опери‟ і, взагалі, пієси „з співами і музикою‟ пишуть: Велисовський („Бувальщина‟), Квітка-Основьяненко („Сватання на Говчарівці" і др.), Кропивницький („Пошились у дурні‟, „Сорочинський ярмарок“, „Вій‟ та инш.), Старицький („Ой, не ходи, Грицю‟, „Циганка Аза" і инш.) і багато ще відомих і мало відомих авторів. Виключаючи театральну літературу за останні 6 —5 років, ми бачимо, що скрізь і всюди драматургі українські вводять „співи і музику" в свої твори, як прінціп, як щось таке, що мусить одріжняти український театр від театра російського, або иншого якого; що „співи і музика" являються його не одірванною власністю; що він в ній, так сказати, родився, в ній розвивався і ріс. 
Не кажучи тут про спеціяльно українську оперу (опери: Лисенка, Ніщинського, Артемовського, Аркаса, Підгорецького), подивимось, що з себе уявляє „музика і співи" по своєму внутрішньому змісту в згаданих вище творах українських драматургів.
Загальне вражіння від музики (пісень, мелодій) в пьєсах Квітки-Основьяненка, Кропивницького, Старицького та инш. у всякого може лишитись таке, що упорядчики, або автори її матеріал для неї черпали в більщости з музичено-народніх джерел. При тій народности і невільній етнографічности, які мусіли бути характерними оздобами українського театру, було б художньою неправдою вставлять в уста персонажів народнього театру мелодії або пісні не народні. Через це, крім народніх мелодій, ніякого иншого музичного матеріалу і на можна було брати. І драматурги українські не брали і добре робили. — Але в залежности від того, коли в пьєсі на кону поруч з селянином мусить фігурувати який небудь тип не народньої кости, другого коліна з ним, або иншого виховання, то щоб надати йому музичну характеристику, автори вживають мелодії не народнього колоріту, а такого, якого вимагає тип. Типи ці —то дяки, паламарі, писарі, старі салдати; мелодії для їхньої характеристики семинарсько-салдацького шталту. Мелодії Возного, Паламаря з „Бувальщини‟, Скорика з „Сват, на Гонч. ‟, Писаря з „По ревизії‟; хори бурсаків з „Вія" та инш. очевидячки ствержують висловлені нами погляди. - Крім цього, в драмі Старицького „Циг. Аза" музика силкується схопити циганський колоріт; в „Марусі Богусл. ‟, „Паливоді‟, „Бондарівні‟ попадається багато мазурок і полонезів, цілком взятих з польської музики; в „Вії‟ мелодії, що співають в корчмі євреї, по части нагадують єврейську музику, оце все, коли додати до цього ще багато істнуючої в практиці укр. театру орігінальщини, і уявляє в себе внутрішній зміст музики до пієс згаданих вище драматургів українських. 
По „доброму звичаю“ старовини, — звичаю, занесеному з Московщинини—на друкованих примірниках укр. театр. пієс ім'я автора, або упорядника музики чогось раз-у-раз забували визначать. (Пригадаємо „опери‟ Цариці Катерини II з музикою Фоміна, імени якого поруч з коронованним лібретистом ніколи нігде не писали). Можна думати, що Квітка-Основьяненко, автор текста в „Сват, на Гончарівці“, одночасно є автор і музики до цього текста. Але напевне відомо, що ні Квітка-Основьяненко, ні Велисовський, ні Старицький —композіторами не були і самі музики до своїх пієс не писали; що ніхто з них не володів музичною технікою настільки, щоб обробляти або гармонізувати музику до своїх сценичних творів. Напевне також відомо, що ніхто з тогочасних композіторів, ні М. В, Лисенко, ні Ніщинський, ні Артемовський, ніхто инший не приймали участи в компіляції музики до драматичних творів цих авторів. Недавно тільки М. В. Лисенко упорядкував музику до „Нат. Полт. “ — Тоді виникає дуже цікаве і важне питання: хто з'являється гармонізаторами народніх та инш. мелодій, що вставляються і виконуються в театр, укр. пієсах? Хто був автором теї „орігінальщини“ музичної, що має місто на укр. сцені? Хто, взагалі, приводив цю всю музику в такий вигляд, в якому ми її тепер чуємо в виконанні на українській сцені? 
(Далі буде). 
К. Ст—ко.
