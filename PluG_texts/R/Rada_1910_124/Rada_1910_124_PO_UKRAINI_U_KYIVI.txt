ПО УКРАІНІ.
У КИІВІ. 
♦ Нове товариство. 6 іюня, о 1 годині дня в помешканні Українського Клубу (В.-Володимирська, 42) відбудеться одкриття „Російського Т-ва ветеринарних фельдшерів".
♦ Київська городська управа звернулася в управління городської залізниці з питанням, чи не вважає т-во можливим передати городові трамвай раніш строку зазначеного в договорі, і які умови поставить воно в такому разі. Опріч того управі бажано було б знати, яку суму грошей потрібно, коли викуп буде зроблено в 1914 році.
♦ Ревизія городської поліції. Комісія, яка приїхала з Петербургу ревизувати київську поліцію, вже роспочала свою роботу. Цими днями було зроблено допит колишнього околодочного київської поліції д. Кобзаренка, який в 1909 році подав доклад про діяльність та про зловживання київського сискного одділу.
♦ Національности в київському городському управлінні. Городський голова, послав губернаторові відомости про національність гласних та служащих городського управління. Всіх гласних —74, з них 62 —росіяне, 7—поляки, 5—німці, 1 чех, 1 француз. Всіх служащих 1359, з них 1289 росіяне, 57—поляки, 9— німці, 2—грузини, 1 богарин та 1 чех.
♦ Арешт. 30-го мая арештовано, з наказу київського охранного відділу, слухачку вищих жіночих курсів Конрадію Черняк, яка цими днями приїхала до Київа і оселилась в № 7, на площі Богдана Хмельницького.
♦ В справі школи лікаря Ловцького. Кілька часу тому міністерство внутрішніх справ повідомило київську адміністрацію, що воно визнає можливим одсунути на де-який час закриття фельшерської школи лікаря Ловцького, бо завідуючий школою дав своїм учням змогу продовжувати практичні роботи по других лікарнях. Тепер начальник краю повідомив про це п. губернатора і прохав його, як тільки скінчиться вчення в школі, зробити постанову про закриття її.
♦ Засідання губернського земського комітету. На засіданні 29 мая було розглянуто доклад ревизійної комісії про звідомлення управи в справі будівничій. Д-ій Рева розбірає дефекти звідомлень управи, які було найдено ревизійною комісією. Так, в звідомленні за 1908 рік не однаково гроші роспреділено між повітами, дуже високі ціни за полагодження шляхів і ніяких пояснень що до цього. Комісію це звідомлення не задовольнило. Так само і звідомлення за 1907 рік не задовольнило комісії і вона прохала управу подати їй де-які відомости, але управа не дала їх. 
Після пояснень д. голови управи та де-яких членів та гласних, комітет затвержує звідомлення управи в справах будівничих за 1907 р. згідно з постановами ревизійної комісії. 
На засіданні 30 мая д-ій Рева звертає увагу комітету на те, що погляди управи на ценз учителів в звідомленні в справі народньої освіти за 1907 р. цілком протилежні поглядам звідомлення за 1908 р. 
Д-ій Суковкін зазначає, що в 1907 році було тільки 18 чоловіка вчителів з низьким освітним цензом (24 проц. всього числа) і через це управа „мирилась съ этимъ“, але коли в 1908 році таких учителів набралось 38 душ (25 проц.) управа висловила бажання мати вчителів з трохи вищим цензом і ніякої протилежности поглядів тут нема. Комітетом принято звідомлення за 1907—1908 р.р., в справі народньої освіти без усяких змін. 
Звідомлення про діяльність агрономів в 1907—1908 р.р., після пояснень д-я Сазонова, комітет приймає, маючи на увазі постанови ревизійної комісії, яка і цим звідомленням була не задоволена. 
Звідомлення в справі земського страхування за 1908 рік проходить без всяких уваг ревизійної комісії. Далі було розглянуто звідомлення в оправі земських лікарських пунктів. Комітетом висловлено бажання поставити краще справу з прищіплюванням віспи. 
Після цього д ій Рева зазначає, що комітетом затзержено без змін звідомлення управи, так само принято без змін і уваги ревизійної комісії, що вже свідчить про те, що справи стоять в київському земстві не так вже добре, як казали нам тут. 
Безумовно зловживань тут нема і не може бути розмови про це, але хиби і безладдя в справах є, як це і зазначала комісія. Не може бути так само розмови про якийсь особистий елемент в діяльности комісії. Працювати комісії було дуже важко при тих відносинах, які утворилися між комісією і управою, цікаво тепер було б знати погляд комітету на цю справу. Комітетом визнано діяльність комісії цілком „правильною‟ і постановлено висловити їй подяку за працю. 
Після цього було розглянуто багато дрібних докладів.
♦ 3 Київщини. Вовчий лишай. Поміж дітьми-сиротами, що виховуються в Неморожській богадільні, звенигородського повіту, прокинулась хвороба „волчій лишай‟. Ні в самій богадільні, ні навіть в г. Звенигородці нема кому лічить від цієї хвороби. Через те мировий посередник вдавсь в київське губ. присутствіє в справах селянських, щоб хворих дітей забрали в г. Київ у земську лікарню.
♦ Під поїздом. 30 мая вдень, кур'єрський поїзд, що ходе між Одесою та Петербургом, переїхав коло ст. „Попельня“ південно-західніх залізниць молодого селянського парубка. Машинист росказує, що з кущів, що ростуть біля колії, вискочив цей самий парубок. в одну мить підбіг і ліг поперед паровика, так що спинить, або затормозить поїзд ніяк не можна було. Нещасному перерізало шию і, коли був спинений поїзд, то голова лежала далеко од тіла. Зараз же написали протокола і сповістили кого слід, а тіло прибрали з колії. Зо всього видно, що парубок покінчив своє життя самогубством. Хто він такий і що його призвело до цього, невідомо. Ніяких документів при покійному нема.
♦ Вбивство. Цими днями в с. Нових Петрівцях, каївськ, пов., було вбивство. В цьому селі жив 70-літній дід Черемис, що овдовів торік і надумав женитись тепер у-друге на селянці Дехтяревій. Сини його були проти оженення батька і через це в сем'ї почались сварки. Коли цими днями Черемис вертався до-дому од своєї нареченої, то його по дорозі вбив хтось колом по голові. Арештовано: сина вбитого Петра і селян Шматка та Духоту.
♦ Пожежа в лісі. Невідомо з якої причини, скоріше всього з підпалу, зайнявся вже вдруге в цьому місяці ліс поміщика Дерюжинського, що тягнеться по київо-ковельській залізній дорозі. Пожежа, як і перший раз, почалась коло станції „Страшевої‟. До вечора 31 мая вспіло вигоріти щось вісім десятин лісу. Вогонь перекидало через 3—4 сажні. Падали столітні дерева. Вогонь стояв стіною завширшки пів-верстви. Кругом стоїть дим, а духота така, що близько підступити неможна. Гасять залізнодорожні служащі. Пожежа загрожує сусіднім лісам.
♦ Пожежа в Китаїві. 31 мая в Китаїві зайнялись дрова на цегельні Полака; огонь з них перекинуло на шопу, де складали цеглу, а звідтіль і на село Мишоловку, де згоріло дві хаті. Гасила деміївська пожарна команда. Згоріло крім хатів 100 саж. дров і шопи. Збитків більше, як на 10 тис. карбованців.
♦ 3 Волині. Аграрні розрухи і вбивство землеміра. 28 мая в с. Річиці, вирівської волости, ровенського повіту, сталась дуже сумна подія. Заколоти стались через чиншові непорозуміння між поміщиком Ісаковим і селянами. Не один раз в Річиці виїздило начальство, щоб якось помирити їх, але селяне все не давали міряти землі. 28 мая туди виїхав повітовий справник Максімов, мировой посередник Трипольський і землемір Макаревський та 60 стражників, щоб остаточно вже розміряти тую землю і встановити межі. В селі селяне, селянки і діти стали на дорозі і не пускали нікого. Тоді справник наказав стражникам розігнати селян, це обурило селян і вони почали кидати дрючками та сокирами на стражників. Землемір Макаревський хотів вмовити селян, а хтось з юрби вбив його сокирою, і крім нього побито дуже посередника Трипільського. Одного селянина стражники вбили, і багато ранили. Ранено також на смерть і одного стражника. Багато селян арештовано. Почалось слідство. Ждуть губернатора і прокурора. Оповідаючи про це, газета „Юго-Зап. Волынь‟ подає чутку, шо ранено також в Річиці і справника Максімова.
♦ 3 Поділля. Садовина. Сади на Поділлі тепер виглядають добре. Виноград обіцяє гарний врожай, навіть кращий ніж торік. Яблук буде багато, Груш трохи менше, особливо зімових сортів, сливи, вишні і черешні —як де, місцями дуже гарні.
♦ 3 Чернігівщини. Немає дощу. Людність глухівського повіту дуже стурбована, що вже більш, як місяць немає дощу. Весняні сходи кепськи через посуху. В садах теж багацько розвелось гусені і багацько дерев сохне, так що зовсім пригнічує людей весна, тільки і радує озимина, що вже начинае наливаться і обіцяє гарний урожай.
♦ 3 Полтавщини. Таки дозволено. В „Раді‟ уже повідомлялось в свій час, що лубенський справник д. Червоненко не давав дозволу друкувати оповістки про відкриття дозволеної полтавським губернатором бібліотеки-читальні—пані Менгден в Лубнях. Після скарги на це губернаторові, д. Червоненко таки дзволив оповістку, але в списку газет прибавлено, проти попереднього, дві газети; „Кіевлянинъ‟ та „Россія‟. В лубенський чорносотенній газеті „Благовѣстъ‟ уже з'явилась замітка, що в читальню виписуються газети та журнали тілько лівого напрямку, за винятком „Кіевлянина‟ та „Полтавскаго Вѣстника‟ і що буває в читальні тілько молодь та учні.
♦ 3 Харьківщини. Українське т-во „Родина‟. Харьківське губернське присутствіє, розглянувши наказ сенату (по скарзі ради товариства „Родина‟), яким було одмінено постанову присутствія про закриття харьківського товариства взаємної запомоги „Родина‟, знов постановило закрити це товариство.
♦ Директором харьківського ветеринарного інституту обрано одноголосно заслуженого професора Г. О. Гумілевського.
♦ 3 Кубані. Гряд. Коло станиці Пластунівської гряд вибив 237 десятин хліба. Збитків щось на 23.600 рублів.
