ДЕРЖАВНА ДУМА.
(Закрите засідання 31-го мая).
Головою засідання Гучков. 
Секретарь читає список нових справ, що надійшли до Думи і докладує, що член Думи Ржонд зрікається надалі бути депутатом. 
Лодижинський докладує висновки комісії державної оборони в справі законопроекта про зміну статуту про земські повинности, що торкається перепису, кінського ремонту та иншої робочої худоби і возів з упряжкою. 
Помішник воєнною міністра пояснює, що міністерства — воєнне та внутрішніх справ не сперечаються проти деяких поправок проекта, зроблених комісією. 
Євреїнов, як докладчик финансової комісії, прінціпіяльно не має нічого зауважити проти висновків комісії в справі державної оборони. 
Балотировка. Законопроект принято в трьох читаннях і оддано до редакційної комісії.
̶
Хвощинський докладує висновки комісії державної оборони про асігновку коштів на збудування нових та поширення старих казарм в південній Фінляндії. 
Булат каже, що трудовики голосуватимуть проти цього проекта, бо вважають такі витрати народніх грошей цілком зайвими, тим більше, що
цей проект є продовження ухваленого Думою проекта про загальноімперське законодавство в Фінляндії. 
Кузнецов робить аналогичну заяву від імени соціал-демократичної фракції Думи. 
Бобянський, відповідаючи попереднім промовцям, каже, що такої близької з'язи між цими проектами, як казали Булат та Кузнецов, зовсім немає. Але ж він вважає, що між державною обороною та внутрішньою політикою істнує певна з'язь. Через таку політику, на думку промовця, досить легко можна придбати ще нових ворогів, а через те кадети так само голосуватимуть проти проекта. 
Помішник воєнного міністра поясняє, що вже було давно ухвалено збільшити кількість війська в Фінляндії, а що тільки тепер відомство прохає коштів на збудування казарм, то це залежить від того, що збудування казарм по инших воєнних округах забрало всі асігновані на цю справу кошти й тому відомство мусить прохати ще додаткових. 
Законопроект ухвалено в трьох читаннях і передано до редакційної комісії.
̶
Танцов докладує висновки комісії державної оборони в справі законопроекта про державне ополченство. Державні ополченці, як гадає проект, повинні виконувати ті завдання, що виконуються тепер бойовими силами армії, хоч і не належать до їхніх прямих обов'язків. 
Помішник воєнного міністра в своїм поясненні доводить необхідність реорганізації державного ополчення. 
Александров робить поправку, щоб ратників не кликали на учебні вправи в іюні, іюлі та августі, тоб-то в ті місяці, коли бувають жнива та сила всякої сельсько-господарської роботи. 
Помішник воєнного міністра немає нічого проти цієї поправки. 
Законопроект ухвалено в трьох читаннях з поправкою Алекеандрова і передано до редакційної комісії. 
̶
Чихачов докладує висновки комісії в справах законодатніх по законопроекту, яким надається право приамурському генерал-губернаторові видавати обов'язкові постанови, з метою вберігти доручену йому країну від чужоземного шпигунства. 
Законопроект принято в трьох читаннях і передано до редакційної комісії.
̶
Далі засідання провадиться одкрито. По докладах редакційної комісії нринято кілька законопроектів в тім числі законопроект про видання для Фінляндії законів, що мають загально-імперське значіння. 
З пропозіції гр. Бобринського 1-го знято з повістки дальшого засідання обміркування законопроекта про збудування каналізації в Петербурзі. Проект розглядатиметься в осени. 
Ухвалено пропозіцію розпочати розгляд законопроекта „про право застройки". 
На цьому засідання закрито.
