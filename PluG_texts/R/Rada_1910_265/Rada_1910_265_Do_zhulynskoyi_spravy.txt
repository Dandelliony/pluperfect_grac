До жулинськоі справи.
Фактичний бік жулинської справи був у „Раді“—на основі матеріялів, які принесло львівське „Діло“—на стільки вияснений, що коли я ще беруся писати про цю справу, то тільки на те, щоб висловити де-кілька загальних уваг про неї.
Отже перш за все про становище польської преси, польських політичних кругів і польських шкільних властей.
Це характерна річ для польсько- українських відносин в Галичині, що скільки разів з українського боку заговориться про якийсь факт насильства з боку польських органів власти (це треба все тямити, що всі власти в Галичині по своему національному характеру глольські) над українським народом, поляки все держаться одної тактики; сам факт заперечити, а винного в тім факті прославити, як ідеального чоловіка і громадянина і жертву „гайдамацьких нападів“. Дійшло до того, що коли підчас сеймових виборів 1908 р. жандарми в цілях особистої помсти вбили в с. Ко роиці Марка Каганця, польська преса, не можучи ніяк инакше виправдати жандармів, пустила в світ видумку, буцім-то Каганець сам зловив руками штики обох жандармів і кинувся на ті штики. І що більш очевидна провина польських органів власти, то та оборона їх завзятіша.
Так було і в Жулинській справі. Коли появилася перша звістка про вчинки учителя Грайса, польська преса мовчала. Та коли справа почала ставати занадто голосною, польські політичні круги, замісць того, щоб розслідити справу, покарати винного і тим власне показати, що це срава поганої одиниці, за яку не слід винити ані польських шкільних властей, ані тим більше польського громадянства, взялися всіми способами вибілювати Грайса, аж дійшли до того, що він—ідеальний педагог, а українські селяне Жулина—страшні гайдамаки. В тій цілі появилися два урядові спростовання і цілий ряд статей, кореспонденцій та „документів“ у пресі всіх частей Польщі.
В цілій тій „оборонній акції“ найбільше кидаються в очі ті польські претензії, щоб їм і тільки їм вірити, а все наше вважати за брехню. Це справді якесь засліплення! Мабуть нема на світі ані одного обвиненого, який мав би претензію, щоб суд тільки йому вірив і навіть не старався роздобути об'єктивні дані для того, щоб дійти правди,— тільки польське громадянство у своїй справі з українським народом у Галичині має такі претензії. Цілий світ повинен віриш, цю абсолютну правду говорить кореспондент україножерного „Slowa polsk-ого", польський священик Жулина і гурток місцевих та сусідніх польських інтелігентів, які всю свою життєву кар'єру тільки й опіраюгь на польськім пануванню над українським народом. (До речі: майже всі селяни Жулина римо-католицької віри, підписані на заяві жулинських поляків, зложили заяву, що вони нічого подібного не підписували, значить, їх священик підписав їх без їх відомосте!). Але тому, що заявляє священик-українець, вся громадська старшина, більшість членів місцевої шкільної ради, місцеві українські товариства і всі українські селяне,—ні, тому не треба вірити, це все „гайдамацькі брехні“!
І після всього того польське громадянство хоче, щоб не говорити про польський гніт у Галичині! якже не говорити, коли воно само солідаризується з кожним злочином, сповненим на українськім народі, коли тільки його допустився поляк, як представник власти?!
Адже коли навіть зробити полякам найбільшу уступку, яка тільки можлива в жулинській справі, і сказати, що наслідком того, що справа стала голосна аж після смерти Коханчика, а смерть наступила через місяць після того, як його Грайс побив, що наслідком того не можна тепер ствердити, чи те побиття було безпосередньою причиною смерти,—то все таки остається факт, стверджений цілою громадою, що Грайс бив дітей, "і то бив страшно, а при тім бив власне з національних мотивів, хотячи їх присилувати до вживання польської мови. А одначе поляки закривають очі на той факт і величають Грайса як ідеального педагога!
Так само остається характерний факт, що в українському селі, в школі з українською вик ладовою мовою, місце вчителя дістав поляк, хоч того самого місця домагався українець. А одначе поляки,—ті самі поляки, що за найбільшу свою національну кривду вважають насилання до Польського Королівства вчителів росіян, до Познанщини — вчителів-німців, — не соромляться перед цілим світом “говорити, що українцям на полі народ- нього шкільництва не діється ніякої кривди!
Другою справою, про яку я хотів сказати де кілька уваг, це становище галицьких москвофілів і їх російських опекунів.
Отже треба зазначити, що преса галицьких москвофілів мовчала про цілу справу аж до часу, коли жулинську справу підхопили російські націоналісти, щоб використати її проти поляків у Росії. А навіть тоді галицькі москвофіли в своїй пресі обмежувалися передруками фактичних матеріялів, які приносило „Діло“, і голосів, які появлялися в російській націоналістичній пресі. Одним словом, москвофільська преса ввесь час старалася грати роль постороннього свідка, щоб не стягнути на себе гніву поляків.
Що російська націоналістична преса підхопила жулинську справу, щоб покористуватися нею проти польських домагань у Росії, це зрозуміло. Тільки—як поляки, коли хотіли для себе національної справедливости в Росії й Германії, не повинні забувати, що перше всього повинні завести національну справедливість там, де від них залежить,—так само й російські націоналисти, коли хотять винити поляків в несправедливості супроти українського народу, повинні тямити, що ніхто инший, тільки вони самі не захотіли дати українському народові навіть таких прав у школі, які признають зненавидженим полякам. Треба, панове, самому мати чисті руки, щоб мати моральне право обурюватися на погані вчинки инших!
Ну, а те, що де-які російські націоналісти (прим. „Св?ть“) старалися представити Коханчика як „русскаго“, який упав жертвою „польско-украинскаго союза“, належить уже хіба до области гумористики. Бо треба останнього дурня, щоб факт, який вивела на денне світло виключно українська преса, записати в рубрику „переслідувань“, яких буцім то зазнають галтцькі „русскіе“ від  „польско-украинскаго союза“.
 Та найдавніше тут становище російських поступовців. Уявіть собі, як би це виглядало, коли б так підчас єврейських погромів у Росії яке-не- будь поступове товариство по-sa гря ницями Росії ввернулося до Крушевана чи Пурішкевича з проханням роз'яснити, наскільки в погромах винні „истинно-русскіе“. Правда, що цього неможливо собі уявити?! А одначе таку „штуку“ втяло московське поступове „Общество славянской культуры“, звертаючись з проханням вияснити жулинську справу до польського товариства .Klub slowianski“ в Кракові. Бо треба знати, що до цього товариства належать польські консерватори, отже люде того самого політичного кругу, який держить усю власть в Галичині в своїх руках, ' а до того люде, які в українській сира- ві визначаються особливою єзуїтською хитрістю, 8 якою вони обвинувачують українців перед славянським світом, що ті служать німцям на шкоду славянства, обвинувачують тоді, як вся польська політика в Австрії е службою німецькому централізмові проти чехів і південних славян. І не диво, що пан Здзєховський, професор краківського університету, дав од імени польських консервативних славянофілів російським поступовим славянофілам таку відповід, яку вона й без його могли вичитати хоч би в „Slow’i Polsk’ім“?! Не те диво, а диво те, що російські поступовці можуть такою відповіддю вдовольниться! *).
Та й взагалі це характерна риса російського поступового громадянства і його преси, що вони на все, що кидав зле світло яа український рух, накидаються, як на святу правду, а до всього, що промовляє за українцями, ставляться заздалегідь недовірливо. Візьміть хоч бя справу з видумками Раковського. Здається, більшого безглуздя й видумати не можна, а одначе російська поступова преса поставилася до видумок Раковського і коментаріїв польської преси так серйозно, що навіть авторітет Бурцева не міг в цілости розвіяти її сумнівів, що мовляв таки не знати, де правда. Бо тут подяки виступили з обвинуваченням проти українців. Але коли українська преса приносить факти, на підставі яких обвинувачує польського учителя в катуванні українських дітей, тоді та сама російська поступова преса швидче вірить голословним польським запереченням, ніж тим фактам.	М. Лозинський.
