З подорожі в Ясну Полену.
(Кінець).
Утома бере своє. Лишається на могилі скоро тілько сторож та дехто з молоді, більшість же пішли шукать притулку на ніч, хто назад на станцію, а хто в село, що зараз за двором Толстих. По двоє, по троє стукають у вікна хат, де є світло, проекти притулку. Тісним гуртком в 7 душ ми притулились в одній хаті. І от, поки хазяйка внесла нам соломи, розстелила її по долівці, у нас з хазяїном зав'язалась цікава балачка. Хотілося від самих селян почути де що про Л. Мик. Хотілося знать, наскілько вони розуміють свого славного на ввесь світ дідича. Чи це випадково попали ми до нецікавого чоловіка, чи може вія не хотів просто казать нам нічого, але вражіння було, як найгірше. Він не розумів, кого це тілько—що поховали. Хвалив Л. Мик. як доброго, жалостливого чоловіка, оповідав, як бувало Л. Мик. прийде до них у хату, сяде на оцьому саме місці, зіпреться підборіддям на ціпок і росказує про життя, про хазяйство. На нарікання на злу долю, на бідування скаже бувало, що таке скрізь діється, та й піде далі. Навіть щось більше чулося в словах хазяїна. На запитання про те, хто порядкував усим хазяйством звичайно, відповів,—що Соф. Андр. І коли ми запитали. чи дійсне Л. М. був зовсім в стороні від діл хазяйственних, селянин цей каже, шо навпаки: ні одного діла Соф. Андр. не робила, щоб не порадиться з „Стариком“, як вона завжди навивала Л. Мик. Так що в уяві цього селянина Л. М. був „со- участникомь вс?хъ хозяйственннхъ м?ропріятій“ Соф. Андр. У всякому разі вона давала так це зрозуміть селянам.
Прикро було це слухать і якось жалко. Які зони всі тут бідні, неохайні і несвідомі того, що діялось коло них, у панському дворі. Для них Лев. Мик. був тілько паном, правда, не злим, швидче добрим, але не більше. Для них незрозуміла та драма, яка відбувалася в семьї Толстих і яка закінчилася виїздом Л. Мик. Поясняв нам хазяїн це тим, що Соф. Аадр. не слухала Л. М. і не хотіла рощитать черкеса-стражника, який знущався з її приказу над селянами, що збірали в лісі сухі гілячки—„валежник“. Прикре вражіння робить і все село. Брудні, як зверху так і в середині, хати, подекуди у багатіщих селян з цегли, але однаково брудні, як і дерев'яні, мають вигляд якоїсь невимовної бідноти, злиднів, де вже не може буть і гадки про якусь елементарну охайвість.
На другий день ранком були знову на могилі. До одинадцяти годин було ще далеко і от пішли поблукать по лісі, по околицях. Місце, де стоїть могила, не найкраще...
Дуже багато містинок чарують глядача своєю майже північною красою, але що 8 того?! Він сам вибрав собі місце, в'язане в його життю з. одним з найкращих моментів.
Лощинка, що починається зараз коло могили, де далі глибшає і переходе в широке провалля. По той бік тягнеться березовий лісок, поважений Львом Микол, літ п'ятнадцять тому назад, а по цей бік—молодняк на місці вирубаного літ десять тому назад лісу. Десь далеко внизу по долинці, по дорогі до „Зас?ки“, темніють сосни, ялини. Блукаємо то гуртом, то по одинці по лісках, по галявинах. Біль-шість нашого гуртка—українці: нам незнайомі зовсім такі картини, такі краєвиди, незнайомі, чужі навіть, але й вони голублять наші очі. Таку природу ми бачили на образах Левітана... вона нам трохи знайома.
Ось виглянуло сонце, сріблом заливає молодняк, змерзлу траву, веселить пейзаж, і якийсь новий настрій, менше невиразний, опановує нами. Потроху стягаємося до могили. Тепер нас далеко більше... Вночі приїхали політехники з Київа, ще якісь делегати, а також і ті, хто не попав у Петербурзі на поїзд, з яким ми виїхали. Приїхали ще двоє українців і привезли квіток на могилу.
Коло одинадцяти годин, коли всі вже зібрались, дали знать сем'ї, щоб, коли хто бажає, нехай прийдуть до могили разом з нами пожуриться. Прийшов син, дочка, а далі і жінка. Спів знову і знову, але це не те, що вчора.
Якось неприємно вражає відношення селян. Більшість візників з кіньми тих, що журяться, весело собі балакають, як померзнуть, то навіть борюкаються. . щось є незрозумілого в цьому.
Дітвора весь час шарпав тебе, прохаючи „на с?мячки“, візники зазивають до себе, просючи зарібку, а спільно старців, старчих!— Все скиглить, гукає і мішає зібрати думки, заспокоїться, увійти в себе.
Кінчилась панахида і вся молодь рушав до будинку. Там гуртками по 5—6 душ ходим по черві дивитися кабінет Л. Микол., а далі, вернувшись, стоїмо коло дверей та ділимось вражіннями. Хто звернув увагу ва розкриту книжку Достоєвського „Братья Карамазовы“ на столі в кабінеті, хто на портрет Джоржа, хто на щось наше. Далі розходяться у ріжні боки,— хто їде до Черткова, хто ходе по селу, хто по лісові та паркові. Поїзд іде аж в одинадцять годин ночі—часу ще багато.
Коли дивився кабінет Л. М,, зустрівся з Н. Н. Г. Давно колись зустрічався з ним років п'ять тому на
зад в Женеві. Він з давніх учеників Л. Мик., близький йому чоловік, який не раз бував по довгу в Ясн. Поляні, не раз, навіть, ходив в Л. М. пішки з Тули до Москви. Згадує він, як колись гуляв з Л. Мик. по цих самих доріжках, по цих лісках. Зга дує, як раз колись Л. М. казав— „знаєте Н. И., гд? я родился? і по назує рукою вгору на гілля тих дерев, що ростуть між двома ясно-полянськими будинками. Колись на цьому місці стояв величезний будинок, що 8‘еднував собою два флігелі, які тепер тілько лишились... згадує, як гуляв колись з Л. М. по „Черыту" (найулюбленіше місце Л. М. в паркові), які балачки велися то в тому, тс в другому місці. Довгенько гуляємо, надходимо до могили, де вже готуються ставить маленьку огорожу,— знову блукаємо. Н. И. на незадовольнення з селян каже, що це так, випадково, що навпаки—деякі незвичайно розуміють Л. М. Є такі, що, навіть з якоюсь побожністю до нього відносяться і як зразок переказав те, що на наших очах утворюється легенда. В селі кажуть, що наче б ті, хто копали могилу Л. М., найшли глибоко залізного хреста;— ставлять це в 8вязок з тим, що ще в дитинстві Л. М. закопав на цьому місті паличку з надписом обіцяння „жить по Божьему“. Стомлений Н. И. скоро іде собі, а я збіраю по паркові товаришів, що розбрелися в ріжні боки, переживаючи на самоті вражіння останніх днів.
Не хотілося їхати з Ясної Поляни. За короткий час все успіло зробиться близьким, все про щось говорило, зо всим було зв'язано, як не власне переживання, то переживання того, хто в своїх творах все це обезсмертив.— І будинок, алею березову, і ставок, і купальні... Але час вже їхать.
Ввечері, годин у шість, знову виходимо з „Козлової Засіки“ у-послід-
поклониться могилі. Швидко проходимо по знайомій вже дорозі, ял дома, пробіраємося по стежках саду і навпростець доходимо до могили. Ні душі там; десь тільки в стороні, коло багаття дрімає сторож.
Розстелюємо брезент, що лежить коло могили, мостимо на нього плед і лягаємо лицями до багаття та до могили.
Ще тихше, як учора! Десь далеко, поза лісом, гавкають собаки, але до нас доносяться якісь чудні, навіть приємні звуки.
Лежимо у трьох якийсь час мовчки, а далі, розбуркавши сторожа, починаєм роспитувать його про Л. Мик., про його життя.
Сторож, дідок літ 50, в-давна памятке Л. Мик. З його слів видно, що вся найцікавіша частина з життя Л. Мив. пройшла на його очах. Ще малим хлопцем, пам'ятає він, прихопилося йому буть на охотах загонщиком. Пам'ятає широке життя в ЯСНІЙ Поляні, пам'ятав і зміну в ньому. Літ тридцять,—як каже він,—все змінилося. Ні охоти, ні гульні, а тихе життя, повне добра та ласки до окружніх. Дід не 8 дуже балакучих, скоро замовкає, а далі знову починав дрімать.
Знову наступає тиша. Далеко за лісом пробігає поїзд, наповнюючи тишу якимсь велетенським зітханням та гамом.
Знову все змовка. Вітрець шумить вгорі між гиллям дерев, брязчить, иноді, в металевих вінках, роздимає багаття, стелючи світлий, запашний дим по землі, та котючи його кудись а глиб чорного лісу, чорної безодні.
Час вже рушати. Підходимо до могили, у посліднє дивимося на неї, пильно оглядаємо все навкруги, щоб на довго осталося в пам'яті і, взявши на згадку, на незабуття квіточку з могили, тихою, ходою рушаємо до станції.
От і поїзд. За якусь хвилину пузі, зникає все, і „Козлова Засіка“, і Лева Поляна.
У ріжні боки роз'їздиться молодь, несучи з собою величні вражіння величньої могили.
Л. ч-о.
