Ліс - селянам.
Уряд УРСР ухвалив передати селянству біля одного мілійону десятин лісу. — Селянство одержує зараз лісів у два з половиною рази більше, ніж воно мало до революції. 
В зв'язку з передачею селянам України одного мілійона десятин лісу, президія ВУЦВК'у та Раднарком звернулись до українського селянства з такою відозвою: 
“До революції в розпорядженні селянства було дуже мало лісів. Селянам доводилось купувати ліс і матеріяли, дрова у казенних, а також поміщицьких лісах. В найбільш тяжкому стані було селянство Київщини, Волини й Поділля. 
З часів Жовтневої революції ліси було передано до рук держави, бо тільки в такий спосіб можна закріпити завойовання революції та налагодити транспорт, пустити фабрики й заводи. 
Тепер, в зв'язку з тим, що настав період мирного будівництва, коли всю увагу Радянської влади направлено до піднесення народнього господарства, в першу чергу — сільського, ВУЦВК та Раднарком ухвалили передати в постійне даремне користування селянства біля одного мілійону десятин лісу. Таким чином, трудове селянство України одержує в своє користування в два з половиною рази більш лісів, ніж воно мало до революції. 
Відозва закінчується такими словами: Селяни, бережіть ваші ліси, не допускайте зайвих порубок, правильно користуйтесь лісовими багацтвами, збільшуйте лісові цінності, передані вам революцією. До цього вас палко закликає ВУЦВК та Раднарком”.
