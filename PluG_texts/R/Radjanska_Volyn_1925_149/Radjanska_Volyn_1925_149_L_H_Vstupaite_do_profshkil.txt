Вступайте до профшкіл.
Робітничій і селянській молоді широко відчинено двері до освіти.
Умови вступу. 
З 1-го серпня починається прийом заяв від бажаючих вступити до тої чи иншої профшколи. Заяви подаються безпосереднє до профшколи. Приймаються до профшкіл підлітки від 15 до 17 років, які скінчили 7 річну трудову школу, або мають відповідні знання. 
До заяви необхідно прикласти: 1) рекомендацію, 2) документ про вік. 3) посвідку про соціяльне становище батьків, 4) посвідку про освіту. Рекомендація може бути од парторганів, ЛКСМУ, профорганізацій, КПС, Червоної армії, райвиконкомів, сільрад та органів наросвіти. Заяви без рекомендацій теж приймаються, але розглядаються в другу чергу, коли маються вільні, незаповнені рекомендованими, місця. Без рекомендацій може бути прийнято до профшколи до 20 відс. всіх вступаючих. 
Всі заяви розглядаються прийомною комісією, яка утворюється при кожній профшколі в складі завідувателя школою, представника парторганів, ЛКСМУ, КНС та профорганізацій. Ця прийомна комісія між иншим, має перевести попередній медичний огляд, щоб не прийняти кого до школи з фізичними вадами чи хворобами, які заважали б нормальному навчанню та майбутній роботі. Комісія ж робить іспити для тих, що не мають посвідки про закінчення 7-річної трудшколи. Ці іспити мають бути в кожній профшколі од 15-го серпня до 1-го вересня. Скарги на неправильні вчинки шкільної прийомної комісії подаються до округової прийомної комісії. З 1-го вересня починається навчальний рік. Прийому серед навчального року не буде. 
Які в нас є профшколи? 
В Житомірі. такі: 
1. Індустріяльно-технічна профшкола (Пушкінська вул., ч. 38). Вона має три відділи: будівельний (з підвідділами архітектурним та дорожно-мостовим), механічний (з підвідділами металообробним та деревообробним) і хемічний, що випускає кваліфікованих робітників для парцеляново-фаянсового і цукрового виробництва. На всі п'ять підвідділів буде прийнято по 35 чоловіка. 
2. Землемірно - землеустрійна профшкола (вул. К. Маркса, ч. 18), що готує кваліфікованих робітників-техніків для справи землевлаштування. Сюди приймаються переважно селяни. По закінченні 2-х річного курсу школи слухачі направляються, по роскладці наркомзему, по округових земельних органах на роботу по землеустрію. До школи буде прийнято 60 чол. 
3. Торговельно-промислова школа (вул. Гоголівська, ч. 10) з кооперативним та торговельно-фінансовим ухилами. Вона готує бухгалтерів, рахівників, кооператорів, робітників фінансових, страховоподаткових та торговельних установ. В таких робітниках особливо гостро відчувається потреба по сільських кооперативних товариствах. До школи може бути прийнято на 1-й триместр 120 чол. і на 2-й триместр 30 чол. 
4. Медичні курси ім, т. Семашка (вул. К. Маркса, ч36) мають два відділи: акушерок і помлікарів. На відділ акушерок буде прийнято 25 чол., а на відділ помлікарів 40 чол. Приймаються особи віком до 35 років. Через те, що в таких робітниках відчувається найгостріша потреба по селах, в цім році мається на увазі оддати більшу половину місць селянам 
5. Музична профшкола (Московська вул. ч. 45). Тут вимагається хист і здібності до музики. Приймаються й молодші 15 років. Має бути прийнято 80 чол. 
6. Школа робітничої молоди (по вул. ІЦорса) з відділом деревообробним і підвідділом ковальсько-слюсарським. Знання для вступу потрібні в розмірі чотирьохлітки, вік — од 14 до 16 років. Буде прийнято 30 чол. молоди, зв'язаної з виробництвом. 
7. Провадиться підготовча робота до відкриття в цім році в Житомірі меліоративної профшколи. Потреба в техніках меліоративного діла велика. До цієї школи прийматимуться переважно селяни. Може бути прийнято 60 чол. 
Аби дати можливість селянській молоді вчитися в Житомірі, мається на увазі відкриття великого інтерната для учнів згаданих профшкіл. 
В Житомирській окрузі є такі профшколи: 
1. Ленінська с.-г. профшкола (в 6 верстах од Радомишля). Вона готує кваліфікованих робітників-зоотехніків. Мається інтернат. Прийм розраховано на 40 чол. 
2. Червінська с.-г. профшкола (м. Червоне). Дає кваліфікованих робітників по галузі рільництва. Мається інтернат. Прийом розрахований на 40 чол. Гадають цю школу перенести в один з кращих для неї пунктів Житомірської округи
3. Новозвягільська школа батрацької молоди (м. Н.-Звягіль). Сюди приймається переважно батрацька молодь од 14 років, з підготовкою не менш за 4-хлітку. З неї виходять робітники-хлібороби. Мається інтернат. 
Поблизу од Житомірської (с. Турчинівка, Чуднів. р., Бердич. окр.) є Турчинівська с.-г. профшкола, яка випускає кваліфікованих робітників-садівників. При школі мається великий плодовий питомник, ягідник, хмільник. 
Про вищі школи (ВУЗ'и) і про вступ до них — по командировках — мова буде окремо, в ближчих числах газети. 
Л. Г.
