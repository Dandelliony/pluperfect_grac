Білий терор в Болгарії.
Що розповідають утікачі. 
Болгарські біженці, що прибули сюди, розказують, що у тюрмах Болгарії панує неможливий терор. Начальники тюрем практикують масові вбивства ув'язнених. 
У Софії існує таємне військове судилище, що складається з 12-ти вищих офіцерів. Диктаторська організація вирішає долю населення Софії так же, як і всіх політичних ув'язнених. 
Суд складається з офіцерів-садистів, які щодня влаштовують середневікові оргії. Найкращою „забавкою” цих погромщиків являються щоденні катування політв'язнів. У катуванні беруть участь усі 12 офіцерів. 
Коли софійський в'язень — німецький журналіст Гербст, під час катування, крикнув офіцерам: „негідники”, один із них, пострілом із револьвера, забив Гербста. 
За останній час ці садисти вбили в софійській в'язниці 200 чол.
