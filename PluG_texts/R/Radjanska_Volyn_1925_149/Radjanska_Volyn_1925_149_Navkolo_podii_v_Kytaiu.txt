Закордоном. 
Навколо подій в Китаю.
Після першого місяця боротьби.
Вимоги шанхайських профспілок.
Рада шанхайських профспілок, разом зі спілкою текстильників, поставила власникам японських текстильних фабрик такі вимоги: 1) визнати права профспілок на оборону інтересів робітників, 2) винагородити родини вбитих, 3) покарати наглядачів, винних у вбивстві, 4) збільшити зарплатню на 20 відс., 5) виплатити заробіток за весь час страйку. Поки-що ці вимоги підприємцями не прийнято.
З метою „розслідування” причин розстрілів. 
Американський і німецький консули в Кантоні взяли на себе ролю посередників по розслідуванню розстрілів 28-го червня. 
Англійський консул противиться цьому.
Поминальні зібрання й демонстрації. 
30-го червня, в день, коли минув місяць після шанхайських розстрілів, по багатьох містах Китаю відбулись поминальні зібрання й демонстрації. Сутичок нігде не трапилось.
Фин-Ю-Сян заприсягається боротись до кінця. 
У звязку з нотою китайського уряду, що вимагає скасування нерівних угод, генерал Фин-Ю-Сян надіслав телеграму центральному урядові, місцевій громадянській і військовій владі, а також студенським і робітничим спілкам такого змісту:
— „Ми повинні добитись повного скасування нерівних угод. Я заприсягнувся зусилити свою армію, аби добитись задоволення вимог нашого збуреного народу. Ми ніколи не відступимо й боротимемося до останньої людини проти чужоземних насильників”.
Суд над Доссером. На суді оперують з фальшованими документами. 
Почався суд над заарештованим у Шанхаю представником нафтосиндикату СРСР Доссером. На суді оголошено такий видрукований на шовку і підроблений поліцією, документ (ніби-то знайдений серед книжок Доссера). 
— „Посвідчення Ч. 43. ..Власник цього Доссер — партійний білет Ч. 493, — відряжається агітаційним відділом Південного району Китаю до Гон-Конгу та Кантону для організації страйкових комітетів. Всі члени РКП повинні допомагати йому в виконанні покладених на нього обов'язків, що свідчиться печаткою агітаційного відділу РКП у Шанхаю”. 
Прочитавши цей підроблений документ, представник поліції вимагав більш суворих кар у відношенню до Доссера та ув'язнення його в тюрмі. 
Мішаний суд постановив тримати Доесера в тюрмі. На підставі обвинувачення Доссеру загрожує 10-річне тюремне ув'язнення, або смертна кара.
