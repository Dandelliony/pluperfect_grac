Ветеринарні поради.
Копитна хвороба рогатої худоби. 
Ця хвороба буває в гаряче літо, крім того, від грязьких брудних хлівів, де стоїть худоба. 
Хвороба починається так: тварину починає трясти, робиться гарячка, при дотиканні болюче, підошва опухає, починає витікати матерія, тварина спершу кульгає, а потім лягає й не встає. Корова пагано їсть і дуже збавляє молока, коли-ж хворобу запустити, то тварина не скоро поправляється, а иноді й гине. 
Лікування. Як тільки корова почне кульгати й появляться вищезазначені ознаки, то корову треба загнати в воду, коли поблизу є річка чи саджалка, щоб вона постояла в воді з годину. 
Потім ставлять у сухий, чистий хлів на чисту солом'яну підстілку, обмивають усього копита і між ракотицями водою, розбавленою креоліном (1 столова ложка креоліну на 1 бутельку води) і потім насухо витерти. 
Далі треба змазати такою мастею: взяти чашку несолоного здьору, розтопити і додати чайну ложечку креоліну, гарно перемішавши. Цією мастею змазати всього копита і по-між ракотицями, а потім обвязати чистою тряпкою.
Коли-ж копит дуже гарячий і обпух дуже, то треба взяти жовтої глини, ввіляти чашку оцету, зробити з неї тісто, обмочити все копито заввтовшки в два пальці й обвязати чистою тряпкою. 
Робити так треба двічі на день. 
Коли роговина почне відділятися від копита, то треба дуже гострим ножем легенько зрізати, бо як цього не зробити, то може злізти весь копит. 
Через де-який час пухлина робиться мнягка, надвереджується. Для того, щоб скоріше витікав гній, треба веред розрізати або проколоти гострим кінцем ножа, рану-ж кожний раз промивати товченим галуном: чайна ложечка галуну на дві шклянки оцету. А в середину дати селіцинового натру або чайну ложку селітри на 1 бутельку води. 
Годувати-ж треба рідким пійлом, добавляючи ложку соли. Краще покласти в корито кавалок камінної соли, щоб скотина сама лизала. 
Коли хвороба пішла по всій череді, то треба худобу в південь заганяти в воду на годину-дві, а на ніч змазувати копита розпущеним здьором з креоліном, як було сказано вище, або дьогтем з олією. 
Цим способом можна врятувати худобу від хвороби. 
Агроном Степовий.
