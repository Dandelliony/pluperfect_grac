С.-Г. КООПЕРАЦІЯ В МІЖНАРОДНІЙ ДЕНЬ.
Життя вимагає піднесення сільського господарства ще на більшу височінь техніки та культури, ніж стояло воно у довійськовий час. Тому ми й бачимо буйний зріст селянських с.-г. об'єднань, головним чином — у формі с.-г. кредитових товариств, с-г. артілів, комун, а пізніше — й фахових с-г. товариств: бурякових, молочарських, машинових і т. и. 
За короткий час зорганізовано 5066 с.-г. товариств та 5406 колгоспів, в яких об'єднано до мілійону селянських господарств. Це складає п'яту частину всіх селянських господарств України. 
Коли дальніше кооперування піде такою же ходою, то через 3-4 роки ми зможемо досягнути тої норми в 50 відс. селянських господарств, яка в старий час була досягнута кооперацією лише на протязі 50 років. 
Пореволюційна сільсько-господарча кооперація має в свому складі 56 відсотків незаможників та 39 відсотків середняків. Такий же соціальний склад її керовничих органів. 
Обіг с.-г. кооперації становить більш за 90 мілійонів карбованців, то-б то біля 20-тої частини всього торговельного обігу України. 
Сільгосп. кооперація широко розгорнула справу збуту, заготовивши за минулий рік 25 мілійонів пудів хліба, 15 тисяч свинячих туш, заорендувавши біля 40 тисяч десятин луків. Вона має и понад 2 тисячі прокатних та покривних пунктів, біля 2 тисяч с-г. підприємств, мало не 600 маслоробних заводів. Через них, протягом минулого року, перепущено біля 2-х мілійонів відер молока, охопивши 30 відсотків всієї площі виноградників та понад 70 відсотків всієї площі цукрового буряку, маючи в оренді 9 цукроварень, на яких вироблено минулого року біля 2-х мілійонів пудів цукру. 
Зараз у системі сільсько-господарчої кооперації є 5400 колгоспів (с.-г. артілів, комун та инш.), що в них об'єднано 320 тисяч їдців та понад 400 тисяч десятин землі. В цілому — на Україні організація й техніка польоводства, так само, як і врожайність по колгоспах, вища, ніж по окремих селянських господарствах.
До 50-ти відсотків всіх колгоспів мають певний багатопільний оборот.
Відзначаючи досягнення с.-г. кооперації, необхідно підкреслити, що в умовах Радянської влади с.-г. кооперація є основною передумовою відновлення зруйнованого селянського господарства. 
Остання 14-та партійна конференція накреслила багато заходів до зміцнення с.г. кооперації та скеровання її роботи на максимальне обслуговання сільського господарства та задоволення інтересів кооперованого пайщика.
Конференція по-перше точно визначила завдання с.-г. кооперації (с.-г. кредит та посередництво в обслугованні сільських господарств) і накреслила основи розмежування в роботі зі споживчою кооперацією.
Конференція визначила цілковиту волю виборів у с.-г. кооперації, заборонила будь-яке адміністраційне втручання адміністраційних органів у працю сільгосподарчої кооперації. 
З метою зміцнення фінансового стану с.-г. кооперації, конференція визнала за потрібне всебічну фінансову допомогу с.-г. кооперації з державних і місцевих коштів, як у формі певних дотацій основним капіталам, так і в формі кредитування с.-г. установ. Нарешті, конференція встановила правило таємности вкладок, утворивши тим самим сприятливі умови для розвитку цих операцій. 
Сьогодні, у міжнародній день кооперації, коли кооперація всього світу зважує підсумки своїх досягнень, — ми, виявляючи й свої здобутки, мусимо визнати, що здобутки Радянської кооперації за три роки її існування надзвичайно великі. Й коли наша радяньська кооперація такою же ходою простуватиме й далі, ми не тільки обгонимо наших капіталістичних сусідів (справжнє обслуговання інтересів трудящих в умовах капіталістичних країн кооперація ніколи не дасть), але ж через кільки років зможемо й цілком кооперувати населення й міцно станемо на грунт будування соціялістичного суспільства. 
Сьогодні, закликаючи закордонних кооператорів під свої Червоні прапори, ми викидаємо гасло: “Хай живе світова радяньська кооперація”. 
Артеменко.
