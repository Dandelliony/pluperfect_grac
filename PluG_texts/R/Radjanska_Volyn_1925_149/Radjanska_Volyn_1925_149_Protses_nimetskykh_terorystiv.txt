Процес німецьких терористів.
Винуватість доведено — суд засудив всіх трьох до розстрілу.
Подробиці розмовии Дитмара з секретарем естонського посольства. 
Першого липня обвинувачений Дитмар викликав секретаря естонського посольства до Москви й просив передати привіт родичам і знайомим в Аренсбурзі. Далі Дитмар додає таке: — „Прошу вас цілком не втручатися в мою справу. Як-що мене розстріляють, то так і буде: як-що оставлять жити — житиму, це моя особиста справа й вам до цього нема жадного діла. Запевняю, що коли залишусь живим, то все одно — до Естонії ніколи не повернусь. Не хочу жити в такій буржуазній країні.
Прошу вас також передати мою прозьбу естонському уряду, аби він постарався, як найшвидче, надати моїй батьківщині, яку я кохаю, трохи кращого стану, ані ж той, що в ньому перебуває вона зараз”. Після цього Дитмар встає й на цьому розмова закінчується. 
Кіндерман удає з себе „святу невинність”. 
На процесі німецьких фашистів на вранішньому засіданні 2-го липня Кіндерман виголосив оборонну промову. Кіндерман запевняє, що в студентів не було наміру чинити терористичні акти.
— „Ми прибули сюди, — каже Кіндерман, — неповинними. Але ДПУ обернуло нас у винуватих. Я люблю російський нарід, — виголошує Кіндерман, — й тому прибув сюди. Прошу зліквідувати всю справу „дипломатичним шляхом”.
Наприкінці Кіндерман клопоче про відновлення слідства. 
Голова т. Ярославський по скінченні промови Кіндермана заявляє: 
— „Питання про відновлення слідства треба було підсудному піднести раніш, як почались дебати сторін. Фактично Кіндерман лише повторив те, що суду вже відомо. Суд гадає, що Кіндерман не має права підносити питання про відновлення судового слідства.
Вирок суду. 
В останньому слові Кіндерман, Вольшт знову голослівно заперечували свою винуватість. Дитмар визнав свою провину. Після цього суд вийшов для винесення вироку. 
Після п'яти з половиною годин наради, Верховний суд виніс по справі німецьких фашистів вирок, що ним Карла Кіндермана, Теодора Вольшта, Максима Дитмара засуджено до розстрілу. 
Вирок цей остаточний і оскарженню не підлягає. 
За роз'ясненням голови Ярославського, — засуджені мають право, протягом 72х годин після вручення їм копії вироку, клопотались про помилування перед  президією ВЦВК'у.
