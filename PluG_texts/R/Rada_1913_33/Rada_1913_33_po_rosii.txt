По Росіі.
- Російсько - німецька торговельна умова. При міністерстві торгу й промисловости, під предсідательством товариша міністра П. А. Базка, організовано особливу нараду для ведення підготовчих робот по переглядові російсько-німецької торговельної умови.
     Коли скінчаться праці цеї наради, при міністерстві торгу й промисловости буде скликано особливу міжвідомственну нараду для обміркування цеї умови, під предсідательством міністра торгу й промисловости Тімашова. (Н. Вр.)
- Метричеські книги. Цими днями, під предсідательством архієпископа Антонія волинського, відбулось засідання місіонерської наради, на якому було розглянуто питання про записування в метричеські книги тих особ, що переходять з православної віри в нехристіянські секти.
     Нарада постановила, що записувати таких особ в метричеські книги не треба. 
     Посемейні списки складатиме місцева адміністрація. (Р. С.)
— Амністія. Міністр народньої освіти Касо на запитання булигинського ювилейного комітету відповів, що він нічого не має проти повної амністії студентів, яких було увільнено з університетів за забастовки та недозволені сходки. Що ж до засланих, то міністр нічого не відповів.
    Міністр юстиції визнає за можливу амністію для підслїдственних політичних, але для таких які пробувають на волі. Про всіх же инших в булигинський комітет буде представлено особливу записку. (Г. М.)  
   - Погрози Джоржієву. Як сповіщалось уже в нашій газеті, представник далай-лами Джоржієв невідомо від кого одержав останніми часами дві таємничі посилки.
    Цими днями він знов одержав по почті листа. В цьому листі невідомі автори радять Джоржіеву виїхать з Петербургу до 21-го февраля цього року. «Коли ви цього не зробите, — стоїть в листі,—ми з вами жорстоко розправимось. Суду ми не боїмось, бо нас багато». Далі, в листі вказується, що дім будійського духовенства, де живе Джоржієв, буде зруйновано. 
    Під листом стоїть підпис: 
       «Царськосельська партія негайної розправи». 
Переляканий Джоржієв передав листа петербузькій поліції.
    Коло дому, де живе Джоржієв поставлено особливу охорону. (Р. С.)
Муратов і євреї. Курський биржевий комітет подав докладну записку голові ради міністрів, в якій вказує, що, коли не буде припинено масового виселення євреїв, то Курщині загрожує серйозний економичний крізіс. 
    На Курщині, — вказується в записці,— проживає коло 800 єврейських семей, які оселились тут 20 —ЗО років тому і зрослись економично з усими шарами місцевого населення.
 Найбільш стосунків з биржовим життям доводиться мати євреям, що торгують хлібом. В цій області євреї відограють значну ролю і майже всі сельсько-господарські продукти проходять через їх руки Експорт с.-г. продуктів залежить, в великій мірі, од урожаїв, а через це хліботорговцям доводиться майже що-року одшукувати нових ринків. 
Така діяльність євреїв — хліботорговців, допомагаючи інтенсівному попиту на с.-госп. продукти, дуже гарно впливає на широку масу хліборобів та землевласників губернії, в напрямкові збільшення риночних цін на продукти їхнього виробу. 
От же, зважаючи на заходи п. курського губернатора Муратова, цих євреїв сістематично виселяють. 
На думку биржевого комітету, такі заходи п. губернатора ведуть Курщи ну прямим шляхом до економичного занепаду.
 Докладну записку вже обмірковано в міністерстві вн. справ і постановлено запитати про це курського губернатора Муратова. (Р. М).
- Вісти про голод. В саратівській губернії голод збільшується, з усів повітів надходять страшні вісти, прохання про допомогу. В саратівському повіті зарегістровано 11.400 душ, що страшенно бідують. Царицинському земству казна асігнувала 30.000 карб. на продаж хлібу голодающим, по «заготовительній ціні». В Камишинові дозволено організувати громадські роботи. (Р. М.).
 - З Миколаївська на Амурі сповіщають, що як рибопромисловці цієї країни, так і населення страшенно бідують. Ряби в цім році недоловлено. Крім того, становище населення погіршало ще через те, що навігація в цім році припинилась дуже рано. 
 Недолови останніми роками зробились звичайним зьявищем, кредіт дуже малий, допомоги немає ніякої, инших промислів, крім рибного, в цій місцевости немає. В перспективі маємо—голод, офіціально встановлений місцевою адміністрацією. (Речь).
- Новий попечитель петербурзької шкільної округи. Питання про призначення попечителя петербурзької шкільної округи затяглося, зважаючи на ті суперечки, що виникли з приводу цього питання, між міністром освіти Кассо та Коковцевим. 
Спочатку на місце петербурзького попечителя запросили попечителя віленської шкільної округи п. Остроумова. Отже, коли останній відмовився од цієї посади, Касо енергійно підтримував кандідатуру попеч. харьківської шк. окр. п. Соколовського. Але Коковцев повстав проти кандідатури Соколовського. До того ж організація обьєднаного дворянства висунула кандідатуру попечителя рижської округи п. Прутченка. Кажуть, що цими днями, питання про кандідата на місце попечителя петерб. шк. оккуги обмірковували в раді міністрів. Більшість членів ради висловилась за кандідатуру п. Прутченка. (Речь).
