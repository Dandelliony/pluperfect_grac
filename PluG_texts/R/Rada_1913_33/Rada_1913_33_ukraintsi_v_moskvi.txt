Українці в Москві.
На сірому фоні сьогорічного життя української колонії в Москві доводиться звертати увагу навіть на найдрібніші події. В данному разі маю на увазі виставу українського артистичного гуртка під орудою В. П. Овчіннікова, артиста Імператорських театрів, що відбулася 3 лютого, б. р., в Учительському Домі на Замосворіччі. 
Виконана була відома пьеса не менш відомого драмороба О. Л. Суходольського - „Хмара". Хто знає цю пьєсу - а хто її не знає! —той заздалегідь може уявити собі ті вражіння, які мусять лишитися після неї навіть при найкращому виконанні:
 О. Мельпомена, сердешна українська Мельпомена... 
Одначе, публіка, якої, до речі, зібралася повна заля, з щирим захопленням вітала артистів і примушувала повторювати всі співи, всі гопаки.
 І, з боку виконання, такий успіх був майже заслужений: д-ка Адіна, д-ій Овчінніков і ин. надзвичайно мило і талановито проводили свої грубі, невдалі ролі; і коли б цей же самий хист і праця були прикладені до достойної пьєси, вистава гуртка могла б справити цілком приємне вражіння. Треба тільки звернути пильнішу увагу на хор і на декорації.
 Який же загальний висновок? 
Його підказала мені росіянка, що сиділа поруч зо мною і вперше на віку дивилась на українську виставу:
- Пьєса сподобалась публіці, стало буть одно з двох: або автор пьєси і публіка варті один одного, або од українського театру нічого й не сподівались, крім смішної і безглуздої нісе нітниці, і, в останньому разі, вибачайте, чим гірше, тим краще.
 Що я міг відмовити їй? 
Про це хай подумають мої любі земляки, які зібрали так багато оплесків за старанне виконання пьєси д-ія Суходольського. А ми всеж таки хочемо сподіватись од гуртка щиро-художньої розваги і користної праці на засмічених ланах рідного мистецтва, і щиро побажаємо йому ліпшої слави. 
Я. М—ов. Москва, 1913, Н, 4.
