Германський парламент.
Офіціозний орган германського правительства «Norddeutsche Allg» повідомляє, що союзні правительства Герман ї незабаром внесуть в рейхстаг новий воєнний законопроект.
 Подробиці нового законопроекту ще не вироблені, головні ж його пункти відомі. Хочуть поліпшити артилєрію, сформірувати нові кавалєрійські дівизії і взагалі збільшити військо. Для здійснення законопроекту необхідно буде витрачати щорічно на 100 милійонів марок більше, ніж витрачається тепер. 
Новий тягар, який має впасти на німецький народ, непокоїть демократичні верстви німецького громадянства. Соц.- демократи будуть голосувати проти зако нопроекту. Деякі представники центру запевняють, що центр також буде голосувати проти. На основі цього можна думати, що законопроект не пройде в рейхстагові. Коли це станеться, то можна ждати роспуску рейхстага, бо уряд не згодиться ні на які зміни законопроекту.
 В звязку з цим в німецькій пресі вже обговорюється питання про будучі нові вибори до рейхстагу. Між иншим  є чутка, що центр має на думці вступити з соц. - демократами в передвиборчий блок.
