Білими нитками.
(В клубі „русских “ націоналистів). 
Українці справедливо нарікають на поступову російську інтелігенцію за її цілковиту байдужість до українського витання. Реакційні-ж російські кола присвячують українству аж занадто багато уваги.
 Головним форпостом для реакціонерів служить у Київі «Клубъ націоналистовъ», що своїм завданням постановив вишукувати і нищити крамельний сепаратизм в українському рухові. 
 Завдання це виковується досить ретельно. Рефератами та псевдонауковими докладами проводиться одна і таж ідея боротьби з українством. 
В цьому товаристві російських українофобів позавчора був прочитаний ще один такий реферат «відомого» псіхіатра професора Сікорського на тему «Русскіе і украинцы».
 Почався реферат розбором книги професора М. Грушевського «Кіевская Русь» і полемикою з автором цеї книги що до характерних антропологичних рис українського народу. На думку Сікорського такі риси однаково спільні, як для північно-русів так і для південно-русів, себ то українців. 
Переказавши далі цоходження і головні риси московців і українців і перейшовши до сучасного становища, референт зараз же напав професора Грушевського за його оборону сучасної української мови, доводячи робленність і штучність цеї мови. Далі став казати проти назви нашого краю «Україною», а мешканців—«українцями», дозволяючи цеї назви вживати тільки історікові та археологові, і протестуючи проти того, щоб навязувати цю назву всьому народові, для якого

це наймення, мовляв, зовсім незрозуміле. Згадувалося далі і про «талановитого поета Шевченка» і про «робітника рідного слова Грінченка» і про «Наукове Товариство імени Шевченка» у Львові, подавалися цітати з Костомарова, Житецького, Нечуя-Левіцького, але все це роскидано, не систематично, уривчасто.
 Взагалі, друга частина реферату, що торкалася сучасної стадії розвитку українського життя, до якого в опозіції стоїть референт, була значно суб'єктивніша, щоб не сказати тенденційніша од першої.
 По закінченню реферата один з присутніх зробив цікаве запитання: чи сучасний розвиток української мови з кованими словами, проти штучности якої повстає автор реферату, не має собі аналогії в російській літературі і чи не було такого ж явища і в російському письменстві, коли процес витворення російської мови був ще тільки в початковій стадії. Але, на жаль, таке запитання зосталося без одповіді, бо реферат читав не сам автор, яким захворів на цей час і не був на засіданні, а відповідати за автора ніхто не зважувався.
 Хочеться ще зазначити те, що все-таки цей реферат, порівнюючи з аналогичними попередніми докладами в «Клубі Націоналистів», відзначався де-якою толєрантністю що до своїх супротивників, і на протязі цілого реферату не було вжито жодного разу свідомої неправди, чи гострих виразів, скрізь називалися українці - українцями і нігде—мазепинцями, взагалі реферат мав вигляд наукової праці, хоч і тенденційної, але все ж не в тому спеціфичному охранительно— доносительному дусі, як до того нас вже привчили Савенки, Сторожепки та Щоголіви. С. В.
