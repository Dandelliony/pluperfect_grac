Всякі звістки.
В Прилуках злодії хотіли обікрасти місцеву Преображенську церкву, та сторож П. Вареник заважав. Тоді злодії, щоб одвабить Вареника од церкви, підпалили його хату, де була жінка з трьома маленькими дітьми. Вареник бачив, що його хата горіла, та все таки вартував церкву, його «вірну службу» кепсько оцінила городська дума. Після пожежі Вареник лишився старцем, бо все погоріло а дума асігнувала йому тільки 25 карб.
 Банкротства. У Харькові, перестали платити борги мануфактурист Шмаїн—пасів 100.000 карб. та Смілянський—пасів 250.000 карб. Потерпіли московські та лодзинські фірми. Отруїлась. У Верхнєдніпровську отруїлась гімназистка Куровська, бо вона не витримала переходного екзамену, а батькам про це не казала.  
Під суд. Полтавське губернське присутствіє постановило оддать під суд за злочинство члена городської управи Яська та де-кілька душ городських служащих. 
Арешт. В Сумах адміністрація посадила на два місяці в тюрму без заміни штрафом редактора-видавця газети «Сумській Вістникъ» Ільченка, за передрук із «К. М.» фельєтона «Формуляры Губернаторовъ». 
В Олександровську по ділу розбійника Куща арештовано коло 60 душ. Між арештованими, крім купця Задерецького, є чиновник землеустроїтельної комісії В. Альфір, В  Бобзіра з жінкою, жінка коваля Мужичкова, С  Поліщук та инші. Членів цього розбійницького гуртка обвинувачують за 18 нападів та грабіжів. Вжитки церковно-парафіяльних вчителів. З Харьківщини наш кореспондент пише: 3 кожним роком життя дорожчає, а вчителі цер.-пар. шкіл все теж жалування одержують. Я одержую по своїй школі 174 карб, на рік, з котрих повинен зодягнутись, прохарчуватись та ще й на культурні потреби щось відкласти. Не буду вдаватися в подробиці, скільки тепер коштує життя, це може зьясувати кожний, хто знає ціну його. І от, коли літом улаштовуються всякі курси, подорожі, бідолашний церк.-пар. вчитель тільки стежить з заздрістю очима, як другі сповнюють та розвивають свої знання, а він або мусить сидіти вдома або йти десь та шукати якої праці, щоб доповнити свій вчительський бюджет. 
Страшне злочинство. В кременчуцькому повіті син знасилував свою рідну 65 літню матір. В селі Кохнівці жив заможній селянин М. Шаблій. У нього було два сини—Петро, 35 років, та Микола, 29 років. В празник старший син Петро вернувся додому пьяним і застав одну хвору матір. Повалив її на землю і знасилував. Вирятували її з рук злочинця сусіди, що збіглись на гвалт, Сина арештували. На другий день він збожеволів. Хвора мати через скілько днів померла. 
Морози. З гайсинського повіту повідомляють, що там почались великі морози. Снігу на полях немає зовсім. Селяне турбуються, щоб не вимерзла озимина.
