Відгуки парламентського життя.
> У восьмому відділі Державної Думи перевіряли вибори Ягело. Докладніш націоналіст Ладомирський порадив вибори скасувати через те, що інструкція про явочний порядок внесення виборців, які не платять кватирного податку, в Польщі не законна. 19 голосами проти 12 одділ постановив вибори Ягело скасувати. 
> Хомяков казав: «нудота в Думі залежить од того, що немає оживлення в країні. Всі зневажені. Вибори, од яких постраждало багато людей, пригнітили провінцію. Ініціативу душать. Вогонь погасила не Дума і лаяти депутатів „крамарями» —це звичка ломових візників».
 > Військово-морська комісія прийняла кредіти на заснування в Київі офіцерської залізнодорожньої школи і на церковний причт київської військової школи.
> Церковна комісія прийняла законопроект про асігнування 600.000 карб. на жалування духовенству. 
> За докладчика по законопроектові про старовірські общини обрали Каптерева, а в сектантських общинах свящ. Митрицького. 
> В бюджетній комісії представники міністерства внутрішніх справ заявили, що другий перепис буде зроблено в 1915 році після реорганізації статистичного комітету. 
- Питання про асігновку милійона на перебудування Таврійського дворця роспорядча комісія одклала до того часу, коли буде вирішено питання про будову дворця для Думи. 
> Націоналисти внесли проект викупу московсько-київо-вороніжської залізниці. Під проектом підписалося 144 депутати; 80 правих та націоналистів, 15 центра, 19 опозіції і 30 октябристів. 
> Кадети вносять запитання про незаконність постанови ради міністрів, якою пенсії народніх учителів перенесені на кошти земств, замісць того, щоб перенести їх на казну, як де треба було б зробити по закону 1-го іюня 1910 року.
