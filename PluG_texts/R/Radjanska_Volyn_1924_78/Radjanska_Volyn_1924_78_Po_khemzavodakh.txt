По хемзаводах
Курчицька гута ремонтується.
В Курчацях кипить праця по ремонтуванню завода. Головне й основне на шкляній гуті — це є, бесперечно, ванна піч. Спорудженням такої ванни й зайняті зараз там. Тут треба зазначити один досить цікавий факт. Для вбудованая ванни потрібуються особливі з глиняного обпалення заготовчі бруски, яких зараз у нас не дістанеш (хіба тільки з закордону виписати). Курчиці зуміли цю перешкоду усунути тим, що дійшли способу як виготувати ці бруски у себе з місцевих глин. Можна сподіватись, що перша спроба обпалення такого роду брусків дасть бажані наслідки й фарфор-трест скоро матиме змогу користуватись такого роду матеріялами власного виробництва. Пустити гуту гадають в найближчому часі. Паливом та иншою сировиною гуту забезпечено на досить довгий час. А поки що споміж 170 робітників працює по ремонтах лише частина.
Між иншим адміністрація гути відчула потребу робітників у свому культурному куточкові. Одночасово з ремонтом будується помешкання для клубу (зі сценою). Відчинення клуба мають підвести до днів жовтневих святкувань.
Городницький фарфорзавод готується до пуску. 
Тримаючи курс на концентрацію виробництва, трест від Городницького фарфорового заводу мусів одмовитись. Завод старий, навіть дуже старий. (Закладено було його мало не в 1800 році). Щодо оборудовання—то він сучасним вимогам техники далеко не відповідає. Трестові від такого заводу не користь, а тільки втрата. Але все ж таки на заводі дещо лишилось. Трест протягом всього часу його існування спромігся в деякій мірі відновити та полагодити головний заводський корпус з його формовочним горновим поливаним — відділами. Цей чинник і штовхнув робітників цього заводу (220 чол.) з‘організуватися в колектив при біржі праці задля експлоатування заводу на засадах колективу з безробітніх. Зараз на заводі провадяться ремонтовї роботи. Приблизно в середині листопаду гадають завод пустити. Чи може завод сподіватись будь-яких сприятливих для нього перспектив? В деякій мірі — так! Черев те, що запас каоліну й палива в нього на певний час є. Вся потрібна саровина теж є в сумежному з ним районі. Завод сам відзначається багацтвом випрацьованих в ньому матеріалів.
Бронилківська артіль потрібує, мабуть, перевірки.
Цей завод трестом не експлоатувався Зараз там з‘організовано артіль (при кустпромі), яка взялась за ремонтування та підготовлення його до пуску. Дивує тут тільки ось що. На зазначене ремонтування потрібується не менш як 25—ЗО тисяч карбованців. Робітники поміж собою такої суме не зберуть, хочай би вже через те, що вони не мають ні власної хатини, ні власного клаптика землі не каЖучи вже про инший реманент, — як це є у робітників инших хемзаводів нашої губерні. Ролю „доброчаная" в даному разі повинні, мабуть, відограти — де-хто гр Фишкіс голова артілі й гр. Скиба, колишній старший охоронник заводу в добу його консерваторії. Кустпромспілці, мабуть, варт було б взятись ва вивчення обличчя цеї артілі. Б.