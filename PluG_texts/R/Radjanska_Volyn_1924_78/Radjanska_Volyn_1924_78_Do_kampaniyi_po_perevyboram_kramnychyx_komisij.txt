До кампанії по перевиборам крамничих комісій.
Вчора почалась кампанія по перевиборам крамничих комісій.
Наслідки кампанії набирають для ЦРК величезної ваги й це цілком зрозуміло.
Члени крамничих комісій, обрані не по спілках, як було раніш, а по підприємствах, повинні стати для ЦРК тим, чим є завком, місцзом і уповноважені для профспілки.
Тільки через крамничі комісії кооперація зможе встановити остільки необхідний звязок з масою споживачів-робітників і службовців. Тісний звязок правління ЦРК в членами крамничих комісій, а цих останніх з масою робітників та службовців—їхніх виборців допоможе правлінню завжди бути в курсі запитів, вимог своїх членів, що набирає особливої ваги при проведенні низки заходів, які скеровані в бік покращання побуту трудящих, а робітникам і службовцям—членам ЦРК бути завжди в курсі того, чим живе, як і в яких умовах працює їх кооперативна організація.
Не звязавшись з робітниками й службовцями—своїми членами, не створивши навколо себе необхідного громадського оточення, не перетворивши своїх споживачів—робітників і службовців в активних учасників кооперативного будівництва—ЦРК не зможе успішно розвиватись і завойовувати все нові й нові позиції приватного капіталу.
Як на одну з великих хиб коопера ції XIII з'їзд нашої партії вказав на кволий звязок її з своїми членами.
Усунути відірвання й встановити самостійний звязок з своїми членами чергове й невідкладне завдання ЦРК, допомогти вирішенню якого повинні партійні й професійні організації.
Встановивши через членів крамничих комісій звязок правління ЦРК з підприємствами й установами, ми тим самим забезпечуємо успіх дальнішої роботи ЦРК по втяганню всіх членів профспілок в члени ЦРК, збиранню пайових внесків, поліпшенню техники торговельного діла й т. и. 
Згідно з положенням про перевибори крамничих комісій — половину всеї кількости членів крамничих комісій повинні скласти жінки. (В попередньому складі крамничих комісій число жінок сягало — 10 відс.). Це вирішення має велике значіння в справі втягнення жінки в кооперативну роботу. Жінки—члени крамничих комісій будуть безумовно допомогатн втягненню всеї маси жінок робітниць і Жінок робітників в ряди ЦРК.
Всі низові партійні, й профячейзи повинні приділяти роспочатій кампанії особливу увагу. Лише при цих умовах кампанія дасть гарні наслідки. В члени крамничих комісій необхідно висовувати таких товаришів, які поставляться серйозно до своеї роботи й дійсно зможуть допомогти правлінню ЦРК налагодити велике й тяжке діло.
Правління ЦРК, ми не маємо сумніву що до цього, буде пильно й уважно прислуховуватись до всього того, що буде виявлено крамничими комісіямі в результаті їх живої й творчої роботи.