Підсумки англійських виборів.
 Надруковані нижче в відділі телеграм підсумки англійських виборів можуть вважатись за ОСТАТОЧНІ.
 Наслідки голосовання по непідрахованих двадцяти округах можуть тільки доповнити кількість мандат в, одержавих тою або иншою партією, але жадних перемін в відношенні сил в ново-вибраному парламенті зробити не можуть.
 Про що ж говорять підсумкові цифри.
 Ліберальна партія в Англії, яко політична сила, перестала існувати, і це ми можемо тільки вітати: в найбільш великій капіталістичній державі Європи ми маємо нормальне для епохи соціяльних революцій протиставлення на політичній арені двох головних клас—буржуазії й пролетаріята.
 В цьому запорука дальшого загострення класових суперечностів, їх кристалізації (виявлення), оформування в лавах англійської робітничої класи дійсно революційної партії за рахунок зросту англійської комуністичної партії.
 Історія покладає на братерську АКП колосальну відповідальність; але ми твердо впевнені, що під проводом комінтерну АКП виправдає довір'я історії.
 Що до нікчемних недобитків либеральної партії, то їй доведеться вести гостру опозиційну політику, коли вона, звичайно, не хоче на майбутніх виборах остаточно розійтися в консервативній.
 Поразка робітничої партії, коли на кількість зеачно менша, то політично дорівнюється поразці лібералів.
 Голосовання 29 жовтня показує, що угодовська політика, політика революційних балачок і контр-революційних вчинків, втрачає всякий кредит.
 І що найбільш цікаво і показово—серед дрібно-буржуазних попутників, бо ми твердо впевнені, що величезна кількість голосів, втрачених робітничою партією, приходиться на цю категорію виборців.
 В цьому запорука дальнішого полівіння англійського пролетаріяту, ще раз повторюємо, безумовних успіхів в справі збірання революційних сил братньої АКП, остаточної дискредитації «ватажків» типу Макдональда, Гендерсона і т. ин.
 Ми беремо на себе смілість пророкувати, що поразка робітничої партії примусить її переглянути питання про прийом АКП в бажаному для нас розумінні, в иншому разі англійський пролетаріат за останніх три дні нічого не забув і нічому не навчився.

 Що торкається переможців, консерваторів, то їх перемога сягнула по над їх прагнення.
 За ними забезпечена безумовна більшість. І коли і ліберали, як ми гадаємо, будуть в опозиції, то й така перспектива (можливість) для них не страшна.
 І все таки ми думаємо, шо консерватори обережно використають свою перемогу; наука виборів початку біжучого року у них ще, мабуть, в пам'яті.
 Досить показово в цьому розумінні, що майже на передодні виборів поспішили зняти, здавалось би, основний пункт своєї платформи — сприятливі митні тарифи.
 Тому ми гадаємо, що перемога консерваторів визначає, несе за собою тільки деяке зміцнення реакції, збільшення натиску на нас (з якого ми, звичайно, зробимо для себе належні висновки).
 Ми навіть упевнені, що не тільки складення радянсько-англійських, але й радянсько-французьких договорів, в результаті цеї перемоги, тільки затягнеться, ше буде відсунуто.
 Але рано чи пізно (скоріш рано) і той і другий договори будуть підписані й на тих же умовах, які були опрацьовані при робітничому уряді: на инші, тяжчі ми не підемо.
 Щодо инших питань англійської політики, то особливих змін тут теж чекати не приходиться, маючи на увазі, що Макдональд ніяких новин за дев'ять місяців свого урядування не вніс ні в методи її, ні в напрямок.
 Навіть план Дауеса, який ніби то й протилежить основам міжнародньої політики консервативної партії, особливих змін не матиме, бо консерватори проти нього не дуже то й саеречались, і крім того, що найважливіше, на ньому лежить штамп Америки, проти якої консерватори навряд чи насміляться піти.
 Чи довго триватиме майбутній консервативний уряд?
 Важко гадати з приводу цього питання, але скоріше ні, аніж-так: епоха згнивання капіталізма й соціяльних революцій здатна на такі соціяльні зрушення й катастрофи, що жадний буржуазний уряд, коли він спірається на більшість в дві третини, як майбутній консервативний, на довге існування розраховувати не може. Тим більше, в чому ми твердо впевнені, англійському пролетаріяту наука 29 жовтня піде на користь і він з свого боку зробить все, щоб прикоротити речинець існування консервативного уряду.