Кривинський споживчий кооператив
(с. Кримні на Шепетивщині).

Уже кілька років тому, як зорганізовано в нашому селі споживче т-во. Але ніякої користі від т-ва селяни не бачили. За останні шість м-ців, коли хто й заходив до нашої споживчої крамниці, то тільки й бачив такий крам як пудра, одеколон, пахнюче мило, які селянинові зовсім непотрібні. Необхідні речі селянин купував у приватніх спекулянтів, крамниці яких стояли поруч. Часами і крам у приватніх був дешевший. 7 грудня відбулись перевибори т-ва. Виявилось, що старе правління наробило багато шкоди. Більш, як 1000 карб, не хватає грошей, на які нема ніяких виправдовуючих документів. Голові правління тов. Федорчукові було завдано кілька запитань, на які відповідь одержано незадовольняючу. Між иншим, у крамниці виявлено контрабандний крам, що приставлявся з Польщи. Навіть горілку (мабуть "познанку") знайдено в самого голови. В наслідку — було обрано нове, більш надійне, правління, від якого кривинські селяни сподіваються зазнати того, чого не зробило старе правління. Коопкор К. С.
