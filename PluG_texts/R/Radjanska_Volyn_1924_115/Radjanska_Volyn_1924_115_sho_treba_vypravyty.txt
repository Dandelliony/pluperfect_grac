Село про нову сельраду
Вибори зміцнили раду
До перевиборів рада в селі Кошелівці, Полинського району, кульгала, через невдалий склад членів. До нової сельради селяни послали найкращих працівників. Праця сельради вирівнялась зразу. Тепер сельрада має велику пошану в селянства. Скрізь у селі помітно око нової сельради. У канцелярії — лад. Дві школи. Недавно організована хата-читальня, лікпункт — забезпечені всім. В. Ташківський

Нова сельрада вже багато праці проробила
Велика-медведывська сельрада в Антонинському районі з часу того, як її обрано, вже чимало праці проробила. Сільські вулиці обсаджени деревами. Обсаджено також деревом будинки сельради й селькомнезаму. Театр сельський полагодили, збудували в ньому новий кон та лави. Хата читальня — в руках у комсомольців. Вони гарно за неї доглядають, хочуть поставити, як найкраще, дикнепу в селі немає, бо немає учителя. Тепер у селі закінчується землеустрій. Культпрацю тому треба буде ще більше підвищити, щоб навчити селян новому господарюванню. Кооперативи власного в селі немає, а є росподільник сусіднього кооперативу. Але ж гарно праця йде лише в с. В.-Медведівці. Що ж до другого села, щодо цієї сельради належить, до Красовки, то там праця йде кепсько. Найгірше з освітою. За пів версти од Красовки є радгосподарство, що свою хату-читальню має. Але ж на село це господарство не робить жодного впливу. Може тому, що завідує ним невеличкий панок, що кожної неділі їздить до костели своїми кіньми, а лекції жадної селянам ще не прочитав. Міфла.

Чернелівська сельрада
 Нова рада в с. Чернелівці, Красилівського району складається а 24 членів, і з них заможників девять, середняків — двадцять два. Члени сельради до праці ставляться свідомо. Що два тижні сельрада склякає загальні збори. Виділено й комісій, проте вони ще не виявили себе. Голова сельради шанується селянством, як витриманий робітник. Який же стан села? Освітній — досить гарний. У Чернелівці є сьомирічна школа, хата-читальня, що завела в себе справочне бюро. Селянство до школи ставиться прихильно й підтримує її. Хату-читальню треба забезпечити книжками про сільське господарство. У с. Чернелівці та в с. Пилипах організовано два пункти для ліквідації неписьменності. Ходить до них селянство учитись досить гарно. Пожежного обозу ще в селі немає. Сельрадо, подбай за це. Кооперативи охопили мало не половину всього селянства й задовольнюють його. Село найбільш потрібує сіль, сірники, мило, нафту, крам, цвяхи. залізо, й все це воно знаходить у свойому споживчому кооперативові. Кепсько лише, що частину краму йому приходиться купувати на ринкові приватньому. Райспілка не забезпечує його. Друге товариство — сільсько-господарзьке. Має воно пліднякового бугая, має й плідниковий розсадник риби. Злучннй пункт мало не все село обслуговує. Товариство продало селянству пятнадцять плужків та культіватор розсрочивши його на рік. Позику од сельбанку через товариство отримали сорок чотирі господарства. Є й свій буряковий клин. Ціни в кооперативах дешевше, як у приватнього крамаря, відсотків на тридцять, сорок. Комнезам досить великий, але ж кволий. Зборі - незаможницьких не буває. Кооперацію незаможне селянство майже зовсім не охопило. Осередок робітниче-селянської інспекції є, але праці не провадить. Перед організацією стоїть бойове завдання — прокинутись од сну, оволодіти кооперативом, комітетом взаємодопомоги. А всій сільраді — зв'язати працю кооперації з комітетом взаємодопомоги, оживити працю комісій, втягнувши до них все краще селянство. Для цього треба частіше скликати відчинені засідання, ради й на них слухати доповіді кооперації, комісії. У сельраді є гарні працьовникі й вони з своїм завданням вправляться. Г. Миронець



Хоробрий поважний 
Майдан Лабунськ, Полонського району.
Недавно до нашого села приїхав повноважний гр. Бородей, щоб податок викачувати. Заходить в селі до якої-небудь хати, І «якщо йому надумається, починає лаятись.
Чому, мовляв, податок не виконуєте. А срок платити ще не минув то. Коли ж громадянин який просять, щоби йому зачекати з вечора до ранку всього на яких два карбованці, товін і слухати не хоче, а лаючись, бере худобу й веде до канцелярії. В одній хаті, щоб більше налякати селян, почав лаятись і стреляв в собаку, що на ланцюгові сиділа
Так поводяться він з селянами, мов з непотрібом яким. Варто б нагадати йому, що воєнщина вже минула, а настало революційне провосуддя. Вірний.




Що треба виправити?
Дописи селькорів вказують і на хиби, що зразу виявились у праці нових сільрад; Ось т. М. Гребін з села М-Мошковці водн. р. пише:
- при перевиборах голова і секретар ради лишились ті ж самі, бо вони працьовиті й гарні робітники кепсько лише, що вони часто заходять до одного з сільських самогонщиків, а таких немало і заглядають у пляжку. Сподіватись на 6оротьбу з самогоництвом досить мало приходиться. Треба міліції взятись за цю справу. Голова Поляхівсьвої сельради Теофипільського району Д. Савчук 
- щодня кисне в самогоні, та тримає сторну куркульні й релігійної громади. Зібрали селяни на допомогу ленінградським робітникам трохи хліба то він весь час валяється в пустці і його доїдають кури та миши. 0. Фамчук



Чугузівська промисловість підіймається
Чугузівська сельрада остання, що до сплачування податку в Теофіпольському районі. Але ж вона перша, що до самогонної техніки. Недавно в с.Воськівцях захопили разом з майстром такого великого й хитро валадноного апарата, що ніхто з усього района не знав, як ним працювати. Малюк.


Дбають за освіту
демобілізовані в селі Мехировцях, Базалійських. До хати читальні немає часу заглянути треба натомісць, запрігшись' самим у возі переводити дерево на будову церкви. Чубр



Юрівська голова авторітет підвищує
- Ще й як, кажуть селяни с.Юрівки, Люб. района. Навіть страшно до канцелярії сельради зайти. Зайдеш, то в голові почуєш „мать мать". Незаможник


Капустянська сельрада засідає.
А тому в її помешканню бестолковий галас. Сам голова преспокійно спить на стільці, видно, що його голова обважніла од надмірного вживання горілки члена б'ють кулаками об стіл та кричать один до одного:
Замовчи! Весь галас покриває гучний галас голови комнезаму. Коваль.



Солотвинська сельвиконавія.
Солотвинська сельвиконавча команда складається з 66 чоловіка. Подумайте, що вона може зробити?! Усю самогонку до краплі викачати, всіх злодіїв переловити. Це ж ціле військо могутнє, й назву свою воно виправдує. Самогон качає й накачується. Підеш ввечорі по селі шум-гам. Ступиш ступнів п'ять — кладає затвор, й грізне „стій!" Це значить, „дісципліна та порядок" заводяться. П'яні виконавці ходять по селу, розганяють досвітки, часто б'ють своїх же товаришів виконавців. Нишкорка.


Старо-Гутівський сількомнезам спить.
Багато в Старій Гуті, Городницкого району, є бідняцкого населення, але-ж організації комнезаму зовсім не помітно. Разів зо два на рік бувають збори, на них приходить чоловіка п'ять-шість. Усе ж через те, що ті, од кого залежить про працю комнезаму подбати, про це не дбають. 
Незаможники цілого півроку чекають на своі членські книжки. Списків до райкомнезаму не надсилають. Газети зовсім на читаються, а чи є, чи немає в селі хати-читальні-про це мало який селянин скаже. Нехай городницький райкомнезам подумає, чи не в його районі це робиться? Ю. Б.


Березівський сількомнезам.
У с. Березівці, Коростишівського району, головою сількомнезану демобілізований, Н. Круківський, що веде себе не так, як би веети треба було. Діла не глядить, бешкетує не на жарт. Втручається навіть у шкільні справи: примушує вчительку вчити так, як йому сподобалось. Комсомольці сільські - сплять, і праці жадної не провадять в селі, глядять лише за тим, шоб самогонки напитись. Зелінський В.


Advertising
ПІДВИЩЕННЯ ВИРОБНИЧОСТІ ПРАЦІ, ЗНИЖУЄ ЦІНУ НА ПРОДУКТИ, ЗМІЦНЮЄ СПІЛКУ РОБІТНИКІВ І СЕЛЯН


Як чоловіки жіночої „революції" злякались
(КАРІКАТУРА)
Гулом гуло Наталівка—село. Бо й було чого гудіти! Приїхала з району райорганізатор, хотіла жінок зібрати, поговорити, як би й селянці  темряви вибитись, якби й селянці по людськи жити. Але полякались чоловіки: Пусти бабів на сход, а вони тобі потім революцію?! Ти її схочеш, приміром, кілком одволожити, як од кума після первака прийдеш, а вона не схоче? Добре, що голова комнезаму виручив, розумний чолов'яга, й не дурно  —він бо для всього села повинен за зразок стати. Ані кроку не пущу своєї жінки з хати. Її діло мале. 'Печі, вари й не втручайсь до чоловікових справ. На тому й поїхала райорганізатор з села. Коли-б то, розумна таки в Наталієвської голови голова! І. Н.


Районе, дай відповідь?
Чи має право так робити Чернелівська сельрада?
Минулого року Красилівська сельрада наймала підводу, щоб їздити до районного міста Красилова. Їздили, коли треба й нетреба було й стягнули на це у селян чимало пудів. На цей рік голова сельради теж має бажання їздити по сім-десать разів на тиждень і насамперед почав провадити кампанію щоб пошту найняти. Скликав селян і почав ріжнимн способами агітувати, щоб дали на підводу, бо треба бути сім разів на тиждень у районі, а ще крім того треба їздите секретареві. Для цього селяни мусять дати 500 рублів. Селяни почали сперечатись, що дуже багато їздити та платити й тоді голова почав загрожувати, що він почне гнати в день по дві підводи, що він такий вчинок селянства складе в протокол, що це „контрреволюція". Один коваль що надто виступав проти цього, отримав обіцянку од голови зачинити його кузню. Цікаво, чи має право голова накладати такий податок на селянство, чи ні? П. 
Від редакції
Чекаємо на пояснення від Красилівського райвиконкому.



П'яне кубло.
С. Крилівка, Андрушивського району.
Є село Крилівка на нашій Волині, й у тій Крилівці самогонщиків дуже мало. Мало-мало не в кожній хаті апарат самогонний стоїть. Виробництво йде так гарно, що навіть ним зацікавилась сусідня районна влада. Скільки не прнходилось загримувати самогонщиків по сусідніх районах, на запитання, звідки вони самогон везуть, була відповідь: з Крилівки або з того хутора, що до Крилівки належить. Район був видав наказа, щоб з самогоном боротися. Але мало цей наказ в Крилівці почули. Ось недавно голова ради з своїм заступником та ще де с ким пішли по службових справах голову комнезаме. Пастуха шукати. Знайшли його в шкільного сторожа. Сидить голова незаможницька, дудлить самогон, мало через верх не ллється. Побачив голову сельради, й собі до чарки запрошує. Але ж той крунувся й пішов нічого не сказавши. Не дурно селяни про комнезама кажуть.
Іван Яковлевич своєї професії не кидають. Раніш були перших самогонщиком, а тепер — зунічтожають самогон.  Іван Правда



На Овруччині.
В Овруцькому районі працюють 16 пунктів по ліквідації неписьменності, з них два — в самому м. Овручі, Є один єврейський пункт. Деякі пункти почали працювати в жовтні місяці, а більшість — в листопаді. Ходять на пункт здебільшого, допризвники та незаможники. Жінок — мало. При кожному пункті організувалося товариство боротьби з неписьменністю. Бракує письмового приладдя. Коростенській Окрнаросвіті варто більше подбати про забеспечеяня пунктів. Смогоржевський


На Пулинському лікпункті
У торік в Пулинах ліквідацію неписьменності не можна було роспочати. Не давало працювати хуторське "Столипінське" Землекористування. На пункт ходило чоловіки чотири п'ять. Нова сельрада гарно підготовилась до цієї справи, втягнула селянство до неї. Ходить учитись тепер уже 56 чоловіка, з них двадцять жінки - наймички. Щодня до пункту прибувають нові неписьменні, що охоче учаться по три - чотирі години на день. Крім учити читати й писати, вчителі щоб селян зацікавити провадять з ними бесіди вчать співати пісень. В. Тишківський 


Відповіді селькорам.
В. Чірко. „До виборів КВД — не піде. Напишіть, як вони у вас працюють. 
Скороходу В. Теж. 
Н. Темчукові. Допис передали до Губвиконкому. 
М. Гребиню. Дописи краще посилайте по пошті. Витрати по пересиланню — повернемо. 
Ф. Нестерчукові - Дописи надсилайте, будемо містити. Газет не видаємо. 
Витизовому „Гарний нонтрольор* не піде. Дайте більше фактів, а то зверниться до району. 
В. Бурсокові . Менш бюрократизму — передати до Губздраву.
Малярові "Правда й Кривда" не піде. Не відомо, що ви хочете сказати.
В. Миколайнові. Допис передали до Губкомнезаму. „Показного незаможника“ вмістіть у своїй стінгазеті. 
Старському. Проте, цю справу ще не доведено? Коли слідство встановить, хто винний у палійстві, напишить нам. 
О. Тарго-ні. Допис передали до Губкомнезаму. 
Очевидцю В. з с, Глибочок. Допис не — не можна його ані трохи прочитати. Пишіть ясніше.