Автокефальна українська церква відмежується од петлюрівщини.
11 грудня до народнього комісара внутрішніх справ т. Балецького з'явилися і були ним прийняти: митрополит України й архієпископ Київський Василь Лепківський, зам. голови Всеукраїнської церковної ради Хомичевський, „проповідник професор" Чеховський (був. голова ради міністрів за директорії, потім відомий член УКП), архиєпископ Волинський Орлик і архиєпископ Чернигівський Павловський. Їх делегувала всеукраїнська православна автокефальна рада для того, щоб подати Радянському урядові декларацію про „відносини української автокефальної православної церкви до гнобительства імперіялізму й капіталізму в світовому церковному життю". Як говориться в декларації. У цій декларації автокефалісти говорять, що самодержавні керуючі кола старої Росії, фальшуючи хрестове вчення, вживали церкву на санкціонування, гноблення робітництва й инородців — у тому числі й українців. Тепер же, після падіння влади панства, лишились уламки тої влади в організаціях тихоновській і обновленчеській на Вкраїні. Вони, говориться в декларації, є запеклі вороги визволення українського нараду й продовжують русіфікацію України й її населення на перекір законам Радянської влади. Законом про відокремлення церкви від Держави ці самодержавні уламки засуджені на вигнання з церковного й громадського життя. Тоді й церква позбавиться пригноблення касти „чорних воронів" і білого духівництва. Звертаючись до стану церковних справ за кордоном, декларація говорить, що у державах, де владу держать буржуазні кола, хоч би вони й звалися христіянськими, буржуазія використсвуючи христове вчення вживає і досі авторитета церкви на гноблення робітництва й колоніяльних народів: "Навіть в Америці, в землі Вашингтона, де закон про відокремлення церкви від держави давно вже ввійшов у силу" капіталістичний устрій стоїть на перешкоді розвитку нашої церкви: там церковне майно й будинки не є власність народа, а закріпляється за єпископом і церковна громада завжди знаходиться під гнобленням своїх керовників". 
„Польща, що ложно хвалиться своєю свободою, підло й ганебно, вживає учення Христа як знаряддя для пригноблення не католиків. Влада шляхти польської що зараз порядкує життям Польщі, вживає церкву для зміцнення свого панування". 
—„Польська влада через католицьку й упіяцьку церковну ієрархію переганяє уніатів у католиків. Це робиться з націоналістичною гнобительською метою, перетворення українського населення Галичинни, Холмщини, Волині й населення Білорусі в католиків-поляків. Торкаючись і стану духівництва в Польщі автокефалісти говорять: „Для знищення одного з небагатьох джерел української інтелігенції Галичини родин священства, польською владою вводиться целібат (безшлюбний стан);на Холмщині і Волині, як свідчать вірні, що прибувають з Польщі, коло 2/3 православних церквів закриті й частина їх передана уніатам, утворені дві ступеньки для силуваної колонізації українського населення: унія й католицтво Польська влада, що рахується релігійною вживає брудне насильство над вірою що для для повернення українського населення в безгласну сполонізовану робочу скотину (бидло). Спроби визволити церкву українського населення від гнобительства панського, від втручання польської держави в життя церкви, що мали місце в минулих роках, зустріли тяжкі репресії з боку влади Польщі. І тепер не може церква вільно обірати священника, єпископа, але тільки по призначенню шляхецької влади. Лише з визволенням робітництва в Галичині, Холмщини й Волині, лише зі знищенням робітництвом влади польського панства буде можливе дійсне переведення відділення церкви від держави". Торкаючись своїх відносин до петлюровщини, автокефалісти говорять, що українська автокефальна церква не тільки виявила повну непричастність до роботи всіх контр-революційних організацій і течій на Вкраїні й поза її межами, а навіть соборною на соборі посудило всякі вживання церковного життя для завдань політичних контр-революційних. „Цим осуджується й вживання діла й організації церковної і для піднесення справи Петлюри і пітлюровщини всіх контр-революційних сполучень і течій на Вкраїні". „З петлюровщиною, запевняє декларація, українська автокефальна і православна церква ніколи не мала нічого спільного, ніколи при ній не жила, ніколи ні з петлюровською владою, ні з окремими її представниками ні в яких стосунках не знаходилась і зараз не знаходиться. 
І далі як доказ приводиться видержка з декларації „покрівських зборів" у 22 році: „Українська церква забороняє своїм членам бути оборонцями влади панства, забороняє гноблення меншого брата. Коли апостол Павел каже, що хто не хоче робити нехай не їсть, то отже видно, хто не хоче робити, той не може мати участи в керуванні державним життям. Позбавленим в УСРР гніту й облуди панських верств християнство, як віра що вимагає від своїх послідувачів відмовлення від капіталістичного й усякого *) визнекування й гноблення робітництва, *) як віра, що відроджує, витворює й виховує вільну волю, творчу любов до самоввіданності, спільної взаємної праці на благо людською життя *) очевидно сприяє роботі пролетарської влади, диктатурі пролетаріату, як в формі державної влади, що ставить своїм завданням розвиток спільної праці робітництва держави, що силою закону спиняє гнобительство паразитних класів". Декларація автокефалістів закінчується проханням про затвердження статуту всеукраїнської православної церковної ради й підлеглих їй церковних об'єднань.
*) все це безперечно далеко не так.