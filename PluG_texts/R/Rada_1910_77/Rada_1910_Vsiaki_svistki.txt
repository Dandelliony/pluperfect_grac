Всякі звістки.
ПЕТЕРБУРГ, 3. Міністерство внутрішніх справ зняло питання, щоб, коли в городі заводиться каналізація, всі нерухомі маєтки міста включались в каналізаційну сіть. Вдова Менделєєва дарує університетові бібліотеку Менделєєва та вінки, що було покладено на його домовину. Пурішкевич випустив відозву з закликом жертвувати на „ВЬстникъ Студента" для противаги лівим професорам та студентам, список яких він подав Шварцові. 
	Єврейський з'їзд ухвалив регістрірувать христіянські імена та встановив правила розводу подружжя, коли одно з них перейде до христіянства. Що ж до повороту назад до іудейства, то для цього не потрібно буде ніяких формальностів, крім простої заяви. 
	ЯКУТСЬК, 3. Представники місцевих фірм ухвалили давати на достройку будинку музею й громадської бібліотеки по п'ять копійок з пуда ввезеного краму. 
	ВАРШАВА, 3. Військовий суд, розглянувши справу про підроблення документів, яке було зроблено щоб ухилитись від одбування військової служби, одного присудив до шости місяців кріпости та 38 душ до тюрми на ріжні строки від 1 до 7 місяців; одного виправдано. 
	Одчиняється виставка „Чистота и здоровье" .