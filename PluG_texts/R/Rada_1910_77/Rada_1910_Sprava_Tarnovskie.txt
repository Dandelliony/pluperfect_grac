Справа Тарновськоі.
	На засіданні суду 2 апріля закінчує свої посвідчення професор Морселлі. Він запевняє, що Тарновська тяжко слаба. Там, за гратами, — говорить він, — сидить троє слабих, бо й Прилукова не можна вважати здоровим. 
	Вплив Тарновської на Прилукова він пояснює тим, що Прилуков слабий і через те не в силі був боротися з тим впливом. Тарновська впливала на Прилукова й Наумова не через те, що вона якась надзвичайна жінка, а просто так, як може впливати звичайнісенька собі жінка, а тим більше, що її вони кохали. 
	Морселлі визнає, що Тарновська слаба частичною анестезією морального почуття, а через те, маючи потяг до користної наживи, вона і дійшла до такого злочинства. Він тої думки, що Тарновська цілком ненормальна людина. Вся її діяльність ішла од затемненого розуму. Ідею злочинства, на думку професора, не можна накидати одній особі, вона належить їм всім. 
	Далі мають давати ще посвідчення експерти Боррі і Танці.
	З Венеції телеграфують газеті „Нов. Вр.“, що наче б то Тарновська знову мала намір втекти. 
	Коло венеціанської тюрми, де сидить Тарновська, помітили трьох чоловіка, що вночі підкрадалися до тюрми. Про це дали знати тюремному начальствові. В тюрмі счинилася трівога і ті три невідомих утекли. Коли одімкнули камеру Тарновської, то вона сиділа зодягнена і з великою хусткою на голові. 
	Коли її запитали, через що це вона серед ночі сидить вдягнена, то вона одповіла, що холодно в камері.