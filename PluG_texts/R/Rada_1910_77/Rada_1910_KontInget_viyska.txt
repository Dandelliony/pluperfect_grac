Контінгент війська.
	На черзі питання про контінгент некрутів в 1910 р. 	
	Вороній заявляє, що з огляду на те, що опозіцію не було допущено ознайомитись з орігіналом проекте, соціяль-демократи зрікаються обмірковувати питання і складають всю відповідальність за цю справу на думську більшість. 	Милюков каже, що заборона ознайомитись з орігіналом проекте свідчить про недовірря уряду до думських партій. З огляду на це кадети утримуються од обміркування і голосування в справі про контінгент. 
	Булат каже, що трудова група зрікається припечатувати свій штемпель на підсунений урядом законопроект. 
	По цих заявах соц.-демократи і трудовики виходять з зали засідання. 	Хвощинський докладує цифру контінгента—456.ooo душ. 
	Федоров пропонує зменшити морський контінгент до цифри 2.700, щоб тим примусити морське міністерство виконувати думські побажання. 
	Помішник воєнного міністра Поліваноє оповідав про основні пункти статуту про воєнну повинність. Скасовано вільготу третього розряду; зменшено вільготи, з'язані з освітним цензом, а також і семйові. Скасовано „вольноопредьляющихся 2 разряда", а в першому розряді збільшено термин до 2 літ. Цими днями проект буде подано до ради міністрів. 
	Замисловський каже, що найбільш уникають воєнної служби инородці, а надто євреї. Від імени правих промовець робить пропозіцію заборонити євреям воєнну службу, а брати в них за це гроші. 
	Фридман заявляє, що в 1909 році євреїв пішло на призов 6 процентів, тим часом, як по перепису євреї складають тільки чотирі проценти всієї людности. Євреїв, значить, забірають у москалі більш, як треба. Далі Фридман зазначає несправедливе відношення до євреїв у війську, що викликав в них бажання уникнути московщини. 
	Хвощинський, від імени октябристів, заявляє, що поки загальне єврейське питання не розглянуто, часткової пропозиції правих приняти неможна, а тому октябристи голосуватимуть проти поправки Замисловського. 
	Милюков каже, що хоча фракція не бере участи в обміркуванні самого проекти, але в голосуванні побажаннів висловиться проти небажання Замисловського. 
	Соколов , від імени поступовців, також висловлюється проти побажання Замисловського. 
	Голосуванням формулу одкинуто. 
	Проект ухвалено в редакції комісії.