„Радянська Волинь" зміцнюється.
Два місяці минуло з часу остаточного переходу нашої губерніяльної газети на українську мову. Чотирі місяці перед тим ми виходили двома мовами: російською і українською. Ці 6 місяців були критичними в розвиткові нашого губерніяльного органу печати. 6700 примірників тиражу, досягнуті нами до початку квітня, тривали нашим тиражем до 1-го серпня, тоб-то до дня фактичного, остаточного переходу на українську мову. Чотирі місяці видавання на мішаній мові були місяцями певного застою щодо зростання газети, —це особливо відбивалось на звязку з місцями, який протягом чотирьох місяців в певній мірі послабшав. Серпень був найгіршим місяцем для нашої газети, тираж упав до 5300 примірників, звязок з місцями впав в два, два з половиною рази проти квітневого. На хвилю здавалось, що «Рад. Вол.», втерявши частину колишніх читачів, не спроможеться прокласти собі шляхів до нового читача. Коли ось мова газети вирівнялась, визначилась. Новий колектив співробітників тісно згуртувався і ми враз відчули, що стоїмо на певному шляхові. До початку вересня густо пішла індивідуальна передплата з села і за вересень місяць ми піднеслись по-над те число тиражу, на якому «заклякли» в квітні. Густо попливла сільська кореспонденція, густіш, ніж це було досі. Єсть певна рація стверджувати, що по закінченні жовтневої передплати, тираж «Рад. Вол.» сягне 8500— числа, якого ще ніколи не бачив «Вол. Прол.». Зараз знову почтальон щодня десятками, сотнями викладає на секретарський стіл кореспондентські листи.
 Чисто селянська індивідуальна передплата (не рахуючи хат-читалень, сельрад) сягнула до 1500. Перехід газети на українську мову в розумінні її наближення до села цілком себе виправдав. І мусимо правду сказати, що поки що цей зріст іде сам собою, що не зважаючи на надіслані обіжники, ні партійні, ні незаможницькі організації ще нічого не зробили для серйозного побільшення тиражу нашої газети, для здійснення гасла — одна газета на 20 дворів!
 Особливої уваги заслуховує розвиток нашої робочої передплати і нашого відділу «Робітниче Життя» за останні 2 місяці.

Нашу робочу передплату трясе гарячка: в той час як одні заводи збільшують передплату (Андрушівський замісць 25 прим —50 прим, Токарівський замісць 15 33 прим.), инші підприємства передплату зменшують (Романівський замісць 70 —20 прим., Полянська папфабрика замісць 10 —5, завком лісзаводів в Михї замісць 22-5 прим.) Зменьшується число робочих кореспонденцій з місяця на місяць, хоча ми неодноразово попереджували наших кореспондентів, що вони можуть кореспондувати, на якій хочуть мові. Нам загрожує небезпека позбутися того коріння, яке наша газета пустила в робочі маси Волині. Це, звичайно, не сприятиме справі змику робітників і селян Волині. Це питання великої політичної ваги, яким повинні занятись і губпарком і губрадироф одним з шляхів, який бы поновив культурний змик робітників і селян в потрібному розмірі, була б організація по всіх підприємствах курсів по ліквідації серед робітників елементарної української неписьменности. Тяжіння до таких курсів, безперечно, є. Треба зауважити, що активність Партійної організації в справі підтримки нашої української печати проявляється кволо, що де-хто з партійних товаришів вважає можливим похвалятись тим, що він «Рад. Вол.» то передплачує, але... не читає.
 Словом,у відношенні до «Р. В.» з боку де - кого з партійних товаришів, часами відчувається їх загально-пасивне відношення до українізації. Але ці настрої в найближчому часі мусять бути цілковито усунені. Могутня підтримка, що зустріла «Рад. Вол.», повинна розв'язати сумніви навіть останніх байдужих до справи українізації.
 Криза переходу нашої губерніяльної газети на нові рейки усунута цілком. Тепер починається новий і могутній зріст. Партійні, незаможницькі професійні організації повинні усвідомити свій обов'язок перед «Р. В.» й роспочати з новими силами боротьбу за росповсюдження ЇЇ впливу. Це з одного боку. А з другого: користуємося нагодою ще раз підкреслити, що ми будемо вдячні нашим учителям за всілякі вказівки і побажання, як виправити хиби, яких ще є чимало, звичайно, в «Радянській Волині».