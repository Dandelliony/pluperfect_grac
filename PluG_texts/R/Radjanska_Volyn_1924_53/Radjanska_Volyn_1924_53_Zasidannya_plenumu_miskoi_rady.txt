Засідання пленуму міськоі ради.
1-го жовтня в помешканні партклубу відбулося засідання пленуму міськ ради, за участю представників від підприємств.
 Засідання пленуму відчиняє голова  губвиконкому т. Ремейко Першою заслухано доповідь
про житлову справу в Житомірі.
Доповідач т. Любецький зазначає: насамперед звернено увагу на денаціоналізацію дрібних осель, що не приносять жадної користи для місцгоспу. Навпаки— ще мусив місцгосп витрачати кошти на утримання для них потрібного апарату —й таке инше. Всього в Житомірі 5270 домобудівєль, з поміж них недобудованих — 582. З належних до денаціоналізації —3425 будинків, — фактично вже денаціоналізовано 2396, Взагалі—в роспорядженні місцгоспу залишалось понад 1000 домобудівель, від яких потрібно було місту розвантажитись. Остання обов'язкова постанова про закріплення домобудівель за мешканцями дали гарні наслідки. В найближчому часі вже всі будинки будуть закріплені в такий спосіб. Таким чином, мало не всі домобудівлі міста мають юридичних осіб, відповідальних по закону перед місгоспом за користування, збереження будинків, а також за виплату всіх держподатків з домобудівель.
 Робітники беруть участь в житлбудівництві. Почасти виконано головне завдання — притягнення робітників до участи в житлбудівництві. Виявилось не в утворенні житлкооперації. Місцгосп, як може, йде назустріч житлкооперативам, віддаючи їм будинки на пільгових умовах. Будинок віддається приватнім особам лише в крайнім разі, коли відмовляється від нього житлокооп. При цьому, звичайно місцгоспом додержується класова лінія. Головну вагу місцгосп перекидає на нетрудовий елемент.
Ремонт будинків
 Зараз, можна з певністю сказати, що руйнація будинків спинилась. Тепер вже порушено питання про поширення житлової площі. Ремонтову кампанію ще не закончено, проте ж де-які наслідки вже помітно. По житлкоопах будинки відремонтовано на 15 відс., орендаревих— на 20 відс., по групі „НД“ (неденаціоналізованих) — на 14 відс., а пересічно на 16-17 відсотків. Відсоток відбудовання, правда, не значний, але це з'ясовується з того, що полагодження будинків розраховано на кільки літ. Місцгосп вживає заходів до відбудовання всієї житлової площини в місті, все одно, —до кого б вона не належала. Прибутки від всіх домобудівель складає всього 261000 карбованців. Містхозова праця надалі зводиться до врегулювання житлової справи та поширення житлової площі.
Праця комунальноі секціі,
Зі співдоповіддю про працю комунальної секції міськради виступав тов. Троць. Особливу увагу секцій уділено праці що-до передавання домобудівельвідновленню їх то що. В житловій комісії брав участь представник секції. В цій комісії переглянуто всі колишні умови з житлколективами та в більшості, полегшувались умови оренди. З метою більш успішного переведення ремонтової кампанії, секцією вилучено було 10 трійок для наглядання за виконанням праці. Ці трійки відограли значну ролю в переведенні відбудовчої кампанії. Секція звернула пильну увагу на самий апарат губмісцгоспу. Невідповідальні свойому призначенню були замінені демобілізованими червоноармійцями.
Житлова кооперація в Житомірі.
Тов. Яговкин зазначав, що в Житомірі ll5 житлкоопівних мають оформлені умови з місцгосом 74. Решта умов ще не отримана — почасти по своїй вині, а почасти й по вині місцгоспу. Житлкоопам запропоновано вжити заходів до скорішого оформлення умов. Втягнення житлкоопів до житлової спілки поки відбувається кволо. Всього вступило поки до спілки ЗО житлкоопів. Для більш успішної роботи в цьому напрямкові, всі члени ради притягнені до обслідування житлкоопів та втягнення їх до спілки. Збірання пайових внесків також провадиться поки туго. З передбаченої суми в 1.200 карб, надійшло поки що всього 300 карб. З'ясовується це кволим фінансовим становищем житлкоопів. Всі кошти витрачені на ремонти. З відкриттям житлкоопам кредитів - вони спроможуться внести паї. Допомога місцгоспа — сама мізерна. Будівельні матеріали отримали 11 житлкоопів на суму 20.430 карб. Багатьома житлкоопами орендні умови були складені не гаразд бо вони з початку не в силі були підрахувати розмір потрібних ремонтів. Житлоспілка вживає за раз заходів до перегляду таких умов. Вживаються також заходи до полегчення для житлкоопів податку з будівель та ин. Найтяжче питання для житлкоопів це питання про двірників. Житлкоопи не мають коштів для виплати двірникам. Вони клопочуться про скасування двірників, обіцяючи самим обслуговувати будинки. Це питання потрібно було б скоріш вирішити. Житспілкою роспочаті зараз переговори з банком про відпуск йому кредитів в ровмірі 15.000 карб.
Змагання по доповідях.
Доповіді місцгоспу та правління житлспілки викликали палкі дебати.
 Т. Ясинський зазначив, що техничний апарат місцгоспу часто гальмує роботу, щодо утворення житлкоопу фінансовий стан житлкоопів тяжкий. Житла руйнуються, а відновляти їх нема на що.
 Т.Плід. Треба було б звернути увагу на кустарів. Ставки за квартири досить великі.
 Т. Балацький. Місцгоспу треба було-б уважніш поставитись до потреб житлкопів та здавати дома на таких умовах щоб житдкопи дійсно мали можливість виконати цілком умови.
 Треба було-б вирішити питання про двірників, бо житлкоп коштів на оплату їх не має.
 Рабінович. Робітники одної фабрики рішили організувати житлкооп.Вибрали
комісію та розіслали по всьому місті шукати відповідного будинку. Принесли багато адресів. Все-б було гаразд, але до місцгоспу прийшлось ходити тижнями. Обіцяють все на завтра й врешті дому, що його просили, не дали, мотивуючи тим, що гарні будники потрібні для експлоатації місцгоспу. 
Т.Волинець. Як видне з дебатів, заперечень проти загальної житлової політики місцгоса не виникає. Зазначається тільки на окремі моменти чи непорозуміння, що виникають. Річ в тім, що житлова площа зменшилась і задовольнити всіх гарними квартирами неможливо. Що торкається здачі домів, то треба зрозуміти, що вільного фонду гарних домів в роспорядженні місцгоспа немає. Є нежилі, котрі й віддаються для поновлення на пільгових умовах. В безпосередній експлоатації місцгоспа є 20 фондових домів, які в оренду не віддаються. Що ж до питання про двірників, то воно розвязане в тому розумінні що двірник може бути прикріпленим до кількох малосильних кооперативів і таким чином утримання двірника не викликало б великих видатків. 
Т. Роспутний. Де-які говорять про те, що місцгосп не дає житлкопам домів. Це не так. Правда, є ще певна волокита, з котрою місцгоспові треба боротись. Матеріальний стан житлкоопів незабаром поліпшиться.
 Робітники самі повинні поставатись більш уважно до поновлення своїх помешкань. Не досить заплатити 11 коп. за квадратову сажень та цим обмежитись. Що ж до питання про кустарів, то кустпромові запропоновано було подати до розгляду доповідну записку про зниження помешкплати для незаможних кустарів, але кустпром до сього часу цього не зробив.
 Тов.Лазарев.   Відремонтовано в середньому 17 відс.. зостається ще 83. При таких умовах, ми можемо констатувати, що житлова справа в Житомірі знаходиться в несприятливому стані. А тому говорити зараз про поширення житлової площі, звичайно, не доводиться. Як що місцгосп в цьому році й  зробить де-що, то це виявиться лише в полекшенні орендних умов для житлкопів. Треба зараз серйозно подумати про збільшення житлкооперації та подання житлкоопам певної допомоги. ТОВ. Балдишер.. Де які з виступаючих товаристів хотіли б, щоб місцгосп і здав дома і сам же їх ремонтував. Місцгоспу ремонтувати не під силу. Самі робітники повинні бути зацікавлені в тому і виявити більш енергії. Торкаючись двірників т. Балдишер зазначає, що без двірника, житлкопи будуть нести великі штрафи, тому що вони не зможуть виконувать всіх вимог адміністраційного відділу. Загалом треба констатувати, що місцгосп проробив в цьому році величезну роботу. 
Т. Котт зазначає, що коли місцгосп не дає житлкоопам яких небудь домів то вони необхідні для держпотреб, але місцгосп не здає домів непманцям на шкоду житлкоопам. В останньому слові доповідач з'ясовує всі зачеплені питання.
Резолюція по доповіді місцгоспа
„Заслухавши доповідь Губмісцгоспа пленум міськради ухвалив приняти в цілому заходи намічені доповідачем в справі зберігання та в майбутньому збільшення житлової площі міста, шляхом безпосередньої участи населення в справі зміцнення житлового господарства та побільшення житлової площі міста.
 Визнати становище житлового питання в місті, в цей момент, тяжким що неминуче ускладниться при дальнішому розвиткові в промисловому та культурному житті міста.
 На уникнення житлової кризи шляхом відродження міського будівництва та збільшення існуючої житлової площі повинні бути скеровані всі засоби виконкома ради та його органів.
 Запропонувати президії ради: 1) В спішному порядку вжити необхідних заходів до організації в місті житлобудівельних т в, згідно з положенням, встановленим декретом ЦВК СРСР від 19 серпня б. р.
 2) Прискорити питання про необхідність допомоги міській спілці житл, кооперації, шляхом допомоги їй кредитами у відповідних кредитових установах і організаціях, а також прискорити проведення в життя постанов ЦВК'а СРСР від 16 травня с. р. про податок робітничого міського будівництва.
 Зазначити губмісцгоспу про необхідність і в майбутньому вживати льготних умов при передачі домів в оренду житл. кооперативам та колективам працюючих, маючи на меті виключно встановлення та збереження існуючої житлової площі, стягуючи орендну плату повністю з домів, що віддані в оренду нетрудовому населенню міста
По доповіді про житл. кооперацію.
Пленум міської ради констатує, що житлова кооперація за короткий час існування з'уміла організаційно оформитись і укріпитися, розвиваючи та поширюючи мережу житлкоопів. Це допомагає припинити надалі руйнування будівель і призводить до поширення житлової площі і наділення робітників здоровими помешканнями. Разом з тим, пленум констатує, що розвиткові житл. коопер. гальмує відсутність коштів. Пленум постановляє пропонувати правлінню житл. спілки збільшити стягання пайових внесків та цілених авансів. Звернути увагу банків на надання житл. спілці потрібних кредитів. Збільшити роботу, щодо організації нових житлкоопів, всемірно втягуючи в активну роботу житлкооперацію. Перевести пояснюючу роботу в справі організації в житлкоопах загальних куховарень та їдалень, підтримуючи такі через кредитування м'ясом, —тлустощами, крупою та инш. продуктами .через ЦРК. З метою надання юридичної помоги  житлкоопам в розгляді суперечних питань між членами житлкоопів та кватиронаймачами— вважати доцільним організацію при житл. спілці консультаційно-арбітражної комісії. Пропонувати місцгоспу терміново упорядкувати справу зі складанням умов з житл. коопами на оренду домів, упростивши й систему складання договорів. Пропонувати місцгоспу надавати будівлі в першу чергу і на більш пільгових умовах житлкоопам місцгоспу переглянути складені, раніш з житлкоопами умови (на некорисних для житлкоопів умовах и щоб полегшити ці умови. До резолюції ухвалені такі поправки:
 1) Зауважили, що орендарі—господарчики стараються не віддавати робітникам вільних помешкань. (на випадок обвали помешкання робітника). Місцгоспові доглянути за виконанням законної вимоги робітників
 2) Запропонувати місцгоспові притягати членів секції міськради до сумісного з техниками обслідування виконання орендарями умов по ремонту та  складанню відповідних актів.
 3) Доручити житлспілці разом з комунальною секцією міськради і представниками ГРПС переглянути питання про двірників і свої міркування з приводу цього подати на остаточне розвивання президії ГВК'а.
За систематичну неявку—виключити з складу міськради.
Президією міськради нарешті був заслуханий список членів міськради що підлягають виключенню, за систематичну неявку на засідання секцій та пленумів. Ухвалено виключити з складу міськради т.т. Сашнна, Мечетнера, Фаєрмана, Малиновського та Новацького. Що
до де-яких членів міськради, виршено вияснити причини їх недбайливости. Ухвалено відібрати у виключених членів міськради членські книжки, та списки подати відповідним профспілкам вказавши на небажаність обрання їх в новий склад міськради.