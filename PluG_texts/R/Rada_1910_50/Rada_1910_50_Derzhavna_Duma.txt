Державна Дума.
ПЕТЕРБУРГ, 2. Головою Шідловський. Начальник головного тюремного управління, одповідаючи промовцям, які говорили про обрахунки тюремної части, зазначає, що питання про реформу каторги розробляється й відповідний законопроект буде внесено до Думи на той рік. Одповідаючи с.-д. та к.-д., він каже, що минулого літа він сам оглядав сібірську каторгу, але ніде не здибав „ужасовъ и притѣсненій“. Далі промовець зазначає, що інструкція про вживання зброї по тюрмах, яку деякі депутати вважають незакономірною, була вироблена по дорученню ради міністрів й опублікована Сенатом, який не допустив би нічого незакономірного. Що ж торкається циркуляра про виконання цієї інструкції, то він ніякого побільшення репресій не завів, а, навпаки, старався як можна обмежити сумні випадки вживання зброї.