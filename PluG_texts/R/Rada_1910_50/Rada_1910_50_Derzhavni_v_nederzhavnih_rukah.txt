Державні в „недержавних“ руках.
(Лист з Англії).

Надзвичайно цікаве становище, з національного погляду, утворилося в Англії, в її допіру обібраному новому парламенті. Парламентська більшість, на якій тут тримається уряд, і яка в попередньому парламенті складалася з великого числа лібералів — нині залежить, цілком і безумовно, од ласки „ірландських націоналістів“ — партії, що домагається самоврядування в Ірландії. Вимоги покривдженого народу, на які досі можна було лиш коли-не-коли звертати шматочок уваги, тепер стали „альфою та омегою“ політики дня, і без огляду на них неможна ступати й кроку по парламентській арені. І дійсно, три тижні минуло з часу, як новий парламент почав свої наради, —і ці всі три тижні були тижнями ірландського народу; вони були тижнями ірландської діктатури в парламент —хай може часової і швидко минучої, але давно сподіваної і заслуженої, твердої і демократичної; вони були тижнями безперестанних розмов про Ірландію в Англії, — тижнями нового розголосу по всьому світі забутої, старої ірландської рани. Але тепер не тільки вже спочуттям, як колись до безнадійно-слабого организму, лунають нові голоси громад ської думки; в 'новому виступі ірландської справи ніхто не може не бачити височезного ступня досягненої з ірландцями дісціплани та їх політичної достиглости. Ірландці повернули у свій бік усю політику кабінета Асквіта. Однак не надужиття випадково здобутими привилеями треба бачити у цьому. Ірландці ввесь час стояли і стоять на строго лойяльному ґрунті, і тільки публично обіцяної їм відплати за їхню підмогу під час виборів, домагаються вони собі тепер. Вони допомагали ліберальному правительству
на виборах, бо це правительство провадило вибори під прапором скасування права ради лордів на veto. Ірландці натерпілися од лордського veto доволі; ні один акт парламенту, що був на добробут Ірландії, —не втік його гострих зубів; але зрештою не саме лишень скасоване veto стояло перед очима ірландців, коли вони в усією своєю потугою кинулися у виборчу боротьбу; те саме ліберальне правительство, що оберталося до виборців за благословенням на скасування лордів, — воно ж таки, передбачаючи можливість невдачі, пообіцяло вселюдно, що подасть новому парламентові законопроект про запровадження в Ірландії самоврядування. І ірландці помогли ліберальному правительству: всі ірландці, які де є розкидані но Англії—а їх тут в сила — дістали наказ од своїх національних ватажків голосувати скрізь за ліберальних кандидатів; коли ж, не дивлючись і на це, ліберали не дістали потрібної більшости, підтримати ліберальний кабінет міністрів взялася партія „ірландських націоналістів“. Вона зважилась це зробити навіть не зважаючи на той факт, що ціла низка намічених лібералами законодатних мір йде наперекір їхнім власним партійним домаганням. Усе було одсунуто на бік, аби лишень дати підмогу лібералам. Це був такий перший виступ ірландців, і з нього пішли незабаром дуже важні наслідки. Англійський прем'єр, Асквіг, що вже був склав програму свого кабінету, і що намірявся відсунути справу з лордами на після ухвалення скасованого лордами бюджету, — почав пускати поголоски про можливі одміни у своїй програмі. Так прийшов час, коли зібралася перша нарада нового парламенту. А на цій першій нараді бідному Асквітові довелося перебути справжню хуртовину. З правдивим кельтським запалом кинувся на нього Джон Редмонд, і в мистецькій промові збив до останку нерішучість і вагання Асквітової політики. „Тяжка тиша довго не переривалася після промови Редмонда“, — пише парламентський кореспондент одного з часописів: „чулося, що кабінетові поставлено ультіматум і що незважання на нього означало б його моментальну смерть“. Асквіт переінакшив свою програму. Од імени правительства було заявлено, що першою справою сесії парламента буде полагодження питання про veto лордів, і що аж по тому підуть на розгляд решта справ — серед них бюджет. Всіх сил і всіх конституційних заковик буде ужито, аби лорди не змогли збракувати ухвали закона про знищення їх veto, і за це питання кабінет Асквіта обіцяв заставити саме своє життя. Але, коли ліберальне правительство почуло себе врятованим —хоч і добре пошарпаним —од виборчої заверюхи, то воно не стало вже так рішуче обороняти лордів. Власне особливу поміркованність виявив прем'єр Асквіт, а також ще де-хто з членів кабінету, які, вкупі з першим, почали вагатися і пропонувати компроміси —тим більше, що й самі лорди, почувши себе в великій небезпеці, почали на той час натякати, що вони хочуть зреформувати свою конституцію. Що то мали бути за реформи лордські, то, розуміється, не треба багато думати, щоб вгадати, —і ірландці взялися негайно до діла. В Дублині, ірландській, мовляв, столиці, було скликано конференцію „ірландських націоналістів“ і Джон Редмонд, ватажок партії, вселюдно оповістив резолюцію, —що ірландська партія не дасть себе дурити, і що вона домагатиметься всього того, що обіцяв Асквіт. Скоро, казали ірландці, правительство не збіраеться додержати свого слова, ірландська партія відмовиться од своєї йому підмоги і цим примусить кабінет до одставки. Таким чином перемога ірландців є дійсне цілковитою, а становище їх партії в англійськім парламенті можна справді прозвати діктатурою. Проте не всяка діктатура є тим егоїзмом, (який позбавлений альтруїзму, і „діктатура ірландців“ є користною не
тільки їм. Вона має на меті обмеження прав лордів, що стоять на шляху ірландській автономії, але це обмеження так само потрібне і англійським робітникам; його, цього обмеження, так само хотять і англійські ліберали; і тілько самі лишень консерватори противляться йому, бо вони в ньому бачать обмеження своїх власних необмежених прав. Отже ірландці, у всій цій оказії, суть тільки авангардом демократичного війська, яке складається з усіх членів—національностів Поєднаного Королівства. Чого ця роля мала припасти власне їм, на це відповідає історія столітніх кривд, яких Ірландія зазнала; і вона знеправджена, нарешті діждалась давно сподіваного часу, коли її найзавзятіший і найзапекліший ворог мусить тепер в переляці тремтіти перед нею. С. Подолянин. Лондон, 10 марта (н. ст.)