ПО РОСІЇ.
Чутий про П. А. Столипіна. Газети в останній час поширили чутки, що праві члени Державної Думи подали записку, в якій обвинувачують Столипіна в тому, що він дуже вже піклується про своїх родичів та заміщає ними найкращі посади. „Н. Русь“ оповідає, що в тій записці єсть навіть 70 портретів родичів прем‘ера міністрів, яких він опреділив на добрі посади. Тут і сенатори і сенаторські ревизори і губернатори і т. и. Все це праві роблять для того, щоб скинути Столипіна, а на його місце призначити когось з своїх. Коли б це вдалося, то тоді більшість членів Думи попали б в крамольники і Думу розпустили б. А другі вибори зробили б під таким доглядом, що ні один поступовець туди не попав би. Співробітник „Рѣчи“ розмовляв про цю записку з „особою, освідомленною в сферах“. Ця особа запевняє, що їй невідомо нічого про нову записку. Така записка була ще до нового року. Але про те, який вплив вона мала, можна судить по тому, що незабаром призначили ревизором Нейдгардта. Таке призначення Нейдгардта в „Скалонію“, являється доброю відповід'ю на домагання правих. Те, що тепер знов виникли ці чутки, особа та вважає за знак страху правих за своє становище. Призначення родича Столипіна Нейдгардта ревизором, єсть перша причина цього страху.

Новий курс екзарха Грузії. Ще місяця не пройшло з тої пори, як в Грузію призначено нового екзарха архиєпископа Інокентія. Але, кажуть „Рус. Вѣд.“, настрій та відношення екзарха Інокентія до грузинів та грузинської церкви рішучо змінились. Ще з дороги архиєпископ Інокентій слав гарні бажання церкві грузинській. А в церкві в Тифлісі архиєпископ виголошував гучні слова, що для нього „немає ріжниці між народностями, що Христа ісповідують“, бо «грузин, грек, русский, мингрелець, всі брати по Христу“. Це говорилося кілька день тому, а тепер той же архиєпископ послав телеграму, де ставить на увагу імеретинському духовенствові „подчиненность“ грузинської церкви і одмовляеться допомогать відновленню яких небудь законних домоганнів про права церкви. Духовенство дуже стурбоване цим новим курсом архиєпископа Інокентія.
На Дальньому Сході. З Харбіна „Рѣчи* пишуть, що там все більше виявляються ознаки широко розповсюдженого шпигунства. На залізничому мості через річку Сунгарі, що має величезне стратегичне значіння, недавно найшли двох японців з фотографичним апаратом. Вони здіймали міст. Один з них воєнний, а другий „комерсант“. Характерніше всього те, що ці японці попали на міст тоді, як нікого з приватних людей не пускали. Китайці за ці часи стали дуже нахабними. Скрізь витісняють російськи товари. В Манджурії бояться, що росіян витиснуть звідти і без війни.
Пояснення департаменту поліції. „Н. Русь“ переказує, що департамент поліції роз'яснив, що всі непорозуміння, які виникають між селянами та поміщиками на ґрунті орендних стосунків та сільсько-господарських договорів розглядатимуться і вирішатимуться судовими інстітуціями. Адміністративних засобів тут вживать не слід. Крім того, пропонують повітовій поліції в тих місцях, де людність заспокоїлася, і між власниками земель та селянами немає ніяких непорозуміннів, порощитувать стражників та козаків, що содержатьоя на кошти казни. Лишить треба тільки по одному стражникові на кожних 2,500 душ людности.
Примхи адміністрації. „Рѣи“ з Тамбова пишуть, що там. „заспокоєному“ краю адміністратори, як от губернатор Муратов, показують людности свої примхи. Недавно губернатор по бачив в театрі молоду дівчину, вчительку місцевої гімназії Пташнік, що сиділа в ложі поруч с подругою своєю — жінкою Шатова. Цього адвоката Шатова губернатор оштрафував за промову в суді. Жінку ж його жандарі тягли до суду ніби то за участь в нелегальному червоному хресті. Губернатор довго розглядав в біноклі дівчину. А на другий день дівчину разом з начальницею гімназії викликали до губернатора. Тут дівчині сказали, що коли вона хоче служити на своїй посаді, то мусить розійтися з своєю подругою і ніде з нею не показуватися. Та мусіла згодитися. Таких дрібязкових вчинків дуже багато робить д. Муратов, каже газета, і через це вся людність незадоволена з нього.
Лист до кооперативних товариств і кооператорів. Московський всеросійський союз потребителів заходився зібрати докладні відомости про кооперації в Росії. Багато кооперативних товариств, що відкриваються по різних кутках Росії, зовсім не дають про себе ніяких відомостей. Ото ж Бюро Союзу звертається тепер з одкритим листом до всіх кооперативних товариств та кооператорів. В ньому Бюро прохає: 1) Подати свою адресу і час, коли заснувалося товариство, а також по змозі прислать: 2) статут, справоздання і відомости про свою діяльність. 3) Копії інструкцій, правил, договорів, докладів і т. и. 4) Правила і відомости про ті просвітні, взаємної допомоги і инші інституції, що істнують при товариствах. 5) Фотографічні знимки з будинків, група, і т. и. З цих фотографій потім зроблено буде картини до чарівного лихтаря. Просять присилать фотографії не тілько з потребительних товариств, а з всяких инших. З цього всього матеріалу зроблено буде наукову роботу, і нею зможуть користуватися всі.