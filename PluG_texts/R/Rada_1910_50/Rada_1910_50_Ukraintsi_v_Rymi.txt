Украінці в Римі.
Заборона святкувати роковини. Т. Г. Шевченка. „Діло“ сповіщає, що ректор української колегії в Римі —о. Л. Березовський заборонив цього року своїм учням святкувати роковини Тараса Шевченка, не вважаючи на те, що таке святкування в колегії відбувалося акуратно вже кілька років і стало там звичаєм, якого з охотою додержувала молодь. Заборонивши святкування роковин, о. Березовський скасував навіть і „просвітній гурток“, що перше дбав про згадану справу. Скасування „просвітнього гуртка“ мусить дуже некорисно відбитися на житті учнів. Він допомагав українській молоді підтримувати на чужині звязки з культурним життям свого народу; статут „гуртка“ вимагав од кожного члена, щоб він як найжвавішу діяльність брав в працях гуртка і давав хоч двічі на рік реферат, показуючи цим самим свою роботу над власним розумовим розвитком. „Діло“ з'ясовує цей вибрик о. Березовського, а також заборону його своїм учням читати українські газети, впливом москвофільства, нагадуючи про те, що перше, коли серед галицького духовенства начальство було з „русскихъ", то великим злочинством вважалося святкування пам'яти „схизматика“ і „богохульника“ Шевченка, хоч до православних москвофілів Наумовича і Мончаловського (виходить, „схизматиків“ ) ставилося 'духовенство з великою пошаною. Таким чином, це був звичайний вислов ненависти до українського національного відродження з боку Його хатніх ворогів. І дивніше всього зустрічати таке відношення до святкування нам'яти Шевченка з боку ректора римської колегії тепер, коли в Галичині духовенство, перейняте національною свідомістю, примусило вже і своє начальство в значній мірі змінити своє вороже відношення до геніяльного українського поета. (Діло)