Обрахунок тюремного відомства.
Воєйков 2-й докладуе роспис міністерства юстіції по тюремному відомству, вирахований ним в сумі 31,731,940 і зменшений комісією на 1,234,923 карб. Начальник головного тюремного управління висловлюється проти зменшення кредіта на удержання арештантів. Думка комісії, що нові закони повинні зменшити число в'язнів, безпідставна, Закон про те, щоб зараховувати попереднє сидіння, почав мати силу всього тільки тиждень і дасть наслідки не раніш 1911 р. Проект про умовний осуд ще розглядається в Раді. Закон про увільненая до строку ще дуже новий і тому його вживають обережно. Взагалі, — каже промовець, — ліпше додержувати цифри 1908 року, тим більш що в 1908 р. Дума сама визнала, що асігновано на тюрми мало. Кузнецов доводить, що сучасної злочинности, яка є наслідком класового державного ладу, не можна зменшити репресіями. Знищити її зможе тільки соціялістичний лад. В Росії збільшує злочинність ще сословне пригнічення, та крім того урядова сістема політичної помсти наповнює тюрми тими, що брали участь у визвольному русі. Наприкінці промовець заявляє, що с.-д. будуть голосувати проти обрахунку тюремного відомства. (Оплески на крайніх лівих), Антонов пропонує формулу переходу, в якій висловлено бажання про збудування нових тюрем. Герасимов констатує антисанітарний стан тюрем, тяжкий тюремний режим і брак розумної політики в головному тюремному управліані, що вважає тюрму способом помсти. Далі промовець палко говорить про часті випадки стріляння в'язнів вартовими (оплески на лівих), Петров 3-й пропонує замість того, щоб будувати нові тюрми, як радить Антонов, будувати нові школи. Далі він протестує проти вживання салдатів для конвою і зазначає крадіжки та зловживання тюремного начальства. Марков 2-й гадає, що треба піклуватися про мирну людність, а не про комфорт в'язнів. Далі, щоб зменшити злочинства, він пропонує завести кару на тіло за дрібні злочини, примусову каторжну працю за великі злочини і рубати голови за вбивства. Дику промову Маркова 2-го зустрінуто оплесками правих. Бенеке пропонує формулу перехода, яка зазначає бажаність виготовлення відомством законепроекта про увільнення городів Естляндії та Ліфляндії від тюремної повинности, од якої увільнено всі инші городи Імперії. Дебати зкінчено. Засідання закрито.