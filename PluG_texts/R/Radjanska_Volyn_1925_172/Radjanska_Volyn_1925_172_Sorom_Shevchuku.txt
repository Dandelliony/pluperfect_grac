Сором Шевчуку!
Ще й досі між де-якими червоноармійцями залишились старі дикунські звички. Ось наш богунський полк вийшов до табору, а в городку зосталося де-кілька чоловіка господарської частини. Хлопці й почали гуляти. Начальство, мовляв, у таборах. Одного разу зібралися на хуторі Соколовці в хаті дівчата та наші хлопці. Хлопці понапивалися п'яними й тут то почалось.
Кожен хлопець на таких вечірках має свою дівчину. Невійськовим хлопцям навіть близько й не підходь до цих дівчат. Під оплески та гармонь почалися танці. Як підійметься тут Шевчук, як загне у три-господи та й давай дівчат бити. Знявся гвалт. А решта хлопців стоять та дивляться як Шевчук ліпить дівчатам „по морді". Після п'яної бійки вечірки продовжуються далі.
Не годиться так робити бойцеві. Сором Шевчуку. Таких як він варто навіть і до відповіди притягнути.
Каціров.
