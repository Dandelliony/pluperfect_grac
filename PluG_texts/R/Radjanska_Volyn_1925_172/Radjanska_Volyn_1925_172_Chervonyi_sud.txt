Червоний суд.
Забила дитину.
Савчук Параска — молода дівчина. Їй усього 18 років, але злидні та горе привели до того, що виглядає вона значно старішою.
Якось ніяково їй сидіти на лаві підсудних. Тихесеньким голосом відповідає вона на запитання голови.
─Так, — каже Савчук — дитину я родила на городі, але я її не душила. Взагалі я не пам’ятаю, як я цю дитину родила й де я її покинула.
Свідки розповідають, що вони знайшли мертву дитину на дорозі біля городу й дізнались, що це дитина Савчукової.
Експерти встановлюють, що дитина вдарилась головою при падінні. Савчук винна в тому, що залишила дитину без належної допомоги, від чого вона й померла.
Савчук засуджено на 2 роки увязнення, але, приймаючи на увагу тяжкі умови її життя та її молодість,—суд ухвалив вважать вирок умовним.

