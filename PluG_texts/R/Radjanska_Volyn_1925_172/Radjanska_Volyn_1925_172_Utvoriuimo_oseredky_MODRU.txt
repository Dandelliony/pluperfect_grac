Не забуваймо в’язнів—революціонерів.
Утворюймо осередки „МОДРУ“.
Велика війна 19I4 —18 років остаточно показала трудящим всього світу, хто є їх ворог, а хто — друг. Робітники та селяни вже перестали вірити царським та буржуазним урядам. Вони побачили, що не цар, не поміщик і не буржуй дадуть їм хліба та миру. Навпаки, для своєї користи для свойого збагатіння посилають робітників та селян на війну, відриваючи від родин годувачів. А в наслідок війни селянські господарства руйнувалися, кращі молоді сили стали інвалідами, залишивши господарство без робітників. Поміщики-ж та капіталісти ще більш збагатилися на війні.
І ось робітники та селяни по всьому світі зрозуміли, що треба скинути владу поміщиків та капіталістів, щоб узяти ЇЇ до своїх рук та утворити життя по свойому, так, щоб не було війн та інвалідів.
Поміщики та капіталісти, що мають у своїх руках владу,військо, поліцію, кидають у в'язниці робітників та селян, що повстають проти їх ярма.
Яскравим прикладом для наших селян може служити польська частина Волини, де селяни нещадно розстрілюються та кидаються до в'язниць лише за те, що не хочуть більше терпіти гніту шляхецьких поміщиків.
Але революційних робітників та селян не злякати розстрілами та катуванням поліції; вони не кидають своєї революційної справи.
Для допомоги революційним робітникам та селянам всього світу утворено Міжнародню Організацію Допомоги Борцям Революції— МОДР. Туди робітники та селяни несуть свій грош для допомоги революціонерам-борцям.
В нас, в СРСР теж є МОДР і майже кожна фабрика, кожна установа та село мають свої осередки МОДР'у.
На Волині по селах ще мало таких осередків. Селянинові нашої губерні особливо повинні бути зрозумілі та близькі завдання МОДР'у. Адже ж в нас під боком шляхецька Польща.
Ми сподіваємось, що в найближчому часі на Волині не буде жадного села, де б не було осередку МОДР'у.
Як зорганізувати осередок МОДР'у — другим разом.
А. Юкельзон.

