Волинське село.
Станішівка, Левківського району.
Розкинулась Станішівка на правому боці Тетерева, в 5 верстах од м. Житоміра. Типове українське село під впливом міста починає поволі змінювати своє обличчя на обличчя пригороднього села. За матер'ялами архівів видко, що в 1911 році на селі було 128 дворів, в 1923 їх уже— 188, а в 1925—250.
До революції село мало —878 дес. землі в трьох місцях. Зараз —в одному місці —936 десятин. У системі землекористування переважає „черезполосиця“ й трьохпілля.
Допомічним джерелом до існування є — скотарство. Це дає й гній для землі, бо штучних угноєнь населення Станішівки не вживає.
Врожай цього року кращий за попередні роки: копа дає пересічно 10. З десятини виходить 7 —8 кіп. Чималу ролю відограє тут огородництво й молочарство.
З культурно-освітніх закладів є школа та хата-читальня. В школі цього року вчилося 90 дітей, до революції —40. Через лікпункт вже перепущено 110 душ, з яких 8 жінок.
З крамниць існує на селі розподілник № 14 Церобкоопу, що здебільшого торгує споживчими продуктами.
В осередкові ЛКСМ, що засновано минулого року, зараз 26 членів, з них—12 дівчат. Є й „юні піонери". Їх—18. Мають тісний зв'язок із містом.
Новий побут чим-раз-далі —все міцніш охоплює населення. Релігійні забобони відмирають. Навіть дехто з старих людей готовий зробити з церкви театра.
Більш свідоме жіноцтво згуртувалося в кількості 15 душ і провадить роботу. Чоловіки проти: «будете, чого доброго, верховодити нами».
Село все більш і більш кипить новим життям, виправляється від громадянської війни й підвищує господарство.
Тишківський, Шевчук.

