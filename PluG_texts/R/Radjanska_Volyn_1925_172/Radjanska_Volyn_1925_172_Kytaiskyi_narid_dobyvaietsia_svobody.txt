Китайський нарід добивається свободи.
Важливі події тепер відбуваються в Китаю. Китайські трудящі добиваються свободи. Вони зразу не можуть скинути з себе владу чужоземних насильників, але ж видно, що селяни й робітники Китаю вирішили боротися до остаточної перемоги над ворогом.
Видно, що не весь китайський нарід однаково бореться. Робітники, так ті ще й тепер боряться, не працюють по фабриках, страйкують, хоч і терплять великі злидні. Молодь, що по школах учиться, тепер вивчає військову справу, щоб розпочати боротьбу з чужоземцями. А от китайські купці та фабриканти не так охоче виступають у боротьбі. Вони дають все менше й менше грошей для допомоги робітникам-страйкарям. Купці та фабриканти найбільше всього дбають за свої кешені, за свої гаманці, аніж про волю свого народу.
А ще гірше роблять китайські генерали. Так, генерал Чжан-Цзо-Лін, який управляє частиною Манчжурії, майже одверто тримає спілку з чужоземними капіталістами. Тепер він є наймит Японії, але не від того, щоб служити й иншим капіталістичним державам. Він послав своє військо до Шанхаю, щоб воно боролось там зі страйкарями.
Але трудові маси Китаю продовжують боротьбу з чужоземними насильниками, головним чином —з англійцями. Англійське військо ще й тепер розстрілює мирне китайське населення. Там, де англійці встановили свою владу, вони запровадили для китайців таку кару, що б'ють різками.
Звичайно, що китайський нарід не може з цим помиритися. Він бачить, що трудящі по радянських країнах здобули собі волю. От і китайський нарід теж хоче собі волі здобути. Капіталісти не хочуть дозволити, щоб трудящі перемогли хоч би в одній країні, бо тоді й в другій країні трудящ будуть прагнути до волі.
Але ж капіталістичні держави не можуть виступити разом, дружньо. Капіталістичні держави бояться одна одної. Коли зміцняється Англія, Франція починає її боятися. Ось Франція й не хоче підтримувати англійців у Китаю. Америка не хоче допомагати ані Англії, ані Франції, вона гадає захопити те, чого не зможуть затримати Англія та Франція. Капіталістичні хижаки не можуть виступати разом, бо кожен з них хоче захопити все для себе одного. А трудящі всіх країн повинні виступати спільно, щоб перемогти своїх ворогів. Китайським трудящим допомагають англійські робітники та, особливо, робітники Радянських Республік. Вони збирають для страйкарів-китайців гроші й вимагають волі для китайського народу.
Боротьба народів Сходу з їхніми гнобителями лише но починається. Коли вони будуть допомагати один одному, вони переможуть своїх ворогів. 
Улан.

