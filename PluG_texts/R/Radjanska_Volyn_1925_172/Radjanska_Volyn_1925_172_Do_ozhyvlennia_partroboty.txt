До оживлення партроботи.
Економічний зріст народнього господарства, а разом з цим і культурний зріст робітників та селян, ставить перед партією й перед осередком з'окрема завдання — підшукати нові форми й методи роботи.
Питання про оживлення роботи в осередках і охоплення непартійних мас вимагає зараз від нас найбільшої уваги, бо з боку останніх будуть виникати різні запитання, від задоволення яких буде залежати зміцнення звязку між непартійною масою й партією.
Осередок є приводним пасом між робітничою класою й партією, і від постановки роботи та притягнення непартійного активу до осередку також буде залежати взаємний звязок між робітниками й партією.
Осередки, в першу чергу, повинні оживити роботу комісій і пророблювати питання, що цікавлять непартійну масу. Разом із цим, необхідно виділити при осередках агітпропколегію, що в своїй праці повинна обслуговувати непартійну масу в галузі популяризації постанов конференцій та з'їздів. Для цього необхідно групувати навколо себе кадри пропагандистів, виділяючи для цього найбільш здатних товаришів.
Таким чином, осередки зможуть підготувати собі кадрових пропагандистів із тим, аби завжди можна було популяризувати ті чи инші постанови. Остання форма роботи наших осередків є новою й тому можливо, що в перший час будуть ті чи инші неув'язки в цій праці. Але усунути їх можна буде лише в процесі самої роботи.
Необхідно відзначити, що досвід у цій роботі по инших організаціях говорить за те, що ці методи себе виправдують. Необхідно лише, щоб на чолі цієї роботи стояли пропорганізатори осередків.
Питання про втягнення активу до роботи осередку також залежить від постановки питань, що обговорюються в осередках. Необхідно на відкритих зборах осередку ставити питання, що цікавлять масу.
Всі вищезазначені менти є основними, осередкам необхідно ретельно проробити ці форми праці. Бо в залежності від того, які буде встановлено форми й методи роботи, буде залежати керовництво й звязок із широкими масами. 
Г. Заславський.

