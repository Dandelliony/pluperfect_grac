Непорядки у французькій армії.
Що пишуть самі салдати.
Французька газета „Юманіте“ надрукувала цілу низку листів від салдатів, що перебувають на фронті в Мароко. Ці листи найкраще висвітлюють дійсне становище французької армії.
Не хочуть безглуздої війни.
Французьке військо відступає. Дуже поширилось дезертирство. Тікають з фронту навіть офіцери. Нещодавно з загону в 100 чоловіка, післаного проти мароканців, — 85 салдатів перейшли до ворога. Умови життя на фронті —пагані. Салдати вже кілька місяців не міняли білизни, годують пагано. Багато салдатів слабують на різні хороби, особливо терплять від лихоманки.
Хвилюються й в тилу.
Два дні тому салдати 94-го полку, що мав виїздити на фронт, відмовились виступати. Зачинщиків негайно було заарештовано. В другому полку застрелився унтерофіцер: у передсмертній записці він написав, що краще вмерти, а-ніж іти вбивати своїх братів у Мароко.
Військове командування дуже занепокоєне хвилюванням серед салдатів.

