Як я вперше побачив трактора.
Стояв я на стійці в двері касарні, та почув—щось гуде. Козаки! біжать, кричать:
─Трактор, трактор їде.
Зразу побіг та ще не змінивсь. Цікаво побачити. Та як же, чув, що це гарна штука. А хто знав, може це тільки так балакають.
Поки господарі трактора, члени Чернівської комуни, обідали в нас разом з козаками, як гости, що приїхали на свято нашої Червонокозачої дивізії, я змінився й пішов подивитись на трактора.
Трактором та на возі, що був причеплений до нього, 38 чоловіка поїхали до плацу, де були змагання дивізії та трибуна. Всі козаки обступили трактора, з зацікавленням розглядали його та задавали багато питань. А один з членів комуни, ставши зверху на тракторі, розказав, як можна цією машиною допомогти сільському господарству.
Після закінчення промови нам Показали, як працює трактор, скільки він може вести, та як швидко бігає. Сіло на трактора скільки могло селян і він повіз ваги мало не 150 пудів, а комунари кажуть, що трактор і 220 пудів піднесе. Має він 3 швидкості. Найбільш може їхати 12 верстов в годину. Потім трактор почав орати двохлемішним плугом.
Дуже цікавились козаки та селяни. Вже не доказували один одному, чи можна робити трактором чи ні, а тільки думали, що таких машин на село треба більше.
Козак-гарматчик Микита Бордаков.

