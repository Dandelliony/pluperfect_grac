Після вбивства провокатора Цехновського.
Польська поліція метушиться.—Продажні газети вимагають нових арештів. —„Смерть провокаторам”.
Юнак Ботвин, що забив польського агента Цехновського — мешканець Львова, підмайстер шевця. На допиті в поліції Ботвин заявив, що він забив провокатора з власної ініціятиви. Слідча влада стверджує, що має докази, ніби Ботвин виконував накази ЦК комуністичної партії. Поліцією заарештована також мати, двох сестер і брата Ботвина. Самого Ботвина передають військово-польовому суду.
Польські газети пишуть, що заарештовані комуністи Гибнер, Києвський та Рутковський готували замах на Цехновського. Взагалі газети присвячують убивству Цехновського багато місця. Газета „Ржеч Посполіта" вимагає арешту всіх родичів радянських діячів, що їх можна знайти у Варшаві; вони повинні бути заложниками, і їх у потрібний мент можна буде розстріляти без суда.
Сьогодні по багатьох вулицях Варшави розліплено плакати „смерть провокаторам".
Панський суд свого не засудить.
Справу Мурашка — вбивці т.т. Багинського й Вечоркевича почне розглядати польський суд 28-го серпня, в Новогрудкові. Викликано 30 свідків. Мурашка будуть обороняти адвокати-фашісти Недзельський та Ширлей. Мурашко певний, що його виправдають.

