Я виграв корову
Оце в лютому чи в березні місяці розповсюджувались білети 1-ої річевої всеукраїнської лотереї на користь пролетарському студенству. Взяв і я парочку—карбованця заплатив. Став стежити за „Вістями", чи не буде там надруковано й мойого номера, хоч, правда, віри дуже мало йняв про те. Коли оце дивлюсь —мій квиток серія Б Ч 9547 — корова. Поїхав я до Харкова за цею коровою й одержав її. Звичайно, не корову, бо як-же притарабанити її з Харкову до себе на Волинське село, а грішми. Дали мені 100 карбованців. Хоч дорога й з'їла немалу частину грошей, але все ж корову купити за лишок можна. 
Славута,Учитель П. Лозовський.
