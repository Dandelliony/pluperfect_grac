ПО РОСІІ.
 — Земські виборі. Тепер по всіх волостях ніжегородської губернії йдуть вибори кандідатів од селян в земські гласні. Загальною характерною рисою цих виборів, кажуть „Р. В.“, являється свідоме відношення селян до виборів. Селяне зрозуміли, що в земство треба вибірать „своїх" людей, які б обороняли селянські інтереси в земстві. На виборних зібраннях виборщики стараются провести таких именно кандидатів. Часто їм щастить це зробити.
 — Страхування робітників. По скінченню Державною Думою законопроект про нормальний одпочинок буде розглядатися законопроект про страхування робітників од нещасних випадків. Законопроект цей поширюється на всі фабрично-заводські, гірські, судоходні, залізничі і трамвайні підприємства, в яких занято не меньше 20 робітників і вживають парових котлів та машин. Закон поширюється і на підприємства, що належать земствам та містам. Всі робітники, що працюють в підприємствах, повинні бути застраховані. 
                                                                                                                                       (Р.)
 — l-е мая в Петербурзі. На всіх фабриках та заводах 1-го мая роботи йшли як звичайно. По всіх заводах росповсюджено було першомайські листки. Після двох годин на окраїнах Петербургу, за Нарвською, Невською і Московською заставами, а також в Лісному— одбулися величезні робітничі мітінги. Мітінги пройшли скрізь добре, тілько в Лісному зібрання розігнала кінна поліція. Багато арештованих, конфіскована першомайська література. Ще 27 апріля арештовано транспорт першомайської літератури, що, як каже „Земщина", друкована не в Петербурзі. ЗО апріля агенти охранки арештували в Боровічах, новгородської губерні, гарно оборудовану нелегальну друкарню петербурзької соц. демократичної партії і забрали багато тілько що надрукованих прокламацій. В московському сельсько-господарському інстітуті одсвяткували 1-е мая тим, що всю прислугу з корпусу одпустили гуляти, а її обовязки виконували самі студенти. Самі підмітали, прибірали. Обідали тим, що наготували з вечора.
 В Вороніжі день пройшов без інцідентів. Тілько на чавуено-літейному заводі Столя робітники, зібравшись ранком, постановили не працювати і розійшлись. В Смоленську зроблено багато я „першомайських“ трусів. Забрано кілька гектографів і брошур, виданих явочним порядком.
 В Саратові не працювало три друкарні і дві пекарні.
                                                     (Р. С.).
 — Бояться печати. Провінціяльна адміністрація вважає себе безгрішною і тому каже „Рѣчь“, не може терпіти, коли хтось пише в газети про її діяльність, самоправство та хиби. Так, недавно в Вологді адміністрація покарала засланця Петра Кадіксова, за те, що запідозрила в ньому кореспондента. Кадіксова прикликали в поліцію, зробили допрос і потім після трусу, на якому нічого не найшли забороненого,— вислали в самий далекий куток Вологодщини.
 — Помешкання бідноти. У Вільні, в єврейській частині міста, викрито підземельні помешкання, що вирито нижче од підвалів, тут живе біднота єврейська. В помешканнях цих сонця ніколи не видно і завше темно. День і ніч горять тут каганці. Помешкання ці дуже давно викопано. Деякі з них з'єднанні ходами підземними з старовинними королівськими та князівськими замками. Через це археологичне товариство приступає до досліджування цих підземних помешкань з науковою метою. (Н. В.).
 — Безробіття. З 7-го мая припинено на невідомий час проізводство на тверській Морозовській мануфактурі. Робітникам і служащим об'явлено про це давно. Адміністрація фабрики рішила не виселяти з фабричних квартирь робочих, яких живе там до 6 тисяч душ На фабричних кватирях живуть семейні робітники, котрих позбавлення помешкання доведе до повного розору. На фабриці працює біля 13 000 душ. Загальне число фабричної людности більше 30.000 душ. Закриття цієї фабрики дуже тяжко відіб'ється на всій людности. Аджеж 30.000 людности зразу лишиться без заробітку і без коштів для життя. Через припинення добування вугілля на рудникові товариства Любімов, Сальє і Компанія (бахмутськ. повіту) шахту „Константинъ Скальковскій “ закрито. Рощитано більше 2000 робітників. (Рѣчь).
 — Петіції про Финляндію. До голови Державної Думи надходять протести од чужосторонців з приводу финляндського законопроекту. Так, 3-го мая вступили заяви 74 депутатів германського рейхстага і резолюція шефільдської торговельної палати. Депутати рейхстага, висловивши свій погляд на автономію Финляндію європейських вчених, пишуть: „Опіраючись на погляди, висловлені авторітетами на полі міжнароднього права, ми дозволяємо собі висловити сподіванку, що представники русского народу, на яких випала відповідальна задача—закласти підвалини самостійного політичного життя для свого народу, рішучо висловляться за забезпечення свободи і прав Финляндії. Ми віримо в це тим скоріше, що не можемо припустити, щоб народ, який недавно тільки що одержав своє власне народне представництво і конституцію, захотів знищити конституцію і автономію народа, звязаного з ним і завше спокійного.
Ми надіємося, що цим ви задовольните почуття всіх людей, які правдиво думають. Підписало 74 депутати.
 Резолюція шефільдської палати така: „Торговельна палата Шефільда з великою трівогою ставиться до бажання позбавити Финляндію її місцевої автономії. Вона певна, що ця зміна не буде користною для Росії і дуже шкодливо відіб'ється на розвиткові істнуючого торгу між Англією і Финляндією. Вона надіється, що уряд Його Величности подасть негайно заяву російському урядові про забезпечення финляндської автономії. 
                                         (Рѣчь).