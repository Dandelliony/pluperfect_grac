Відгуки парламентського життя.
ПЕТЕРБУРГ, 6. На нараді в справі польського питання тульський Бобринський, образившись на слова Львова про „ганебний проект" земства в західних губерніях, заявив, що не може лишитись там, де ображають уряд, і пішов.
 Між депутатами ходить чутка, що уряд виготовлює законопроект земства в Прибалтійському краї. За зразок узято проект Горемикіна.
 В думських кулуарах росказують, що старіші члени Державної Ради Мілютін і гр. Пален благають членів Ради одкинути фінляндський законопроект.
 Націоналісти постановили одкинути всякі поправки до законопроекту земства в західних губернях.
 Маклаков спростовує чутку, ніби він виходить з партії кадетів.
 Кадети подали заяву презідіумові Думи, що необхідно тепер же розглянути запитання про незакомірне поводіння Толмачова, бо в Одесі незабаром мають бути вибори.
 На російсько-польській нараді постановлено, що в Царстві Польському школи повинні бути тільки польські. Над приватними школами не повинно бути урядової опіки і права їм даються такі, як казенним.
 На польських кафедрах в варшавському університеті повинні бути тільки поляки.
 Далі нарада визнала, що в західному краї школи повинні бути російські.
 В місцевостях, де половина поляків, повинні бути також і польські школи.
 В Галичині повинні навчатись діти на українській, або російській мові, як бажає там людність.