Література, наука, умілість і техніка.
 ═ „Наше Дѣло". Вийшло 8-е число українсько-російського кооперативного двохтижневика „Наше Дѣло". Число дуже скорочене. З українських статей одна тільки — Українська кооперація в Галичині в 1909 році. —А. Ільченка.
 ═ М. Коцюбинський у чешському перекладі. Незабаром у Ппразі вийде чешський переклад оповідань М. Коцюбинського. Оповідання ці вийдуть окремою книжкою,накладом нової видавничої спілки „Ćeska Ekspedice", яка має на меті—ознайомлення чешського громадянства з найліпшими творами сучасності славянських літератур. У цей томик увійдуть оці оповідання д. Коцюбинського:
 З глубини; Intermezzo; Цвіт яблуні; У грішний світ. Сміх. Невідомий. Persona grata. В дорозі. Він іде. До книжки долучено портрета М. Коцюбинського та нарис про його значіння в українській літературі, написаний д. Н. В. Чеський переклад цих оповіданнів зробили д.д. В. Харвот та Н, B—ski. З техничного боку книжка вийде у гарній оправі.
 ═ В останньому подвійному числі (14 — 15) літературно-публіцистичного органу моравських чехів: „Moravsko-Slezska Revue—видруковано спеціальну статю про відродження галицької України: Н. В. „Z dêjin znovuzrozeni halićskych Ukrajincù. (1772 — 1848). В цій статі автор, росказавши про перші початки відродження Угорської Русі, в кінці XVIII ст., потім подробніше пише про початки українського відродження у Галичині, звертаючи особливу увагу на народню діяльність „русинської тройці" М. Шашкевича, І. Головацького та І. Вагілевича. Статя кінчається історією переслідування українського руху („Зоря", „Русалка Дністрова") перед 1848 роком. Про дальніший національний розвиток галицьких українців, після 1848 року —має бути мова у другій статі.
 По за „Slovanským Prehlędem" — „Mor Sl. Bevue" є другим чешським органом, яка поважно цікавиться й трактує українське питання та справу.