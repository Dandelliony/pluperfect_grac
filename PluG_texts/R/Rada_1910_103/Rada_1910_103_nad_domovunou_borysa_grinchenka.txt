Над домовиною Бориса Грінченка.
 2 мая в Катеринославі в кафедральному соборі було одправлено панахиду по Б. Грінченкові. Служив панахиду о. Страховський, професор гірничої школи. Перед панахидою, він сказав промову, в якій виразними й теплими словами змалював діяльність покійного письменника. Вказав на його великі заслуги перед рідним краєм, на невтомну працю, служення високим ідеям людскости, до здійснення котрих Б. Грінчннко ішов не зупиняючись навіть тоді, коли був у несприятливих умовах. Далі о. Страховський зупинився на високих особистих прикметах покійного, зазначив його любов до рідного люду і побажав, щоб усі присутні на панахиді йшли тим шляхом, яким ішов Б. Грінченко, це потрібно особливо в наші часи, коли багато людей втрачає віру в кращі людські заповіти і одступає од своїх попередніх переконаннів.
 На панахиді було дуже багато людей, всі стояли з засвіченими свічками.
 29 апріля у Варшаві, в Успенській церкві було відправлено панахиду по Б.Грінченкові.Перед початком панахиди протоієрей Теодорович сказав промову. На панахиді співав хор „Української Громади"
 2 мая було одправлено панахиду в Чернігові. На панахиду прийшло дуже багато людей, стояли на цвинтарі і біля церкви. Панахиду співав хор труппи М. Садовського та хор семинарський.


 З Чернівців послано було листи з висловленням спочуття дружині небіжчика од Товариства „Руська Рада" і т-во „Жіноча Громада". Українська молодіж II гімназії в Чернівцях видала посмертні плакати з повідомленням про смерть невіджалуваного письменника і сердечного приятеля молодіжі.
 На вшанування Б. Грінченка український львівський театр під дирекцію Йос. Стадника виставив драму „Серед Бурі".
 На вшанування пам'яти Б. Грінченка склали: С. Л. Кравченко 1 карб., Василь В.—25 карб. Родина Ів. Липи —80 карб., одеський український клуб —20 карб., М. Мережинський — З карб., В. Панчоха —2 карб., Львівські українські т ва —50 корон. 
 Всього складено 354 карбованці і 100 корон.