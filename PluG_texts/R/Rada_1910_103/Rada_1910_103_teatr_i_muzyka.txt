Театр і музика.
Купецький сад.

Сьогодня, 7 мая, в купецькім саду відбудеться перший концерт сімфоничного оркестра під орудою другого діріжора В. В. Волчка. Як ми чули, дирекція саду запросила д. Волчка переважно для виконання музичних творів південно-російських композіторів — київських, харьківських, одеських і т. и. Для цього призначається по одному концерту що-тижня. В звязку з цею сімпатичною новиною з'являється надія на те, що київський сімфоничний оркестр почне, нарешті, виконувати також твори українських композіторів.
 — Концерт. Сьогодня, 7 мая, в залі київського громадського зібрання (В. Володимирська, 45) відбудеться концерт баса С. В. Завроцького, запрошеного на сезон 1910/11 року в оперну труппу київського городського театру. В концерті беруть участь, опріч самого д. Завроцького, ще д-ки Славич-Регаме, Славська, Радван, і д.д. Пуліновський та Регаме. Концерт цей інтересний тим, що з нього можна буде довідатись, яку силу набув д. Брикін в особі д. Завроцького. 
 — Неправдива звістка. Батько артиста С. Писанецького К. І. Ванченко-Писанецький спростовує в „Театрѣ и Иск.“ звістку про смерть свого сина. 
 — „Грамотні" артисти. В театрі на Никольській слободці, під Київом грає якась „трупна Нечипоренка і Гетманенка". Що це за артисти, видко з одної афіші їхньої. На афіші стоїть: „Жидівка вихрестка" „соч. Тогобочнаго (Карпенка-Карого)". До цього часу ніхто й не думав що Карпенко- Карий (Тобілевич) те саме, що й Тогобочний.
 — Нова пьєса. Драматична цензура дозволила до вистави нову драму Н. К. Альбіковського: „Син Вихрестки", на 5 дій). Це продовження „Жидівки Вихрестки* д. Тогобочного.
 Труппа А. Ф. Володського. В г. Ахтирці (на Харьківщині) зараз з успіхом грає товариство українських артистів під орудою А. Ф. Володського. В труппі такі, між иншим, артистки й артисти: д-ки Александровська, Апенко, Вишневецька, Карманська, Обозненко; д.д, Андрієнко, Берестовський, Володський, Грішін, Журба, Дорошенко, Орленко, Скоропадський, Шелуха та ин. Режісери: А. Володський та А. Твардієвич. В репертуарі: „Гандзя", „Хатня революція", „Як вони женихались", „Степовий гість", „Маруся Вогуславка" та инші пьєси.
