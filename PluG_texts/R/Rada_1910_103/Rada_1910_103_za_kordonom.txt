За кордоном.
 ПАРИЖ, 6. Померла Поліна Віардо.
 БАРСЕЛОНА, 6. Вибухло дві бомби. Легко ранено одного.
 ЖЮВІЗІ, 6. Авіатор Нуа впав під час літання розбив собі голову і покалічив тіло. Машина поламалась. Авіатор непритомний. Піднявся він був тільки на 10 метрів в гору.
 ПАРИЖ, 6. Міністр Міл'єран одкрив першу міжнародню конференцію в справі літання. На конференцію прибули представники 18 держав. За голову обрано Рено, за віце-презідента Кріге —з Германії.
 ПАРИЖ, 6. В Лондон виїхали — король португальський, французька місія з Пішоном на чолі, принц Максиміліан Баденський, наслідник сербський та делегації од Турції, Китая, князівства Монако і міста Парижа.
 БЕРЛІН, 6. З Нью-Іорку телеграфують, що арештанти, яких було виписано на роботу в вугільних копальнях, спалили місто Біб-Каунтрі. В огні згоріло 40 душ і 200 домів.
 ВІДЕНЬ, 6. Палата депутатів. В кінці засідання депутат Василько, згадавши про промову Маркова з приводу закриття москвофільських товариств в Чернівцях, висловився, що він певен, що товариства ті закрито з мотивів державних і дінастичних. Президент палати заявив, що ще попередній голова палати не визнав російської мови за національну для Буковини і не дозволяв промовляти на ній в парламенті, засилаючись на той факт, що росіян в Австрії, як особливої національности, немає.
 ЛОНДОН, 6. Король Едуард в заповіті наказує синові вести політику і державну і чужоземну так, як він її вів. Покійний король раїть синові піддержувати зо всіма державами найкращі стосунки.