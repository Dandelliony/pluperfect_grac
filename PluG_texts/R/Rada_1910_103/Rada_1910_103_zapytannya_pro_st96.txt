Запитання про ст. 96.
Шубинський в довгій промові висловлює думку, що октябристи прийшли в Думу не з тим, щоб галасувати, а щоб працювати вкупі з урядом.
 Мілюков, відповідаючи Шубинському, каже, що вся аргументація Шубинського має одну мету: довести, що урядові нема чого шукати нових слуг, бо старі служать дуже добре.
 Покровський вважає, що Шубинський належить до того типу промовців, які не розуміють сами, що вона говорять.
 Балакліев заявляє, що августовські правила видано по волі Царя, а через те праві одкидають безглузде і злочинне запитання.
 Гегечкорі каже: завдання запитання в тім, щоб освітлити фактичне становище і довести, що для уряду закон — порожній згук. Мету цю досягнуто.
 Єфремов, від імені поступовців, заявляє, що вони приймають запитання.  Меєндорф теж підтримує запитаная.
 Бар. Шілінг (окт.) так само голо сує за приняття запитання.
 Люц. Фракція октябристів, вважаючи, що августовські правила видано на підставі основних законів, голосує проти запитання.
 Читаються формули с.-д., трудовиків, к.-д. Всі визнають, що пояснення уряду не можуть задовольняти, і приймають запитання. Балотировкою запитання більшостю 161 голоса проти 100 — одкинуто.
 Запитання морському міністерству про „легкомысленную" витрату казенних грошей під час виведення з мілини крейсера „Олега". Докладчик Павлович , від імени комісії, підтримує запитання. Шілінг висловлюється проти.
 За браком кворума засідання об'явлено закритим.