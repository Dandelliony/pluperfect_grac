„Громадянин реепубліки".
Кажучи про письменників та ораторів, я повинен сказати де-кілька слів про доктрінерів. Філософ, який сховався од життя в свою бібліотеку і подає звідтіля поради, як досягти абсолютного блага, нікчемний для держави. Малюючи високі ідеали, треба вміти вказати шляхи, якими їх можна досягти. Безгрунтовні ідеалісти мрійники не звертаючи, уваги на практичний бік діяльности, часто бувають найлихішими ворогами реформаторів-реалистів, які, в міру своїх сил, спотикаючись, падаючи і все таки встаючи, ведуть маси до досяжного добра. Лихо тому ідеалистові й доктрінерові, що замість того, щоб полегчити людині його справу, виступає проти його і перечить йому.
 Сам я не доктрінер і не можу піти за проповідниками крайнього індівідуализму або непримиримого соціализму. Я стою за індівідуальну ініціативу, але ж повинен признати, що при певних умовах, колективна основа принесе більші результати. Соціальні реформи не можуть бути предметом догматики. Суперечки між індівідуалистами та соціалистами мало не завше бувають безплодними через хиби термінології. Не треба бути рабом слова. Стараючись уникнути термінів, я мушу сказати, що я індівідуалист з переконання, з виховання і з спадщини, але ж здоровий глузд каже мені визнати, що в багатьох галузях життя монополія держави має величезну перевагу перед індівідуальною свободою торговді й промисловости.Індівідуализм, що колись знаходив собі вираз в грубій фізичній силі, тепер, з зростом культури, набув собі инших форм. Держава бореться проти такого індівідуализму, який дає змогу дужому поневолювати собі безсилого.
 Який справжній ефект могло б витворити логичне здійснення крайньої соціалистичної сістеми, того ми не знаємо, досвідів таких не було. Може ця сістема накоїла б більше лиха та аморальности, ніж та, що маємо тепер. З сього одначе не виходить, що ми повинні зрекатися спільної праці з тими, хто, не ховаючись, одверто лічить себе соціалистами: аби тілько мета праці та метод її були ухвалені нами. Лякатися спільної праці нема чого, це тілько виявляти свою малосилість.
 Я мушу сказати кілька слів про рівність, за яку стоїть стілько суперечок між індівідуалистами та соціалистами. Авраам Лінкольн, який вийшов з народу, плоть од плоти і кров од крови його, що увесь свій вік працював для народнього добра і поклав своє життя за його, ніколи не підлещувався до мас і завше казав правду. В його поглядах ми завше знайдемо спільність високого ідеализму з добрим розумом. Ось що він каже про рівність: „Авторі Декларації Незалежности, кажучи про рівність, міркували дро всих людей. Але ж, безперечно, вони не мали на думці ствержувати, що всі люде в моральнім та духовнім своїм стані рівні один одному. Декларація незалежности дарувала всим чисто, не одрізаяючи нікого, неодчужні права і поставила всих в однакові умови перед державою. Але ж люде були нерівними і зосталися нерівними*.
 Слова Лінкольна—свята правда. Панове! Честь накладає на нас обов'язок не слухатися тих, хто проповідує нерівність і несправедливість. Ніхто не повинен бути упосліженим! Кожній людині держава мусить дати змогу розвинутися й проявити свою сутність: з сього боку всі громадяне повинні бути урівняні!    
 Честні громадяне люблять свободу для себе й для других. Вони радо й приємно дивляться на те, що свобода, за яку вони боролися для себе, шириться й на других. Справжня любов до свободи в кожній державі може бути виявлена зовсім просто; для сього треба тілько поглянути, як саме держава ставиться до меншостей. Держава повинна дати меншости свободу не тілько в царинах релігії та думки, а й у всих царинах життя. Межу правам громадян повинно ставити там, де починається замах одного громадянина на законні права других громадян. Утиски занадто бридкі вже через те, що вони утиски, і не має ніякої ваги те, хто виступає гнобителем, а хто пригнобленим.
 Найбільше щастя для нації—жити на своїй землі. Це було найвищим благословенням за біблейних часів, це благословення і для наших часів. Це треба памятати, коли кажуть про війну чи мир,..
 Величезне з біблейних прокляттів —це неплідність. Що ж сказати про
неплідність свідому, навмисну! Продовження роду — величезний стимул життя. Коли в суспільстві мають успіх теорії, що проповідують неплідність, то це страшне нещастя, більш того—злочин, за який природа суворо карає. Ми, великі республики, не сміємо пишатися нашими завоюваннями в области культури, коли тілько теорія неплідности набірає собі у нас кредіту. Ні поліпшення життя, ні утончення смаку, ні матеріяльний прогрес, ні розцвіт науки, літератури і штуки не можуть надолужити нам винародовлення раси.
 В наших республиках надається над міру велика вага багацтву. Матеріальний добробут громадян буває базісом держави, але ж тілько в такім разі, коли, завдяки цьому добробутові, можуть розвиватися вищі форми життя. Я згоден признати, що великі милійонери—добро для краю, але ж що до Сполучених Штатів, то я иншої думки. Вся справа в тім, як були надбані багатства і як з них користуються. Обожествляти тих, що досягли великого матеріяльного достатку, тілько через те, що вони переможці, було б злочинством.
 В наших промислових демократіях у громадянства є два шляхи досягти високих ступенів: через гроші і через ораторський хист. Гроші і ораторська умілість—могутні чинники в нашім політичнім житті: як той, так і другий можуть бути джерелом великого добра й великого зла для краю. Коли народні масси йдуть за тими ораторами, які іх захоплюють і у яких слово розминається з ділом, то це показує тілько знесилля держави. Стережіться тих, що тілько плескають язиками, тих людей, у яких добре причеплено язика та нема нічого за душею.
 Ще більший у нас, ніж вплив ораторів, вплив журналистів. І тут талант може бути джерелом благословень і прокльонів. На превеликий жаль коло друкованого слова примостилося багато таких, що тілько діскредітують і принижають його. Частина пресси тілько заводить роспусту в суспульстві та нівечить його, сіє тільки деморализацію, цінізм та баламутство. Брехня, лихослівья, безсовісність, банальність, пустота й поверховність звили собі в пресі велике кубло. Инколи письменники, аби виправдитися, звертають на те, що, мовляв, саме суспільство вимагає гидоти і що все отсє витворилося через попит самого ж суспільства. Але ж, хіба з того, що фальсіфіковані продукти, які приставляються на ринки, і там знаходять собі покупців, можна пристати на те, щоб торговці мали право їх продавати й ширити?
 Страшна й класова ненависть. Величезне зло заподіюють ті, що роспалюють ворожнечу, підбурюючи одних дроти других.
 Всі стосунки громадян в республиці повинні засновуватися на праві й опіратися на право. Коли право порушаеться в якімсь разі, то той, хто виграв од того, повинен знати, що иншим разом він сам може втеряти од того ж самого. Дозвольте мені вказати на випадок з мого власного досвіду. За-молоду я мав велику ферму в широких степах Заходу. У мене і в сусідів були величезні хазяйства. Наш скот ходив у гурті і ніяких меж по пастівниках не було. Більший скот ми таврували і по тавру впізнавали, чий він. Що ж до дрібного товару, то ми, коли знаходили дрібний скот, вважали його власністю того фермера, чия ферма була найближчою до місця знаходу. Раз якось я йшов з чередником і він надибав нетавроване теля. Я звелів йому поставити тавро мого сусіди, а він не послухався і позначив моїм тавром. Я тоді ж таки рощитав його й сказав: „Мій друже! Коли ти сьогодні крадеш для мене, то завтра ти вкрадеш у мене для мого сусіди". Цей саме прінціп повинно прикладати й до суспільного життя. Коли політичний діяч на виборах переконує вас подати голос за його і разом з тим не ховається, що він працюватиме на користь ваших інтересів, але порушаючи законні інтереси других громадян, то ви можете бути певними, що цей політик згодом продасть і вас.
 Громадянин республики не може не бути патріотом. Я ні в якім разі не можу виступати адвокатом безглуздого космополітизму. На мою думку, кожен хороший патріот через те саме вже й хороший громадянин світу. Досвід показав нам, що середня людина, звертаючи на те, ніби-то її космополітичні чуття не дають їй змоги виховувати в собі національне чуття, більш усього не дбає ні про свій край, ні про людність всього світу, про людскість. Той, хто кохає
свою сімью, завше буде кращим сусідою, ніж той, у кого в родині не виводні сварки —так і нація пройнята дужим активним патріотизмом завше виступає найкращим членом міжнародового єднання. В тій республиці, де поважають права громадян, будуть завше ставитися з повагою і до прав инших націй. Всякий патріот пильно стереже честь своєї отчизни, як джентльмен свою власну честь, і через це саме кожен патріот завше дбатиме найщиріше за те, щоб жити в згоді з иншими державами, так само, як всякий джентльмен завше буде уникати сварок. Я не можу допустити ні на одну хвилину думки, щоб політична мораль чимсь одріжнялася од моралі часного життя і щоб обіцянка, дана політичним діячем на виборах, мала б меншу силу, ніж слово, подане в частнім житті. Я не можу допустити ні на одну хвилину, щоб в міжнародових відносинах можна було вживати підступу й ошуканства, як не допускаю цього в частнім житті. Я не можу допустити ні на одну хвилину, щоб нація могла ставитися до других націй инакше, ніж один джентльмен ставиться до другого. Так і в стосунках народностей.
 Нарешті я повинен сказати кільки слів вам, французьким громадянам, особисто. Ви і я—ми належимо до двох величезних в світі республік. Давня дружба між Францією і Сполученими Штатами мала завше щирий і некорисливий характер. Ваше нещастя— наше нещастя. На протязі бурхливих віків вашої історії ви, французи, надбали своїй нації особливих рис зачаровання, у вас особливий дар красоти, яка робить вас вищими за инші народи. Ще сім століть попереду Фруассар, оповідаючи про війни Франції, сказав, що французька держава ніколи не мала таких поражок, після яких не було б нових славетних борців. У вас велика минувшина і велика будучина. Бажаю вам бути достойними громадянами нації, яка має провідне місце посеред народів усього світа!
 Після цієї промови людність вчинила Рузвельтові величезні овації. В Сорбонну він прибув з Парижської Академії Наук, де, як член її, казав промову академикам. В Сорбонні в аудіторії її зібралось звиш двох тисяч слухачів, а коло будинка її товпилося кілька тисяч студентів, яким не стало місця в аудіторії. На трибуні сиділи члени академії, професорі, вчені, видатні громадські і політичні діячі. Між ними були Лубе, Леон Буржуа, Естурнель-де-Констан, що недавно був в парламентській делегації в Росії, міністр народньої освіти Думер і ректор Сорбонни Ліара. Все отсє злилося в одну душу, коли слухало лекцію Рузвельта, і однією душею вітало його. Одповідав Рузвельтові Ліара. Тут подано тільки частину промови Рузвельта та й то в скороченні. Вся вона була сильна. Казав Рузвельт і проти трестів. 
                                                                Подав Сергій Павленко.