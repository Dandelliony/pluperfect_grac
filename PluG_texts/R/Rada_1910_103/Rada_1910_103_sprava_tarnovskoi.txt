Справа Тарновськоі.
5 мая Веккіні закінчив свою промову. Людей зібралося дуже багато, але пустили в суд тільки частину. Веккіні, закінчуючи промову, ставить питання: для кого потрібне було убивство Кемеровського? і доказує, що вбивство було на руку тільки одному Прилукову, щоб заволодіти Тарновською і стати багатим, а Тарновській було б вигідніш, коли б Комаровський зостався живий і коли б вона з ним одружилася.
 Далі говорить адвокат Жакії, що обороняє Пер'є. Він доказує, що вона у всьому чинила волю своєї пані Тарновської, а тому її треба виправдати.
 Після промов предсідатель радить підсудним скористуватися своїм правом і взяти останнє слово. Пер'є, Тарновська і Наумов одмовляються говорити. Прилуков хотів було щось сказати, але потім махнув рукою і сів.
 Після перерви предсідатель дає на обміркування оборонців листок з запитаннями, який буде передано присяжним засідателям.
 Про Наумова п'ять запитаннів: 1) стріляючи в Комаровського, чи був він при своєму розумі; 2) чи хотів його вбити; 3) чи був напівненормальний; 4) чи злочинство було завчасу обмірковане; 5) чи заподіяв злочинство з власної волі?
 Про Тарновську 6-ть запитаннів: 1) чи доказано, що вона брала участь в злочинстві; 2) чи була при своєму розумі; 3) чи підбивала на злочинство; 4) чи викликала намір до злочинства; 5) чи участь її була необхідна у злочинстві; 6) чи в неї були наміри, завчасу обмірковані?
 Про Прилукова такі самі запитання, як і про Тарновську.
 Про Пер'є двоє запитаннів: 1) чи брала участь у злочинстві; 2) чи участь її була необхідна і чи мала вона з того користь?
 6 мая засідання суду не було, а сьогодні має бути присуд.
 Будинок суду оточено військом під командою начальника поліції.