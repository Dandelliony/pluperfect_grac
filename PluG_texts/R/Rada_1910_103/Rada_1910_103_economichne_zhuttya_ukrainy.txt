Економичне життя України. Сельсько-господарські робітники.

Хоча врожай минулого року був на Вкраїні й не дуже кепський, а проте число сельсько-господарських робітників цього року ніскільки не зменшилось. На місцях по всіх економіях постачання людської праці далеко переросло розміри попиту на неї. Це ще збільшує й без того досить великі кадри заробітчан, які подаються шукати роботи в Таврію, Крим і навіть на Закавказзя. Так, напр., катеринославська „Юж. Заря" недавно писала: 
 „Рух робітників зростає з кожним днем. Вони прибувають значними валками в кілька сот душ Катерининською залізницею з України й з инших місць. Прибувають вони масами не тільки залізницею, а й пароходами з верховин Дніпра, а тут на станції їх пересажують у вагони, щоб везти їх далі на південь. Наплив робітничих мас стався так несподівано, що залізниця цілком не встигла підготуватись до нього, так що часто бракує вагонів четвертого класу й теплушок". Які наслідки дасть сьогорішня заробітчанська кампанія —це виясниться аж під кінець літа. Що ж до тих робітників, що лишились дома, то про них уже можна сказати, що особливого щастя вони цього року не знайдуть. Досить зазначити такі, напр., факти. У селі Москаленках, канівського повіту, на Київщині, на панських харчах полють буряки по 20 коп., а на своїх—по 25 коп., та й тої роботи для всіх не вистачає. На Харьківщині робітникам тепер платять на буряках по 25—ЗО коп. на хазяйських харчах. А по селах, шо недалеко Баришполя, на Полтавщині, робітницям підчас весняної гарячки платили 25 коп. у день на своїх, себ-то на робітницьких харчах. Якого ж щастя ще можна бажати!
 При такій мизерній платі сельсько-госледарському робітникові в сучасній культурній економії завжде загрожує небезпека від машин, приладів, коней і т. ин. А то спалахне пожежа й спалить робітників,як це трапилось у маєтку голови миргородської повітової земської управи Вульфгарті, де згоріло разом 5 робітників. Як це могло статись — невідомо, а проте факт сам по собі дуже красномовний.
 Протести серед сельсько-господарських робітників проти їх тяжкого становища зустрічаються ще рідше, ніж серед індустріальних українських робітників. Коли ж с.-г. робітники часом і зважуються на якийсь протест, то на це єсть начальство. Так, ще цими днями Полтавський губернатор адміністративним порядком засудив кожного з п'ятьох селян або до 1½ місяців арешту або до 250 карб. штрафу —за те, що вони самоправно кинули роботу в маєтку купця Тимченка й ще підбивали других піти за їх прикладом. Усіх покараних обвинувачено в зламанні 5 пункта обов'язкових постанов, виданих 6 марта. За городськими робітниками уряд уже признав право кидати самоправно роботу, але с.-г. робітникам такого признання ще доведеться чекати, мабуть, довго.