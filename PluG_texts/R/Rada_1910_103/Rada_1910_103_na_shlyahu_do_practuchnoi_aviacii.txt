На шляху до практичности в авіації.

 Кілька днів тому кияне могли бачити, в якому стані перебуває зараз справа літання з техничного боку. Що ми бачили в польотах Уточкіна? Дуже гарно виконаний аероплан відомого, певне, всьому світові конструктора Фармана, а що до самих власне польотів, то хиба можна так назвати ті підскоки на 2—3 хвилини? 	
 І ми не помилимося, коли висловимо гадку, що більшість присутніх пішла додому з такою думкою: „Правда, це цікаво, але як це далеко від потреб насущного життя і чи зможе коли воно перетворитись в корисну для широкого загалу річ? Не знати".
 І справді. Вже два роки чуємо про винахід летючих машин, важчих за повітря, чуємо, що сила західно-європейських міст вряжує в себе конкурси, відомі під назвищем „авіаційних тижнів", на котрі записується сила авіаторів з аеропланами найріжноманітніших конструкцій. Чуємо про встановлення нових рекордів, виграші все нових та нових прізів,— а в голові ввесь час стоїть невідступна думка: „Той продержався на одну й ⅖ секунди довше другого, той побив рекорд високости, піднявшись на три метри й сорок сантиметрів вище другого... А деж нарешті вільний польот людини туди, куди йому треба, та й не одної людини, а багатьох і чи почне нарешті аероплан служити практичним потребам суспільства?" 
Довгий час в розвиткові авіації наче наступило затищья і не було видко поступу. В цьому трохи винні самі „авіаційні тиждні". Авіатори кинулися за численними прізами і про нові конструктивні здобутки ніколи було й думати.  Але нове діло коли й спинюється, то не на довгий час. Є ознаки, що авіація починає думати й про щось инше, ніж безконешне кружіння над аеродромами. Такою ознакою, безперечно, являється вже відомий з телеграм факт виграшу пріза Daily Mail-100.000 карб. за перельот з Лондону до Манчестера. Ті обставини, в котрих Полян взяв цього пріза, такі цікаві, що ми, по змозі не віддаляючись від тексту, приведемо його оповідання. 
 „Місцевість одльоту дуже не сприяла підьому: горожі й дерева щільно оточували її зо всіх боків. Як для початку, то це було неприємно і я ще роздумував, але принявши постанову, що вважав у своїх думках героїчною, сказав; „побачимо!" Я направився прямо на Лондон на місце, яке вказали мені організатори пріза і біля якого стояли люде з хронометрами. Я досить лехко повернувся біля їх і, як апарат тримався дуже добре, то зразу полетів по путі, яку вказувала мені мапа, почеплена в мене на животі. Цю мапу завдяки хитро-мудрій сістемі, я міг пересувати в міру, як кілометри бігли підімною. І тут почалася моя боротьба з вітром. Я ніколи не думав, щоб в Англії було стільки вередливих і шкодливих повітряних течій. Я силкувався піднестися вище, щоб там знайти більшу регулярність в напрямку повітряних, але вітер був сильніший за мене і кожного разу прибивав мене знов близько до землі. Я порішив не забиватися в небо, бо місцевість з деревами і горожами могла пошкодити аеропланові як би часом зопсувавея двигун, і спокійно летів між 100 - 200 метрів від землі. Я бачив, як люде збігалися розглядати аероплан, підкидали шапки й махали хустками і ці овації в кількох кроках підімною давали мені відвагу.
 Скоро до вітру приєднався й дощ і біля Ватфорду ледве не засліпив мене. Додайте до цього ще усякі будинки, над котрими я мусив пролітати, і ви зможете уявити собі всі труднації, що обсіли мене з самого початку. Дощ біг зо мною 20 кільометрів і починалася вже ніч. 
 У Ругбі я милувався з освітлення міста; але стихії прямо змовились проти мене: мене охопив туман і я не міг уже дивитися на мапу. Дощ відновився, даючи мені думку повернути в бік, щоб минути хмару, але, щоб не збільшувати труднацій, я летів під ним... протягаючи від часу до часу руки вперед. 
 Від семи годин хвилі повітря і течії з землі—назвичайні течії, викликані висиханням води — дуже мене турбували, і я неблизився до землі, летючи прямо навмання. Мене направив гарно освітлений завод в Тамворсі, і я мивув його трохи праворуч.
 Темнота все збільшувалась і скоро я вже нічого не бачив; думав, що вже чверть на дев'яту, вже треба було сідати, коли виявилось, що вийшов весь бензін, що мене дуже здивувало.
 Спуск для мене був завданням. Я був тоді над заводом Стрітгей, біля Ліхфельду. Зробив круг, після половину круга і на щастя опинився над полем, минувши телеграфичні стовпи й горожі. Сила людей збіглася округ мене, вийняли мене з апарату, хотіли мене нести, совали мені пляшки з віскі, примусили пити свій алкоголь... Всі ці люде, здавалось, збожеволіли.
 Невеличкий автомобіль привіз мене до Ліхфельду, де я з радістю заснув, лишивши механіків наглядати за аеропланом, тоді як салдати тримали тисячі цікавих, що провели цілу ніч у полі, оддалік од біплана.
 В чверть на п'яту ранком я піднявся з цього поля. Мій одльот більш був акробатіею, ніж польотом! сила народу так звузила місце, наче не хтіла мене випустити. Зразу ж відновилась боротьба з вітром і дощем. Я воювався з течіями і мої пучки починали дубіти. Біля Турнелю мене збило на п'ятдесят метрів і я ледве не зачепився за покрівлю ферми, випережаючи одночасно спеціальний поїзд.
 Біля Крью я налетів на зовсім кепську погоду. Густий туман не давав мені бачити на п'ять кільометрів перед собою і я двічі губив шлях, вертючись біля Манчестера; хвилини здавалися годинами.
 Коли це одразу з туману показалася станція і біля неї білі прапори — місце спуску. Я крикнув від радости й щастя і, зробивши пів круга, сів проти вітру.  Я не буду говорити про овації, що зробили мені добрі англійці. Вони зробили на мене велике вражіння.
 Нарешті я виграв!
 Коли мені дозволено зробити висновок в кількох словах, то я скажу, що ця подорож єсть очевидний доказ того, що можна зробити в цей мент з „важчим за повітря", особливо коли гарно підготовлятися. Успіх спроби між Лондоном і Манчестером єсть освята аероплана практики".
 Що можна додати до цього стислого, але виразного висновку? Зробити 298 кільометрів за 4 години 12 хвил. і знов 72 кільомет. за 1 годину в дощ, проти вітру на зібранному в останній мент аероплані, хіба це не яскравий доказ того, що аероплан входить у сферу практичного життя?
 Але нам хочеться привести ще цікавіші приклади з авіаційної практики. „La Nature" поклала пріз на перельот 100 кільом. по рівному шляху і цей пріз взяв Ежен Дюбонне, котрий за день перед тим вперше зробив над аеродромом польот 3о хвилин. Людина, ледве вступивши на шлях авіації, стає чемпіоном, встановлюючи рекорд перельоту по простій лінії. Думається, що такого результату можна було дождатись тілько завдяки надзвичайній сталості сучасних аеропланів.
 Але на нашу думку, найголовніший закид сучасним аеропланам можна зробити за їх невелику силу на кінську силу двигуна. Досі ми маєм моноплани і біплани, що піднімають I—2 чоловіки. Фарман, взявши двох пасажирів, побив світовий рекорд. Але й тут, за останні, правда, дні, помічається поступ. Ми маємо на думці спробу Рожера Соммера, який на власному аероплані 20 апріля піднявся в повітря і продержався там 5 хвилин з трьома своїми учнями. Чотирі чоловіки на одному аероплані — це можна розглядати тілько як покажчик скорого появлення сильних аеропланів, що зможуть піднімати велику вагу.
 Цього можна і треба сподіватись. Авіація, найзручніший спосіб людських зносин, мусить стати сама собою, вилетівши з тісних загородів аеродромів і вузьких рямок побивання і встановлення рекордів.
                                                      Є. К.