ДЕРЖАВНА ДУМА. (Засідання 22 февраля ). Роспис міністерства внутрішніх справ. Промова Гучкова.
В дальшій частині своєї промови Гучков зазначає, що в Думі йде спокійна законодатна робота, але їй завважає з одного боку — брак міцної і постійної більшости, а з другого — істнування в думських сферах такої течії, що кожний свій виступ на думській трибуні трактує тільки з точки погляду майбутніх виборів та агітації. Ще більші перешкоди ааконодатна праця Думи зустрічає, переходючи в дальші законодатні інституції. В цих перешкодах Гучков вбачає головну небезпеку для всієї роботи нового ладу. Далі промовець вважає, що в сфері управління в Росії помітно чималий поступ. Але ж є часті і сталі явища зламання ладу і законности. Центральна вдасть вживає заходів, що до нового виховання місцевої адміністрації, але ж все-таки бажано, щоб уряд прискорив укінчення місцевою адміністрацією підготовительного класу, що до вивчення початків констітуційної науки. Другий елемент безперечної небезпеки, на думку Гучкова, в тім, що багато з представників місцевої адміністрації вважають себе членами крайніх правих партій, що з точки погляду нового політичного ладу, є партії революційні. Ми чекаємо, — каже Гучков, —що центральний уряд зуміє встановити на незалежну позіцію місцеву адміністрацію, яка повинна, подібно до верховної урядової власти, бути безпартійною. (Оплески в центрі).
 До цих загальних побажаннів Гучков додає ще два часткових, а саме; щоб урядом було припинено вживання адміністративного заслання як способи цілком старого й не придатного до боротьби з революцією, і 2) щоб пресу за її провини карала не нетямуща адміністрація, а суд.
 Ми чекаємо, — кінчає Гучков, —що уряд в найближчому часі подасть законопроект про пресу, такий проект, який дасть змогу назавше утвердити в цій галузі певний правовий порядок. Резюмуючи висловлені від імени моїх друзів побажання, я можу від імени їх сказати: „ми чекаємо! “ (Оплески в центрі).
