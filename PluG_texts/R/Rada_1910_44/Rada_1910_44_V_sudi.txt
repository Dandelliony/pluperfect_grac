В СУДІ.
Справа з спадщиною 0. Я. Коннського. Вчора в київському окружному суді розглянуто було справу з спадщиною покійного українського письменника, Олександра Яковича Конивького. Справа ця тяглась уже девять років. Небіжчик, поміраючи, значну частину свого майна й грошей одказав на користь українських товариств та на всякі добродійні цілі. Родина небіжчика запротестувала проти цього заповіту. Справа загальмувалася тим, що душеприкажчик Кониського теж помер. 
Домагаючись скасування заповіту Кониського, повірений його родини д. Ленінський доводив, що небіжчик був ненормальною людиною, мав псіхічну хворобу —про що свідчать його українофільські сімпатії. 
Інтереси українських інституцій обороняв відомий присяжний адвокат І. Л. Шраг. Він сказав блискучу промову, в якій розбив всі доводи свого супротивника. Коли перейнятись поглядами п. Левінеького —ка- між иншим д. Шраг, —то тоді треба вважати божевільним не тільки Кониського, а й Котляревського, Квітку, Куліша, Шевченка, Костомарова, Глібова та всіх инших українських письменників, за божевільних треба було б тоді вважати і цілих три милійона української людности в Галичині,що має в австрійському парламенті двадцять сім своїх послів, які складають український парламентський клуб, а найстарший представник цього клубу засідає віцепрезідентом парламенту... 
Суд згодився з доводами І. Л. Шрага, справу визнав можливим розглядати і без допитування свідків, які все одно нічого нового в неї б не внесли. Розглянувши діло, суд признав домагання п. Левінського безпідставними, а заповіт О. Я. Кониського затвердив.
