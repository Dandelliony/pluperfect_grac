З газет та журналів.
«Діло" в статі „Новий польський замах" (ч. 49) росповідає про становище справи з українським університетом в Галичині ось що: 
Університетська справа, що була на якийсь час неначе притихла, стає оце знов на чергу дня. Правительство задумує в кінці, після кількалітнього проволікання, приступити до заснування університету для італійців, а поляки признали цю нагоду відповідною для того, щоб поновити свої заходи за-для законного забезпечення польського характеру львівського університету. 
Очевидно, що серед таких обставин справа заснування українського університету у Львові мусить тако ж стати на першім плані політичних заходів нашого парламентарного клубу. 
Як у національній справі взагалі, так і в цій справі, в справі університетів для народів держави —ми не можемо згодитися на програму правительства: заспокоювати національні потреби, усувати національні конфлікти „від краю до краю", „від випадку до випадку", бо така програма не означає в дійсности нічого иншого, як „divide et impera". Пануючі в державі німці і поляки добре знають, що коли б усі поневолені народи держави злучилися на основі спільної національної програми в один блок, то вони перед такою з'єдиненою силою не встояли б. І тому вони то одному то другому з поневолених народів кидають від часу до часу якусь кістку з свого стола, щоб поріжнити їх між собою і при помочи одних панувати над другими. 
Так і в університетській справі. Тут на деннім порядку стоїть домагання заснування 4 університетів: українського, другого чешського, словінського й італійського. Доки це домагання ставлять рівночасно репрезентанти всіх 4 заінтересованих народів, доти вони мусять підпирати себе взаїмно, але нехай домагання одної чи другої репрезентації буде заспокоене, зараз „ситий" перестане знати „голодного". А що в такім разі ми були б тими, яким довелося б бути „голодними" найдовше, про це вже постаралися б наші гнобителі.
 І тому наші посли не можуть згодитися на трактовання університетської справи „від краю до краю", „від випадку до випадку", не можуть голосувати за заложенням якогось нового університету, коли рівночасно не буде зреалізоване домагання заложення українського університету.
 Тим більше, що тепер черга припадає як-раз на нас. Більші від нас народи держави: німці, чехи і поляки уже мають свої університети і коли в процесі заспокоювання національних потреб окремих народів держави має бути заложений новий університет, то він належиться нам, як четвертому що до своєї величини народові держави. 
Історія польських заходів коло загарбання львівського університету в свої руки звісна. Спершу правительство мало зовсім поважні наміри львівський університет перемінити з німецького на український і українські кафедри істнували в нім швидче і в більшім числі, ніж польські. Та опісля повіяв у Відні инший вітер і від часу польської заяви „Przy Tobie stoimy і stac chemy" міністерські і цісарські розпорядження що-раз більше розширюють права польської мови в університеті, звужуючи рівночасно правний простір української мови.
 Та все таки тепер львівський університет і de iure і de facto не чисто польський, тілько польсько-український. Правда, польська більшість професорської колегії львівського університету, користуючись з автономії і з польських впливів в міністерстві просвіти, може свободно майоризувати, українську меншість і, захопивши в свої руки сенат, уживати всіх засобів для дальшого обмежування правного простору української мови. Але все те значить тільки, що поляки в університеті такі самі безоглядні, як прим, при виборах, а ніяк не означає, що львівський університет справді польський. При тім усі ті „права", на яких опирається „польськість" львівського університету, черпають свою силу, як уже сказано, не з закона, а з міністерських і цісарських розпоряджень. А одно розпорядження дуже легко можна заступити другим, —не тільки повіє „инший вітер". Цього власне й бояться поляки. Вони чують, що їх упривілейоване становище в краю і державі не вічне, що з поступом демократизації державного життя те становище швидче чи пізніше мусить змінитися, а тоді штучна будова їх „національного стану посідання" на нашій землі поділить долю дому з євангельської притчі, збудованного на піску. І доки ще не надійшов той час, вони стараються забезпечити своє посідання законом.
 І тому не від нині роблять вони заходи за для законного забезпечення польського характеру львівського університету, а тепер, користуючись з того, що правительство хоче довести до заснування італійського університету і потрібує для цеї справи парламентарної більшости, знов виступили з тим домаганням, рахуючи на те, що правительство в таку хвилину не зможе їм відмовити.
 Та цим разом навіть кабінет Бінерта, який у кожній справі стоїть на у слугах польського панування над нашим народом, звернув ректорові львівського університету і голові польського кола в одній особі увагу, що тут заінтересовані також українці і тому без порозуміння з українським клубом неможна рішити справи. Так прийшло при посередництві правительства до польсько-української конференції в університетській справі. 
Одначе помилився б той, хто думав би, що це заворот до справді серйозного трактовання справи заснування українського університету. Ні! Правительство просто боїться новя* неспокоїв у львівськім університеті і гострих виступів українських послів у парламенті, коли б наступило законне ствержеаня польського характеру львівського університету, і тому старається приєднати для цеї справи українських послів, щоб, втихомиривши їх пустими обіцянками, заставати їх дати свою згоду на відібраная українській мові в львівськім університеті і тих останків прав, які вона там ще має.
 Що воно так, про це найліпше свідчить пропозіція, щоб наші посли згодилися на видання цісарського роспорядження, яке стверджувало б польський характер львівського університету, зазначаючи рівночасно, що для українців мав бути заснований окремий університет, —без подання часу і місця, коли це має статися. 
Не треба додавати, що на таку пропозіпію не може бути згоди ані з сторони українських послів, ані на того народу. Що український університет мусить бути заложений, це ми добре знаємо і без подібних обіцянок, а також знають це добре поляки і правительство. І ціла польська політика в тій справі полягає в тім, щоб час здійснення того домагання як найдовше проволікти і таким чином як найбільше здержати національно-культурний розвиток нашого народу. А що правительство служить полякам, то вони знайшли в нім вірну підпору тої своєї політики. 
Досі справа заснування українського університету вертілася в такім колесі: не можна заснувати унівсиситету — кажуть поляки і правительство, —бо нема потрібних наукових сил; не можаа витворити потрібних наукових сил в теперішнім львівськім університеті, відповідали ми, бо польський сенат уживає всіх способів, щоб ве тільки до нових українських кафедр, але навіть додоцеатур не допустити. 
Та тепер, коли львівський університет de iure і de facto являється не чисто - польським, тільки польсько-українським, трудности, які робить сенат витворюваню українських наукових сил, всі—не виключаючи й самого сенату — розуміють і відчувають як прояв гніту, і щоб замаскувати той гніт перед широким світом, польський сенат все таки є примушений від часу до часу піти на якусь уступry, хоч-би в формі доцентури з українською викладовою мовою. Зовсім инакше було б, як-би „польськість’’ львівського університету дістала законне ствердження. Можна бути певним, що тоді, по опорожненню українських кафедр, їх на ново не обсажувано б, а виклади з українською мовою були-б виключені, бо „що має робити українська мова в польськім університеті“, тим більше, що —як писав Равіта- Гавронський —Кафри також не мають університету і нікому не впаде на думку вважати їх через те покривдженими! 
Значить, з хвилиною законного стверження польського характеру львівського університету, для нас зникла б всяка можливість здобування в львівськім університеті данних для заложення окремого українського університету, що в порівнянню з теперішнім станом річи, було б насильним посуненням нашої університетської справи назад.
 З тих причин проти оціх польських заходів треба всіми способами боротися.
 Ми стоїмо на тім, що теперішній львівський університет повинен бути український, бо для заспокоєння потреб українського народу його засновано і знаходиться він на території, заселеній українським народом. Коли ж рішаючі круги — корона правительство чи парламент — хотять зробити з нього дарунок полякам, то перше всього мусять бути заспокоєні справедливі домагання автохтонного українського населення заснуванням в столиці Галицької Русі українського університету. 
Розуміється, що на тім становищі був і український парламентарний клуб на згаданій конференції, заявляючи, що тільки тоді міг би згодитися на законне ствердження польського характеру теперішнього львівського університету, коли б перед тим було задоволено домагання заложевня українського університету у Львові. 
Оце наше становище і від того становища ніхто з нашої суспільности не відступить. А проти нашої волі можна було піти при помочі міністерських і цісарських роспоряджень тоді, коли наша національна свідомість знаходилася ще в печатках, але не можна тепер, коли кожний селянин вважає справу університету своєю справою. 
Опозіція, якою грозив у своїй бюджетові промові голова польського кола Гломбінський, може, що правда, бути правительству неприємна, але не є страшна. Поляки дуже добре самі знають те, що їм сказав підчас праць над виборчою реформою до парламенту, у відповідь на подібні опозиційні погрози гр. Дзедушипького, тодішній президент міністрів Гавч: що вони за свою вірність беруть аж занадто велику плату, і тому вони справді торгуються, але зірвати службові відносини все таки побояться, бо це значило б позбутися тої сили, яку їм дає держава для підтримування їх панування над нашим народом. Але опозіція цілого нашого народу,—що значить така опозіція, це найліпше знає Англія на примірі Ірландії, велика і могуча Англія, що примушена що-раз більше уступати перед маленьким Зеленим Островом.
