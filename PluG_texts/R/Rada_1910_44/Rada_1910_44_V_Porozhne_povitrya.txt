В порожнє повітря.
„Въ столицахь шумъ, гремятъ витіи"... А тут, на місцях, твориться щось таке, чого ніяк не розбереш, коли поставити його поруч з галасливими викриками офиціяльних навіть „вітіїв". Балакають собі люде, сиплють пишними фразами і певне й сами не сподіваються, щоб ті слова дешеві мали для когось обов'язкову силу. Просто так, у повітря собі „вітійствують “ …
В Петербурзі—кустарний з'їзд. На йому два міністри говорять про те, що треба допомагати кустарній справі, що тут розв'язано руки громадянству, щоб воно могло прикласти свою силу, знання й досвід до розвитку кустарного промислу. І певне дуже гарно виходили ці заклики до запомоги кустарям у д.д. Кривошеїна та Єрмолова. 
І от мало не в один і той самий день, як у Петербурзі два міністра балакали, в Київі сталося два факти. Не дозволено заснувати кооперативне товариство „Крам", що між иншим як-раз і мало на меті допомогу українським кустарям, заснувавши крамницю, де б ті кустарі знайшли нарешті склад своїм виробам. І разом же росповсюдження кооперативного органа „Наше Дѣло" признано „несовмѣстимымь съ задачей” народньої школи і звелено до шкіл його не пускати, хоч знов же таки „Наше Дѣло“ разом з питаннями кооперації не минає і кустарних справ, та й сама ідея кооперації, здається, в дуже б великій пригоді могла стати кустарям і що до продукції, і що до продажу кустарних виробів. Нічого вже про те й згадувати, що політики в товаристві „Крам" та в газеті „Наше Дѣло“ і з лихтарем не дошукаєшся. А отже - і там, і тут всесильний зась став на шляху і не пускає до народу саме того, про що міністри тим часом так гарно балакають там, у Петербурзі.
 Ми не знаємо, через віщо таким страшним здався отой „Крам" — може українська назва тут виновата; не знаємо, за що саме й до „Нашего Дѣла" наліплено етикетку з написом „несовмѣстимо" — може й тут спричинилися статі українською мовою, яких натурально не цурається кооперативна газета, для української людности призначена. Зате ми на власні очі бачимо, чого варті міністерські заклики до запомоги кустарям, до вжитку громадських сил на чисто культурні та економичні справи. Два міністра „вітійствують", а два факти перекидають їх „вітійство", немов химерну хатку з карт. Бо коли громадянство не може навіть крамниці, хоча б і з „сепаратистичною" назвою, заснувати, коли навіть про кооперацію в школі говорити не можна — то дозвольте ж запитати, яку ціну має „вітійство" міністрів і для кого, і для чого вони свої солодкі слова промовляють? Краще вже було б мовчати, ніж у порожнє повітря пишні фрази пускати. Бо разом і закликати до якоїсь роботи, і ту саму роботу гальмувати це вже занадто якось ,,несомѣстимо"  виходить.
