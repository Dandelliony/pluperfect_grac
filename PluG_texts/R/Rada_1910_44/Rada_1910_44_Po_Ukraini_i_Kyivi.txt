ПО УКРАІНІ У КИІВІ.
В українському клубі. Сьогодняшня чергова літературна вечірка присвячується пам'яти Т. Г. Шевченка. Прочитано на ній буде доклад С. П. Шелухина : „ Шевченко , як народній поет”. Початок о 8  1/2  годині ввечері. 
Завтра в українському клубі уряджується вечір , присвячений пам'яти Т. Г. Шевченка. В концерті приймають участь кращі музичні, вокальні і драматичні сили. Початок концерту рівно о 8 год. ввечері. Після концерту відбудеться товариська вечеря по підписці. Записуватися на вечерю треба заздалегідь в клубі до вечора 24 февраля. Плата за вечерю 1 карб. 50 коп. 
В п'ятницю, на масниці, в клубі мав бути ряжений вечір. Вхід для всіх за плату: для д.д. членів і постійних гостей 60 к., для одноразових гостей 1 карб. Рекомендації для гостей звичайні. За краще вбрання маскарадне чоловіче і жіноче і за 2 кращих національних українських костюми видано буде 4 прізи. 
В суботу, 27 февраля — звичайна танцювальна вечірка. 
В неділю, 28 февраля, улаштовано буде чергову вокально-музичну вечірку, 
 На увагу соколам. Всіх, хто вписався до сокільських вправ, просять неодмінно прибути на збори сьогодня о 7 год. ввечері. 
В київському коверційиому інституті. В суботу, 20 февраля, відбулися рокові загальні збори української студентської „Громади” комерційного інституту. На збори прибула значна більшість громадян. Після розгляду де кількох дрібних справ прочитано було доклад на тему: „Українське студентство в минулому році”, а потім писарь, скарбник т —ва та представники комісій подали справоздання. З справоздання писаря видко, що в минулому роді на зборах “Громади” було відчитано чотирі реферати на такі теми: “Національне питання”, „Відміни української мови”, “Автономія України” та „Займанщина на Україні”. Крім того, „Громада" улаштовувала що-тижня вечірки, на яких читалися всі українські новини наукові, літературні та публіцистичні. В справозданні представника „Наукового Гуртка“ зазначено було, що члени гуртка переклали на українську мову дві брошюри про кооперацію: Озерова та Глєбова. Крім того „Науковий Гурток” приготовив де-кілька рефератів. Дуже на перешкоді праці гуртка стає брак відповідних бібліотек, де можно було 6 здобувати потрібні наукові книжки та підручники. З великим успіхом працює при „Громаді” комісія підручників, що здобуває потрібні наукові книжки для громадян, які не мають змоги сами набути собі їх. Каса взаємної допомоги при „Громаді” тільки що заснувалася. Початковий фонд її складається з 45 карбованців. Під кінець збори вибрали нову раду „Громади" та членів каси взаємної допомоги. 
Оборона дісертації. Сьогодня о і годині в 14 авдіторії в місцевому університеті професор новоросійського університету —А. Н. Набокіх оборонятиме - свою докторську (по агрономії) дісертацію на тему: „Къ вопросу о раздражителяхъ роста”. Офіціальними опонентами призначено професорів: С. М. Богданова і К. А. Пурієвича. 
Виставка малюнків польських, чеських і моравських художників пробуде в Київі до 28 февраля. Виставці пощастило як з матеріяльного, так і з морального погляду, 3 Київа малюнки повезуть до Кракова, а звідти частина їх піде на весняну виставку в Відень, а друга —на інтернаціональну в Венецію.
Самовбивства. 22 февраля зробили замах на самовбивство: студент комерційного інституту —С. К-ій (Совська 32), А. Фролова (Верхній Вал, 2), І. Висоцький (Лукьянівський пер., 74) і акушерка В. Гінес (Прорізна, 16). Тільки одну д-ку Гінес не пощастило обрятувати.
 Заслання. З наказу окремої наради в Петербурзі, д. Ноїшевському арештованому 21 февраля, на два роки заборонено жити в Київі, київській губернії, по столицях та столичних губ. Д-ій, Ноїшевський сидітиме під арештом в лукьянівській часті, поки не призначуть йому місце для заслання. 
Лекція Закржевського. 5 марта в помешканні Комерційного Зібрання відбудеться лекція д. А К. Закржевського на тему: „Трагедія индивидуализма въ творчествѣ Достоевскаго и современниковъ". 
 3 губерської земської управи. За минулий тиждень до губерської земської управи надійшли від земських у часткових лікарів відомости про 231 випадок сипного тифу на Київщині по 32 місцях з 7 повітів: 1) в київському повіті; в димерському лікар, участкові заслабло—-в Нових-Петрівках —21 чол., в Вишгороді —15 чол., в Мащуні —2, в Валках і Лютежі —по 9, в Стар. Петрівнах —4, в макарівському уч. в Фасовій—40, в Наливайківці і Копилові —по 3, в Макарові—-2, в Бишеві 1, в кагарликському уч. —в Ліщинці —4, в Шубовці —3. 2) в сквирському пов. в паволочському уч. —в Строкові —30 чол., в Парипсі —2, в корнинському уч. —в Липках—2, в Кривому —1; 3) в канівському пов., в таганчському уч. —в Нетеребках —12, в Степанцях —8, в стебльовському уч. —в Селищах—6, 4) в Васильківському пов.: в гребінському уч. —в Марьянівці—6, в Саліванках—2, Гребінках і Лосятині—по 1, в вашкополовецькому уч. —в Дроздах —1. 5) В бердичівському пов.; в Кикишевцях —6, в Хажині—2. 6) В липовецькішу пов.: в іл'їнецькому уч. — Іл‘їнцях, Райках і Парієвці —по 1. 7) В радомисльському пов.: вм. Горностайполі —1 ім. Чорнобилі—1. О  річ того, за цей же час вмер 1 земський фершал—в м. Горностайполі. 
Трус і арешт. Вночі 21 февраля київська поліція зробила трус в помешканні курсістки М, Биковської (Ярославська 52). Нічого недозволеного не знайдено; забрано тільки на перегляд листування. Тої ж таки ночі арештовано співробітника газети „Кіевская Мысль”—А. І. Свідерського. 
Нова школа. Канівська повітова земська управа прохає київську губерську управу асігнуваги 3000 карб, на збудування помешкання для земської школи. 
Арешт. Вчора, о 3 год. вдень, з наказу суд. слідчого, арештовано і посажено під арешт в лук'янівську тюрму колишнього діректора товариства взаємної допомоги —д. І. І. Ізюмова, котрого обвинувачують за те, що він незаконно одержав 10 000 карб., які належали М. Шаломицькому.
 3 Київщині. Вертають з заслання. Тобольський губернатор згожуеться, коли на це пристане київський губернатор, повернуть з заслання в Васильківський повіт селянина Федора Ленся, що поневіряється в Сібіру з 1891 року, а сем'я його бідує дома. 
Землиця рідна. Повірений поміщика Терещенка —Рогаль-Левицький вдався до сквирського повітового справника з проханням вжити адміністративних заходів проти бровківських селян, що раз-у-раз в'орюються в землю землевластителя, позиватись же з цими селянами економія вже не мав защо. 
Звістки про переселення. З Малої Вільшанки, київського повіту, нам пишуть, що туди недавно приїхало чотирі ходоки з Оренбурщини й привезли вони втішні вісти про той край. Селянин, що перебрався туди, оповідав, ніби йому краще живеться там, ніж дома було. І от через цю звістку дванадцять хазяїв з цього села спродуються, щоб рушати на весну в дорогу. „Гірше вже не буде, як єсть”, кажуть вони.
 Грабіж. 20 февраля, недалеко од Київа, за с. Мостищем, напроти лісопільного заводу Красовського, як сповіщають „К. В.“, якісь лиходії ограбили селянина Р. Нездоленка. Шестеро чоловіка обступило Нездоленка й загадало оддати їм гроші. Добре попобивши чоловіка, вони взяли в нього 21 карб. 50 коп. і повтікали. Становий незабаром половив у лісі парубків: Д. Одріжка, П. Гнлаха, двох Сіренків та X. Галагана. Ограблений Нездоленко впізнав, що це вони напалися були на його коло заводу. 
Озброєне пограбування почти. Учора в З години дня, в 10 верстах од м. Германівки, київського повіту, на почту, яка везла гроші, напало двоє невідомих злочинців. Вони почали стріляти з револьверів, убили почталіона і тяжко поранили возчика.
 Після крівавої події злочинці вискочили на віз і зникли. Всі гроші, які були в почтових баулах (5,480 карб.) забрали з собою.
 Як тілько повідомили про напад, з Василькова поїхали до Германівки — пристав з одрядом стражників. Туди ж поїхав київський повітовий ісправник Є. Е Фалет. 
Сьогодня одержані повідомлення про те, що частину грошей знайдено. В селі Нестерівці, коло лісу, знайшли замученних коней. На дні воза знайшли 1.270 карб, срібних грошей. Ці гроші покинули грабіжники, бо вони тяжкі. Грабіжників не розшукали.
3 Поділля. Душогубство. 22 фввраля в Шаргороді, могилівського повіту, як не було дома заможнього селянина Гольма, вскочили до його в хату грабителі. Вони, як пишуть „К. В.“, зарізали троє дітей, забрали скілька карбованців, тай зникли. 
З'їзд пасішників. 25 февраля в Проскурові буде з'їзд пасішників проскурівського та летичівського повітів.
Горілка. Минулого 1909 року людність на Поділлі пропила 15 милійонів карб., стільки само, як і 1908 року. Найбільше випили горілки в сентябрі місяці, далі йде декабрь, январь та февраль. Тепер на Поділлі 3.500.000 душ. Як одкинути пів-милійона євреїв, що мало п'ють горілки, та півтора милійона дітей.то на кожну дорослу людину припаде по 1 з чвертю відра випитої за рік горілки. А як одкинути жінок, то на кожну душу вийде по 2 відрі. 
Переселення. За три останніх роки з подільської губернії в Азіяцьку Росію виїхало, як сповіщав „Под.“, 5 705 селянських свмей, в яких було 27.279 душ; мужчин 14 729 і 12.550 женщин. В Приморський край переселилося 8.460 душ, в томську губернію —4.922, в Тургайщину —В 790. Далі йдуть округи — Акмолінська—2.609, Єнисейська —2.100, Іркутська —1.538, Семиоалатинська—1.478, Уральська — 1.160, Амурська —866 та Тобольська — 406 душ. 
3 Чернігівщини. Отрута. В м-ку Гоголеві цими днями отруївся денатурированим спиртом і помер селянин Ф. Л. Він привіз з Київа скілька пляшок цього спирту, покликав у гости трьох сусідів і начастувався з ними спиртом. Того ж вечора хазяїн і кончився, а гостям нічого не сталося, бо вона пили обачніше.
 Розбійники. Недавно в с. Требухові, гоголівської волости, наскочили розбійники на хату одного селянина. Було їх душ сім. Продерли вони дах, злізли в комору, а звідтіля добулись до хати. В хаті застали двох жінок і одного чоловіка. Жінок розбійники повязали й загадали їм мовчати, а чоловіка різнули ножем і загадали давати гроші. Гроші були в жінки, а не в його. Розбійники забрали 500 карб, і зникли. До хати входило, як пише „К.“, троє, а инші стерегли з-надвору. Становий швидко найшов вивоватих і арештував. Всі вони з м-ка Броварів. 
3 Полтавщини. Стара людина. У Полтаві живе міщанка Марія Язорська, що має вже 116 років. Баба ще дужа, добре бачить, здужає робити і тільки не чує вже. Баба дуже добре памятае свої дитячі роки і дуже цікаве оповідає про Полтаву, сто років тому. Тоді тільки в середку Полтави стояли селянські хати, а більша половина теперішньої Полтави засівалася тоді хлібом. Козаки тоді в Полтаві, як каже баба, ходили в запорожській одежі.
 3 Катеринославщяни. Під суд. „Ут. Р.“ повідомляє, що в Катеринославі, в канцелярії воїнського начальника, викрито зловживання при визволенні з воєнної служби. Під суд пішов діловодець та три його спільники в цьому ділі. 
 Не уважили Робітники юрьевського заводу просили, щоб їм знов дозволили професійне товариство. Робітники зауважували в своєму проханні, що їхнє товариство заборонили за бомбу, яку знайшли в одного з членів правління. Згодом виявилося, що ту бомбу підкинув провокатор Хорольський. Та з цього прохання нічого не вийшло, бо „присутствіе” в справі спілок та товариств, як пише „H. Сл.“, не дало дозволу на нове професійне товариство. 
Арешти. „Южн. 3.” сповіщає, що вночі під 19 февраля в Крестьянських Кайданах, на передмісті Катеринослава, сила поліції, на чолі з поліцмейстером та начальником охранки обступила пивну, де як-раз гуляла якась компанія. Пально трусили всю пивну, двір, кватирі. Нічого непевного не витрусили. Знайшли тільки револьвера. Трусили аж до 6 годин ранку. Заарештували 13 душ. Кажуть, ніби поліція шукала експропріаторів.
 Нова залізна дорога. Нас сповіщають, що Ананьївска повітова управа, в апрілі місяці цього року, збірає екстренне засідання з приводу збудовааня залізниці Бирзула — через Ананьїв—та в Березовку, щоб сполучити її з залізницею Одеса — Бахмач. Ця залізниця буде мати дуже велике значіння для ананьївського повіту.
