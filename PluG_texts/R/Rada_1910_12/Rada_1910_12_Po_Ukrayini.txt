ПО УКРАІНІ У КИІВІ
— В українському клубі сьогодня відбудеться чергова танцювальна вечірка. Початок о 9 годині вечора.
— Товариства та спілки. 14 января на засіданні окремого в справах товариств і спілок присутствія затвержено такі статути: 1) „общества вспомоществованія нуждающимся слушателямъ кіевскихъ, сельско-хоз. курсовъ”; 2) „общества попеченія о бѣдныхъ дѣтяхъ євреевъ м. Богуслава”; 3) „общества призрѣнія дітей бѣднѣйшаго еврейскаго населенія г. Кіева“. Змінено статути: 1) „кіевскаго клуба трудящихся лицъ”; 2) „общества вспомоществованія учащимся мужской гимназіи Стельмашенко”. Не затвержено статути: 1) „второго общества содѣйствія благоустройства поселка „Буча”; 2) „смѣлянскаго римско-католическаго благотворительнаго общества”. Не розглядали статут „уманскаго польскаго общества равноправія женщинь”.
— Лекція К. І. Арабажіна. 17 і 18 января в театрі Крамського д. К. І. Арабажін прочитає дві лекції: 1) „А. П. Чеховъ и новая драма" і 2) „споръ о русской интелигенціи". 
— „Общество изученія христіанской старини” в Київі. Цими днями в Київі починає свою діяльність нове товариство: „Общество изученія христіанской старини”, що має бути філією такого ж самого петербурзького товариства. На чолі згаданого товариства стоять професори духовної академії і ставить воно собі метою—студіювати річеві, писані і инші памятки христіянські, а також стародавні христіянські звичаї і їхнє відношення до громадського життя. 
— Гімнастика по середніх школах. Попечитель київської шкільної округи доручив діректорові 4 гімназії—д. Якомасі скликати комісію з вчителів гімнастики по середніх школах для розгляду питання про поліпшення физичного виховання учнів. Міністерство народньої просвіти, між иншим, рекомендує вчителям гімнастики особливу увагу звернути на те, щоб вивчити учнів бігати на лижах, плавати по воді і т. ин. 
— Самовбивства. 14 января в гостинниці (Вакзальна, 7) отруїлася молода дівчина з Одеси — Настя Данильченкова. — Того ж таки дня зробив замах на самовбивство студент політехник — д. Н. Ф. Д-я Ф. одвезено в олександрівську лікарню.
— Ревизія на південно-західній залізниці. 14 января прибула до Київа міністерська ревизійна комісія, в склад якої увіходять: старший інспектор експлоатації залізниць — д. А. С. Проскуряков та чиновники особливих дорученнів — д.д. А. М. Лавров, кн. Львов, Григорьєв і Калашніков. Того ж таки дня комісія ця почала ревизувати відділ „матеріяльної служби” південно-західньої залізниці. Ревизори зробили допит начальникові відділу — д. Погребинському, ділопроізводителям і багатьом, здебільшого незначним служащим в управлінні. Комісія зупинилася на вакзалі, де для неї приладнали канцелярію в вагон-салоні, в якому вона має їздити скрізь по залізниці. Комісії пощастило вже натрапити на де-які недоладности в справах, наприклад, —по всих складах матеріальної служби занадто багато переховується вугілля, котрий горить, лежучи довго в великих штабелях. Вчора комісія ревазувала відділ топлива, на чолі якого стоїть д. І. М. Крижановський. Комісія знову оглядала документи відділа матеріальної служби; виявилося чимало компромитуючих підрядів особливо в звязку з товариством „Продуголь”, якому дуже сімпатизувало управління півд.-зах. залізниці. 
— В справі майбутніх конгресів. В Харьків на краєвий з'їзд в справі пошесних хвороб виїде делєгатом од київського університету проф. Високович. На VIII міжнародній конгрес по зоології, що відбудеться в Грацу, в Австрії, делегатом пошлють проф. Коротнєва. На III міжнароднім конгресі адміністраційних наук, з наказу міністерства народньої просвіти, делегатом буде ректор університета — проф. Цитович, а з ним поїде також і проф. Ейхельман. 
— Погода в Київі. Останніми часами в Київі стало дуже тепло; сніг ростає, як весною. Вночі 14 января йшов досить великий дощ. На вулицях скрізь було дуже багато води. На Лук'янівці, особливо на Самсонівській вулиці, позаливало водою в де-яких місцях підвали. 
— Справа інженера А. П. Рузського. 14 января з Петербургу до Київа привезено інженера А. П. Рузського, справу якого мають розглядати 18 января в київській судовій палаті. Рузського поки що посажено під арешт в старокиївській часті.  
— Про знижку на залізницях для студентів. Міністерство доріг висловило охоту зменшити ціну білетів на залізницях для студентів, а міністр освіти, щоб швидче перевести в життя цей проект, звернувся був до усіх попечителів шкільних округ з пропозіцією дати відповідний матеріал в цій справі. На запитання попечителя київської шкільної округи в справі знижки управління київського університету висловилося за пропозіцію міністерства доріг і подало відомости в цій справі за минулі роки. В 1909 році знижку було дано 17.822 студентам з них 6.418 ст. знижку мали по 50 коп., а решта — 11.404 ст. по 1 карб. В наукових екскурсіях брало участь 728 студ. і вони мали знижку на 3 / 4 вартости залізн. білету.
— 3 Київщини. Колядники. В с. Кочержинцях, уманського повіту, на минулих святках не обійшлося без нещастя. Як водиться, святками колядували по хатах парубки. Колядував з ними і парубок Панас Шевченко — 23 років, великий забіяка. Од колядників він одбився на свят-вечір рано і десь запропастився. А за годин кілька, як переказує „К.“, Шевченка знайшли мертвого, з розбитою головою, під двором селянина Капелюшного, Лице йому понівечено ножем. Коло вбитого лежав грабовий кілок, заюшений кровью і розбитий на-четверо. Думають на двох парубків, що то вони вбили Панаса Шевченка. 
— Ялинка. На п'ятий день Різдва в с. Янівці, канівського повіту, була ялинка для дітей. З дітей брали по 20 коп., а з охочих дивитись по 5 коп. 
— Після ялинки. Нам пишуть про ялинку в с. Бієвцях канівського повіту. На Новий рік у Бієвцях було упорядковано ялинку для дітей; цікаво було дивитись, з якою щирістю читали школярі вірші й байки на своїй рідній мові. Чимало було прочитано байок Л. Глібова та проспівано українських пісень, між якими вийшли чудово: „Ой зійду я на могилу”, „Ой сів пугач”, „Садок вишневий”, „Ой на горі”, „Ревуть стогнуть”. Та як то кажуть, „у сем'ї без виродка не буває” —так і тут. Одному селянинові та його синові не подобалось байка „Два куми” і він тепер підбиває селян не давать учителям грошей од громади
. — 3 Волині. Статистика. Подаємо за газетою „Волынь” статистику наглих смертей за місяці сентябрь, октябрь та ноябрь 1909 року по всій Волині. За цих три місяці померло не своєю смертю 206 душ, по 84 на місяць. Ці померші поділяються так: 82 нарожденних дітей убито, 49 чоловіка пішло на той світ через душогубів, 32 душі самі на себе наклали руки, од горілки пішло на той світ 6 чоловіка, не знати від чого померло 10, знайдено мертвими 4 чоловіка та 5 жінок, убилося, падаючи, та задушилося 19 душ, згоріло на пожежах 3, учаділо 7, замерзла 1 душа, втопилося 29, од усяких инших нещасливих пригод померло 47 душ. 
— 3 Поділля. Ялинки в школах. На минулих святках було на Поділлі чимало ялинок по школах. Була ялинка в церковно-парафіяльній школі в г. Ольгополі. Співали колядки, читали байки, вірші. Усім дітям роздали ласощі. В с. Зновинцях у школі була ялинка для школярів та батьків їхніх. Діти колядували, читали вірші. Роздали їм книжечки й ласощі. На ялинці в с. Треповському-Майдані діти співали пісні, колядки, читали вірші й байки. Батюшка дарував школярам книжечки та цукерки.  
— 3 Чернігівщини. Глухівське земство. Глухівське земство просить, щоб міністерство народньої освіти дало йому 69,475 карб. підмоги на будування шкіл для вселюдної освіти. 
— 3 Полтавщини. Весна. З Кременчука пишуть, що там нема вже морозу, а йдуть великі дощі. Через це настала така погода, як весною.  
— Розбої. З Пирятина нас сповіщають, що там кінця краю нема розбоям. Не вспіли забути нелюдського убивства трьох пекарів коло станції „Гребінка”, як почали возити з усяких сел до лікарні поколотих ножами та побитих кіллям людей. Оце недавно кілком убили на смерть парубка в с. Харківцях; в м. Городищі порізав ножем кватирант хазяїна, а це звідтіля ж привезли дуже поколотого ножем у груди та в живіт молодого хлопця, котрого так покалічив молодий ще чоловік, жонатий на його сестрі. І це все тільки за два тижні. 
— Бібліотека. До нашої газети пишуть з м-ка Баришполя. Цими днями має одкритися у нас бібліотека, на котру років з пять тому дав грошей шановний дідич В. Г. Баталін і наша громада обіцяла допомагати бібліотеці. Куплені були книжки й шафа, пороблені палітурки, написаний каталог. Каталоги оддали підписати попечителеві бібліотеки о. Ф. Житецькому, котрий держав його років зо 2 і тілки зібрався передать бібліотекареві, щоб уже відкривав бібліотеку Бібліотекарь же не дивлячись на те, що було два тижні свят, на котрих люде читали б які там е книжні, сказав, що йому ніколи і не одкрив бібліотеки до цього часу. 
— 3 Харьківщини. Самогубство. У с. Марковці, лебединського повіту, як переказує „Ут.“, на Новий рік отруїлася селянка Ганна Курганова 32 х років. Вона випила шклянку сірчаної кислоти. Спричинилося до цього самогубства те, що Курганову прогнали зо служби. 
— Грабителі. В с. Єнакіевому вночі під Новий рік, коли батюшки Н. Коханова не було дома, до його хати вскочило троє людей з завязаними обличчями і загадали матушці давати їм гроші. Вона сказала, що немає грошей. Грабителі заходились нишпорити по хатах, забрали револьвера та золото і зникли. 
— 3 Катеринославщини. Смертна кара. „Г. Сл.“ має звістку з Катеринослава, що там 12 января повішено засуджених на смерть: Бродецького та Куракина. Карано їх у дворі четвертого поліцейського участку. Смертну кару — Андрієві та Вікторові Лозовським, Зайцеву, Пуху та Алексієнкові замінили довічною каторгою. 
— 3 Херсонщини. Під поїздом. „Од. Н.“ пишуть, що 13 января на станції „Бирзула" кинулася під поїзд 16-літня дівчина — наймичка, бо тяжко їй було служати в своєї хазяйки. Поїзд завчасу спинили і витягли дівчину трохи покаліченою. 
— Поліцейський Сліпак. Інтересний акт обвинувачення поліцейського надзирателя Сліпака, якого оце недавно засудила одеська судова палата, переказує „Р. Сл.“. Овідіопольський поліцейський надзиратель Іван Сліпак 1908 року, в апрілі місяці прибув за служебним ділом до німецької колонії одеського повіту. Там йому доручили довідатися про збірання казенних невиплаток. Прибувши в колонію, Сліпак першим ділом напився п'яний і загадав; „жінку подавай мені сюди! Німкеню, та тільки гарненьку, огрядну!” Та ніхто з колонистів не уволив примхи Сліпакової. Тоді він став чіплятись до хазяйки трактиру та до инших жінок. Та нічого з того не вийшло. Розгнівався Сліпак, вихопив шаблю й заходився трощити посуду та бити всіх, хто попався під руку. Натішившись, Сліпак звелів зачинити трактир, а сам пішов до вологи за людьми, вламуючись по дорозі в хати до колонистів. Тепер уже він шукав „нѣмцевъ-революціонеров”. Скількох поселян Сліпак арештував і посадив у холодну. Колонисти наробили ґвалту, обступили волость і вимагали випустити заарештованих. Кінець-кінцем Сліпака попобили і одвезли в лікарню. Другого дня настало слідство про „бунт” німців. Той самий Сліпак кричав: „Ех ви, подлі германці! Прийшли в Росію бити руських. От я вам покажу! Усіх вистріляю та поріжу!” І 16 чоловіка пішли під суд. Воєнний суд засудив їх на смерть. Згодом вияснилося, чия правда, і смертну кару замінили двома тижнями арешту, а Сліпак сам опинився під судом. Свідки на суді казали, що так воно й було, як стоїть в акті обвинувачення. Як уже відомо, Сліпака засудили до тюрми на вісім місяців.