				З життя низової кооперації.
	Кооперація — наша власна справа. 
	Єдине спожівче товариство в с. Старі Вороб'ї існує з 1923 року. В правління ввійшли, здавалось найбільш діяльні люди. Записалось 150 пайщиків. Основного капіталу спочатку було 2000 карбованців й на 400 карбован ців ріжного майна. 
	Відношення селянства до кооперативу було гарне. Працювати б, поширювати кооперативну роботу! 
	Але... наприкінці червня помічати стали люди: краму все меншає в крамниці, кудись невідомо зникає він. Складають пайщики ревізійну комісію на чолі її ставлять одного демобілізованого червоноармійця—розумного хлопця. 
	Переводять ревізію. Ось наслідки. До основного капіталу бракує — 246 карбованців, опріч прибутку, бракує девятн пудів масла, боргів ріжним громадянам налічується 700 кар бованців, Совробкоону —600 карб., й ще кухарні Совробкоону 160 карб. Так за рік своєї „роботи правління наробило боргів на 1460 карбованців й зменшила основний капітал на 246 карб. 
	Виправдувалися наші „кооператори" на загальних зборах, як могли. Всі невинувати виходить. 
	Один мудрий чоловік з'ясував діло: 
	„Є їх де-кілька в крамниці. Кожний бере що-дня пачку папірос, трохи цукерків, а як хто їде за крамом до Київа, то не шкодує там грошей на власні потреби. Копійка за копійкою й влізли в борги. Мудро торгували". 
	А другий додав: 
	„А щоб цього й на далі не було давайте но стежити, що робиться в нашому кооперативі, Ревізійній комісії не слід спати. Бо кооперація — наша справа, успіх її—в наших руках". 
	З цим чоловіком треба погодитись. 				Незаможник-коопкор. Базарський район.