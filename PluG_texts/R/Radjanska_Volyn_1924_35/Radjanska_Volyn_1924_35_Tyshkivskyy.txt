				Соколівська сільрада, Пулинського району.
	Соколівська сільрада об'єднує п'ять cел, до є німці, чехи, українці та євреї. Останніх—найбільше. Населення переважно середняцьке, але трапляється й заможні, а в самому містечкові Соколові —„спекулянтика". 
	Сама сільрада працює гарно, серед селян має повний авторитет. Ані разу не було скарг з боку населення на роботу сільради. Сільрада тримає стислий звязок з комнезамом. 
	Незаможники, а з них майже всі члени сільради, беруть жваву участь у справі радянського будівництва та кампаній, що по селі провадяться. Через комнезам кампанії ці проходять і до других верстів селянства, й виконуються майже завжди цілком. 
	Незаможники в останні часи дуже зацікавились культосвітньою справою, дбають про школу та часто ходять на вбори місцевого осередку комсомольського. 
	Є в сільраді й комітет взаємодопомоги, але ж, через малий фонд, він не розвинут широко. Тепер провадиться робота по збільшенню фонду. 
	Школа в сільраді сьомилітня. Досі в ній здебільшого вчились містечкові, спекулянтські діти, а дітей селянських училось мало. Щоб не було цього, школу переводять до села, а в містечку — лишиться тільки чотирьохлітка. Населення гарно ставиться до школи й саме тепер лагодить усі три шкільних будника, хоч до цього мало коштів треба докласти. 
	Учительство неактивне, на громадській роботі Його не помітно, серед селян освітньої роботи воно не веде.
	Кооператив у селі дужщає. Пайщиків у ньому набралось уже до 180 чоловіка. Недавно переобрано правління та ревізійну комісію та виправлено всі хиби, що накоїло старе. Тепер кооператив почав боротьбу з приватнім крамарем по селах, витісняючи його. Це йому вдається, бо саме, селянство кооперативами цікавиться дуже й правління лише повинне, як слід, повести роботу. 
	Саме селянство полагодило всі шляхи й містки. Окладні листи по податку селянам передали трохи пізно, але ж податок сплачується уснішно. 					В. Тишківський.