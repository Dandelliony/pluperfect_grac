			БІЛЬШ УВАГИ ГАЗЕТІ „РАДЯНСЬКА ВОЛИНЬ.
			(Торкається завкомів цукроварень).
	Звязок спілки цукровиків з українським селом вимагає найскоршого переведення українізації спілки цукровиків.
	З спостережень ми бачимо, що низові осередки спілки цукровиків — завкоми досить мало звертають уваги ділу розвязання національного питання, ділу переведення українізації. 
	Переводячи діловодство завкомів на українську мову, місцеві профробітники гадають, що вже все зроблено в цьому відношенні, що вже закінчена ними українізація. 
	Але цього ще мало. Треба негайно підійти до розвязання національного питання таким способом, щоб селянство, яке живе навколо цукроварень, бачило, що спілка цукровиків висловлюється з ним на його рідній мові й цілковито з'українізована. 
	Поскільки ми кажемо, що можемо мати дійсний звязок з селянством через культустанови цукроварень, то в першу чергу треба всю клубну, культурно-освітню та пропагандистську спілкову роботу провадити на українській мові, а книгозбірні та хати-читальні постачати літературою на українській мові. 
	Кожна цукроварня зараз передплачує до 100 —300 примірників ріжних газет та журналів. А чи багато з передплачених газет мається на українській мові? 
	Ні,— дуже обмежена кількість на місцях українських газет. 
	Візьмемо нашу місцеву газету „Радянська Волинь". 
	Ми гадали, що після українізації нашого місцевого друкованого органу, завкоми цукроварень, знаючи всю вагу українізації місцевої преси, збільшать передплату „Радянської Волині", енергійно візьмуться за ії популярізацію та росповсюдження не тільки серед робітництва цукроварень, но й оточуючого цукроварні селянства. 
	А про важливість газети „Радянська Волинь" для робітництва та селянств — багато писати не варто: всім відомо, що місцева газета на своїх сторінках мовою більшости населення української республіки зараз відбиває життя як державних, так і професійних установ (в тому числі й спілки цукровиків). 
	Але: — передплата газети „Радянська Волинь" з боку цукроварень залишилась на свому місці. Поширенням газети „Радянська Волинь" поміж широких робітничих мас постійних та сезонних робітників, постачанням нею клубів, хат-читалень та бібліотек ми зробимо велику культурну справу, особливо що-до вирішення питання про українізацію. 
	Робкори — цукровики повинні допомагати „Радянській Волині" виявляти всі болючі місця в житті нашої спілки та цукрової промисловости й зробити ії близькою широким колам читачів—робітників та селян. 
	Отже, до збільшення передплатників газети „Радянська Волинь" та поширення ії не тільки серед постійних робітників, але, особливо, серед сезонних робітників на виробництві, яке незабаром роспочнеться.