						МЕНШЕ СЛУЖИТИ, ДУЖЧЕ ПРАЦЮВАТИ.
	Чиновником, формальним відношенням до справи помітно в нас тхне й повіває в усіх галузях нашого будівництва. Поскільки перспективи просування нашого вперед до комунзму ускладнились у нас, поскільки темп просування загальмувався й шляхи просування стали більше поплутаними, ніж у перші роки нашої революційні боротьби, — постільки «обивательська благодушність» все збільшує шар згуслого нагніту на свідомості багатьох із тих, хто покликаний був будувати «по-революційному». Ми сьогодні маємо на оці іменно кадри тих будівників, піднесених на височінь революційною хвилею, на котрих опадає зараз іржа обивательщини. Не спеців, не радянських службовців, не лересякнутих ще нашими революційними методами роботи, або цілком безнадійних в напрямку ізжиття обивательського формального підходу до своєї роботи маємо ми зараз на оці; нас непокоять де-які виявлення чиновницьких настроїв, признаки чиновницького підходу до праці серед цілком инших кадрів робітників. 
	Чиновник, насамперед — особа самозадоволена; передовсім намагається він переконати й себе самого і всіх, хто його оточує, що він зробив усе, чого тільки від нього можна було-б вимагати. Чиновник ошукує й себе, й инших, з глибокого остраху, щоб будь-хто не нарушив нормального бігу його карьєри. 
	Цього чиновницького самозадоволення, самопохваляння й самоошукування не можемо ми дозволити в нашім товаристві, але мусимо за всяку ціну зжити найменші виявлення їх. 
	Маленький приклад: т. Ремейко, в Ч. 32 «Радянської Волині», оповідаючи про хід сільгосподаткової кампанії, як на один із найслабших районів, указавши на Любарський —що до 6-го вересня виповнив лише 20 відс. першотермінового задання, — визнає цілком неможливим щоденні надходження в цім районі лише по де-кільки сотен карб. Через день відповідальний робітник Любарського району надсилає кореспонденцію до «Радянської Волині», де заспокоює себе тим, що зпочатку податок йшов мляво, а зараз надходить його чимраз більше, й що инші податки заносяться також досить гарно. 	
	Зі слів т. Ремейко видно, що в Любарському районі податок заноситься зовсім негарно; але нашому відповідальному кореспондентові, задля свого самозаспокоєння потрібно було навіщось оздобити свої очі рожевими окулярами.І досить, досить багато такої фальші, чиновницької невмілості й неохоти критично поставитись до своєі роботи доводиться нам спостерігати щодня. Коли ми не хочемо попустити, щоб робітники революції заповітрювалися ідеологією й поглядами чиновників-обивателів, треба вимагати і від кожного робітника суворо; критичного ставлення до своєі роботи. 
	Чиновник всемогутній за своїм кабінетним столом, у стінах свого кабінету. Там перевертає він гори «вхідних і вихідних», ставить на них написи, строчить потрібні й непотрібні «відношення»; але чиновник радий, коли його не зачипає суспільність, коли від нього не вимагають доповідів про хід його роботи. 
	Дух замкненности в своім бюрі, дух постраху перед робітниче-селянською суспільністю заповітрив і декого з наших робітників, поставлених до революційної роботи, (а не до відбування чиновницької повинности за канцелярським столом), — Жовтнем. Замісць прикладу, доставимо декільки запитань хочай би нашій кооперації (і Ц. Р. К, і Райспілці і Райсільспілкам): чи досить зясувала вона за останні три місяці своім панщнкам, як у неї провадиться зниження накидних витрат, чи багато разів прибували наші відповідальні кооперативні робітники на робітничі зібрання, або до селян, з доповідями в тих чи инших питаннях кооперативного будівництва — коли їх не спонукала до цього хочай би якась кампанія, загадана партією або профорганізаціями? Чи багато статтів за останні три місяці написали наші кооператори про розвинування дрібно-крамничого кредиту —про свою організаційну роботу, про перспективи своєї роботи, -про все, взагалі, те що так жваво цікавить робітників і селян? Жадного не можуть мати значіння поклики на перевантаженість. Нема громадянського почуття в достатній мірі! Е-чиновницьке самозамикання. Це відограє куди більшу ролю, ніж перевантаженість і, звичайно, цей підупад тяжіння до суспільного — стосується не до одної лише кооперації. Ми кооперацію вибрали для прикладу з того тільки міркування, що всі ії традиції штовхають ії геть від чиновницького підходу, що вся ії дальша доля залежить од того, наскільки добре зуміє вона щільно зімкнутись з робітниче-селянською суспільністю. 
	Чиновник ісповідує ту істину, що увередитись над робототою —не слід, що робота-не звір, у ліс не втіче. Чиновник працює «норму», бо треба-ж заробляти ту чи иншу кількість карбованців на прожиток. Розмір статті не дозволяє нам дібрати прикладів такого становища, але мало вишукається товаришів, які зважились би заперечувати, що з колів спеців і радробітників настрої ці не перекинулися хоч на декого з кадрів революційних будівників. Зараз — середина вересня: чи всіми ізжитий відпустковий настрій. І не тільки за браком місця не будемо наводити прикладів: вони легко відродяться в пам'яті кожного свідомого товариша, коли він хоч трошки задумається над цим явищем.
	Партія й Радвлада повели боротьбу за піднесення виробничости праці. Продуктивність [і якість) праці нашого робітника, що прийшов до суспільної роботи через Жовтневий переворот, залежить в значній мірі від того, наскільки «по чиновницькому» підходить він до своєі роботи. Вся суспільна увага партії, пролетаріяту, селянства мусить бути спрямована в напрямку винищення формального, чиновницького «службистського» підходу до роботи. Наші товариші, приставлені до громадської роботи, —в які б формі ця робота не виливалася, — мусять не «служити» починовницькому, але працювати по революційному.