			Шмирецька с.-г. комуна „Нова доба".
			(Шепетівська округа).
	Організація комуни та історія її розвитку. 
	Організувалася комуна „Нова Доба" в квітні 1922 року. Саме час був сіяти озимину. 
	Організатори, а їх було 4—5 чоловік, з непочатим краєм енергії взялися до роботи. 
	„Виморочили" від земунравління напів зруйнований культрадгосп при селі Шмирки —Ст.-Костянтинівського району й заходились творити свою „нову добу". 
	Повітземуправління відпустило комунарам на початок господарювання тисячу пудів ярового насіння, трохи сіна та п'ять посліпших від корости й ледве живих коней. Та ще в додаток комунарам був подарований віз: якась дивовижна комбінація із зломаної брички та воза. 
	Власних коштів комунари не мали. 
	Харчувались тоді здебільшого картоплею, що дешева була, иноді траплялося здобути десь шматок сала. Але такі „ласощі" траплялися не часто. 
	Склад комунарів збільшився втікачами з голодних губерній! На городі поспівала городина, в садку— овочі. 
	З захопленням, вперто працювали комунари. Наймали коней в селян за городину всяку й спромоглися таки засіяти яровий клин на 90 відсотків. 
	Але врожай із засміченої землі був латаний, а до того ще за браком худоби не вдалося своєчасно поле убрати. А тут раптом надійшла рання дощова осінь і заподіяла чимало шкоди комунарам. Тої осени „Нова доба" була на волосину від смерти. Вирятувала „розгрузка". Де-кому з комуни прийшлося піти служити в налогбюро, до кооперації, міліцію, двох обрали членами волвиконкому. Два-три комунара, що залишилися в комуні, мали доглядати господарство взімку. 
	...А в квітні 23 року знову зійшлися комунари для нової невсипущої роботи. 
		Диктатура в комуні. 
	В 22 році в склад комуни було входили й такі люде: колишній піп, колишній вчитель, писар, варшавська молошниця, студент. Ця „брашка", як називали її комунари, під'їла собі трошки в комуні, погладшала й поводила себе абсолютно „демократично". Наслідком цього в комуні пішла така колотнеча й сварки, що жити в ній стало неможливо, і комунари вирішили розхлябаній „демократії" протиставити сувору пролетарську диктатуру.
	Обрали керовника господарством; в допомогу йому — дали секретаря комосередку й доручили їм неухильно стежити за загальним і внутрішнім порядком комуни, запроваджуючи все з власної ініціятиви. Але наказали їм в своїй роботі відчитуватись перед загальними зборами.
	Обрані склали організаційний план господарювання, збори затвердили його й будування „Нової доби" пішло більш організовано. 
	Правда, й тепер тряплялися иноді непорозуміння та помилки, але вони швидко ліквідувалися. Комуна все більш і більш міцнішала. Зараз вона уявляє з себе найкраще з культурних господарств Шепетівщини. 
		Як комуна зміцнилася. 
	Принціп, що ним керувалися обрані керовники, був такий: за рахунок менш потрібних в господарстві предметів придбати найпотрібніші. Перш за все справілювати господарство живим та мертвим реманентом. 
	Для цього закуплено було з колишнього нетрудового господарства в розстрочку будинки, матеріали з них продано було в роздріб. На прибуток можна було купити коней, корів і свиней. Із свого дерева лагодились вози й инше. Засіяно було 3 дес. цукрового буряку. Зібрано його було біля чотирьох тисяч пудів, за які комуна взяла 53 пуди цукру. 		
		Господарство комуни тепер. 
	Таким чином, комбінуючи чим можливо, позбавляючи себе всього, комунари за один рік придбали 13 добрих коней. Заведений дуже гарний табун свиней йоркширської й крабнеської породи. В табуні—до сорока дорослих свиней, 6 коров, 20—овець. 
	Мертвий реманент-складають: 5 плугов, 12 борін, 3 культиватори, 2 окучники, 1 діскова борона й 1 пружінова, 1 рядкова сівалка, 2 кінських молотилки, 1 парова січкарня, млин в 2 постави, 1 трієр, 1 змійка, віялка, 1 млинок, 2 жниварки, 0 нових возів, 5 саней й ремінна на всіх коней упряжка. 
	Комуна з свого реманенту створила прокатну станцію. 
	Всі машини й знаряддя позичаються селянам. Наприклад, трієр, змійка та віялка всю весну використовувалися селянами. Одну молотілку комуна позичила с.-г. артілі їм. т. Детровського, а одна молотилка в двох селах. Кільком незаможникам комуна власними силами засіяла поле, де-яким дає коней на їх господарські потреби. 
		Плодозміна. 
	Торішньої осени и комуні обмірено було землю й вся площа оранкн (80 десятин) поділена на 8 подів. 
	З весни цього року роспочато було восьмипільну плодозміну. 
	Зараз комуна має гарну конюшину, а на пропашному полі —5 десятин найкращих в районі цукрових буряків, 2 десятини кукурузи, 2 десятини картоплі й харчові буряки. 
	Цікаво підкреслити, що кукуруза ще ніколи не сіялася в цьому районі, а посіяна комунарами досить гарно вдалася на полі. 
	Зернові культури в комуні засіваються пильно перечищені, де-які єсть чистосортні. Наприклад, петкуське жито, пшениця червона, горох „Вікторія", овес Вебега, чорна вика й чечевиця. 
	Паровий клин комуна тримає під зеленим і натуральним угноєнням. 
		Побут. 
	Живуть комунари спільним життям. Спільна кухня, спільна їдальня. Праця по черзі провадиться. Одежу шиють всім по потребі. 
	Давно позбулися комунари релігійних забобон. Свідомість і культурний рівень їх чимраз зростають. 
	Недавно померла в учителя сусіднього села дитина. Він не поховав її на цвинтарі з хрестами, а приніс на кладовище комунарів і поховав під велетенським ясенем, поруч з могилою старого комунара. 
	Новий побут в комуні все більш і більш розвивається. Як не схожий він до звичайного побуту нашого темного, дідівського села!.. 
	Придивляючись до комуни, роспитуючи про неї місцеве населення, переконуєшся, що „Нова доба" має перед собою широкі перспективи. Основне ядро комунарів здорове й міцне. 
	Комунари беруть жваву участь в сільраді, комнезамі, керують сельбудинком, учителюють, переводять всякі радянські кампанії.
	Населення, що раніш кепкувало з комунарів, коли гнали „свою коросту" (коней) на поле, зараз з повагою ставиться до них. „Комунськім коням тісно стає між селянськими возами — кажуть тепер селяне.  
	Житлові помешкання в комуні гарні й цілі, зараз комунари вбудували клуню, довжезний намет для реманенту, викопали криницю. 
		Висновки. 
	Напрямок в господарстві комуна бере раціональний, провадить інтенсифікацію ( техничних культур, поширює й підбірае молочну худобу та свиней. Коди б позбутися комуні боргу в 1000 карбованців і підібрати „ще пару гарних родин комунарів, тоді „Нова доба" стане справжнім зразком нового колективистичного хліборобського життя в районі.