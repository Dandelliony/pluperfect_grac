Українська мова в Канаді й Америці.

Студентські організації, передплачуйте „Рідну Мову“! В імени Української Студентської Організації Едмонтонського відділу посилаю Вам річну передплату на „Рідну Мову“. Жалкуємо, що через фінансові клопоти ми не могли скоріше передплатити „Рідну Мову“, що нам дуже потрібна. Віримо, що кожний відділ Української Студентської Організації передплатить „Рідну Мову“. 22. XI. 1934. Едмонтон, Емілія Андрусів, Голова У. С. О. 
Винародовлення Українців в Америці. Від якогось часу одинокий український щоденник „Свобода“ друкує статті на теми навчання рідної мови під загальним заголовком: „За одну літературну мову“. Я думаю, що це ще більше зверне увагу на нашу „Рідну Мову“. Але не дивлючись на це, я не бачу доброго ґрунту для рідного слова за океаном, бо занадто сильно в’їлася тут у нас англійщина. Загальний вплив чужої мови робить своє. Тутешня молодь не хоче й не може вживати мови своїх батьків. Та й батьки безсильні. Так, вони посилають своїх дітей до українських шкіл, але це ще не значить, що діти знатимуть свою мову, бо дуже часто роблять це, аби не наражатися на сором від своїх знайомих. В українських родинах звичайно не говорять рідною мовою, — калічать по-англійському. 22. XI. 1934. University of Dubuque, Ф . Луців .
Хто винен за винародовлення нашої еміграції в Америці. З сумом прочитав я редакційну статтю в ч. 13-м „Рідної Мови“: „Рятуймо нашу еміграцію від мовного винародовлення!“ Все, що пишете, є майже на 100 відсотків гірка правда... Так, історія осудить, але не тільки тутешню українську жінку-матір, батьків, але може гостріш осудить самих провідників, нашу інтелігенцію, що цілі десятиліття головну свою увагу звертали не на плекання своєї культурно-національної ідеї, не на збереження й продовження свого національного я в своїх дітей, а на що інше. Займались багато політиканством (не політикою; о, якби була тут справжня політика, українці йнакше стояли б!), релігійним сектанством та баламутством народніх мас, що кінець-кінцем стратили довір’я й пошану до своїх проводирів, а самі не знають, куди ж їм іти... ЗО. XI. 1934, Newark, Лев Безручко.
Українська молодь в Америці не знає рідної мови. „Бюлетень Гетьманської Управи“ ч. 21 повідомляє, що Гетьманська Управа постановила, з метою посилити пропаганду серед молоді, завести англійську сторінку в часопису „Наш Стяг“ („Січ“). Цебто — наша молодь в Америці української мови вже не розуміє...
3 життя україністичного гуртка в Новому Йорку. Недавно я зорганізував наших студентів в університеті в Новому Йорку. Є вже коло 20-ти членів. Стале приміщення маємо таки в університеті. Вже ми почали свою працю: самоосвідомлення щодо рідної історії, мови й т. ін. Постановили також домагатися від Університету навчання української історії, мови, літератури. 21. XI. 1934. Новий Йорк, Л. Годівський.
