ТОВ. КАМЕНЕВ СЕРЕД РОБІТНИКІВ У КОЛОМНІ.
МОСКВА, 16 (Роста). 13-го вересня замісник голови Раднаркому СРСР тов. Каменев на запрошення робітників, одвідав машиново-будувальний завод у Коломні. Відбувся багато-тисячний мітинг, на котрім тов. Каменев виступив з доповіддю про міжнародне становище СРСР. Тов. Каменев докладно оглянув завод, звернув особливу увагу на тракторо-будування. Потім тов. Каменев одвідав безпартійну школу й широку робітниче-селянську конференцію Коломенського повіту. Зустрінутий бурхливими оплесками членів конференції —тов. Каменев зробив коротеньку доповідь про діяльність уряду СРСР. Присутні на конференції місцеві піонери нагородили тов. Каменева званням почесного піонера коломенського району. Далі тов. Каменев одвідав також повітову коломенську вчительську конференцію, скликану з приводу 5-ти річчя союзу робітників просвіти. Вітаючи вчительство повіту від імени Раднаркому, тов. Каменев звернувся до членів конференції з гарячим закликом зробити все можливе, щоб поставити справу освіти на потрібну височінь.