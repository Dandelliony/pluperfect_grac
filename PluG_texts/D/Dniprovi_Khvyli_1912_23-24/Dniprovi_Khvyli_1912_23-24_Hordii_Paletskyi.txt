Проф. Д. Н. Овсяніко-Куликовській у Катеринославі.
Трохи не спочатку осени зьявилися на стовпах оповістки про лекцію академика — професора Овсяніко-Куликовського, яка мала одбутись 5- го декабря. Днів за два до лекціі „Южная Заря“ надруковала звістку про зацікавлення лекцією не тільки катеринославців, а що навіть з повітових міст молодь прибуде на лекцію. Дійсно, у концертовому залі Комерційного Зібрання стався страшенний тиск людей, неймовірна духота. Стільки людей було хіба що на останньому шевченковському концерті. Публіка, шукаючи міст, не могла довго заспокоїтися і через те перші фрази лектора не можна було розслухати. Порозумівшись з слухачами що до поняття „лірики“, як окремоі форми виявлення рухів душі людини, відокремивши іі од епосу та драми, лектор висловив ту думку, що не тільки слово, але й перший згук голосу чоловіка первістноі доби є вже ліричний твір.
Колишні створіння, з яких виробилася сучасна людність, співали, виявляючи своі вражіння, уявління та почуття, потім вже зьявилося слово. Ріжниця визначення розуміння, або почуття в мовах народів залежить од ріжниці уявління в мозку, через те слово — не термин наданий нам з сторони, а є малюнок нашоі уяви. Лірика є виявлення духовного життя, властивого кожній людині, кожній націі. Змістом ліричних творів перш за все були власні переживання, а натхнення від сторонніх вражіннів, тоб-то краєвидів, природи, почали виявлятися досить пізно; перші описи природи належать до 18 століття. Страшна задуха була причиною, що довелося скоротити лекцію, яка од цього згубила значну частину своєі цікавости. Завітало на лекцію найбільше молоді, взагалі можна було бачити людей ріжних станів до простих селян—робітників, членів Мануйловськоі Просвіти, котрі знаючи лектора по статям „Украинскаго Вістника", захотіли зазнайомитися з ним. Це пощстило зробити за допомогою знайомих професора. Шановного вченого приємно здивувало те, що він у зарекомендованих йому селянах бачив свідомих українських діячів; з надзвичайною уважністью він вислухав іхні оповідання про життя та діяльність Просвіти. Ще в перерві де в кого з присутніх на лекціі виникла думка вшанувати дорогого гостя товариською вечерею. З початку за вечерею, як-то трохи не завжде буває, намічалася наче млявість, велися лише приватні розмови. Потроху центр столу, де засіли украінці та представники поляків, євреів та ще деяких націй почав виявляти більше життя. Один з російських поступовців висловив у промові думку, що душа сусідніх народів найбільше виявилась у іхніх ліричних творах. Представник катеринославського українського громадянства вітав Високоповажаного лектора, як прихильника тієі думки, що слово є витвором розуму і душі певноі національної групи людей, що тільки можливість вільної творчости на рідній мові веде до розвитку усіх здібностей кожноі націі та до злагоди з сусідами.
Одповідаючи на промову, проф. Овс.-Куликовський виголосив тост за славну память апостолів українського відродження Шевченка та Драгоманова. Взагалі шановний гість багато розмовляв з українцями і в розмові пригадав, що він під час перебування у-купі з Драгомановим у Женеві, держав коректуру одного числа „Громади“. Драгоманова він вважа своім учителем, під впливом котрого витворились його громадські погляди. Що до стану украінськоі культурноі справи професор висловив своє переконання, що розвиток такоі численної та дужоі своїми духовними здібностями націі не
загине. Украінці просили допомогти освідомленню в українській справі російського громадянства участью в „Украинской Жизни“ —професор пообіцяв подати з нового року де що з своіх писаннів.
До пізньоі ночи затяглась щира, сердечна розмова з дорогим гостем.
Гордій Палецький.