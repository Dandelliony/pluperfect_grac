Українська вистава в клубі „Огніско“.
Драматичною секцією Мануйловськоі філіі Катеринославської Просвіти упоряджено 6-го декабря в помешканні польського клубу „Огніско“ виставу „Бозталанна“ Карпенка-Карого. Можна рішуче запевнити, що присутнім на цій виставі давно вже не доводилося почувати такого задоволення з сцени, як на цей раз. Чимсь,свіжим, бадьорим, барвистим, якимсь надзвичайним натхненням віяло від гри наших артистів. Блідому, млявому шаблону тут місця не було. Побутова картина життя нашоі селянської сімьі у художньому виконанню наших артистів немов ожила, немов з неі стерли брудну полуду, якою іі затемнили ріжні Гаркуни; картини побуту заграли рідними для нас фарбами. Софія — прекрасний образ лагідної доброі дівчини, але безмежно „безталанноі“ жінки, доведенноі обставинами життя до одчаю та божевілля, витворений артисткою Н. М. Дорошенко на завжде лишиться в тямці тих, що іі бачили. Третя дія — щаслива доба життя безталанноі Софіі просто таки була чудова. Гнат у витворенню д. Васюка — живий тин материного мазунчика розбещеного; найкращий момент гри д. Васюка є безперечно третя дія:	переживання особистого щастя далися йому як найкраще. Далеким, дорогим віяло од гри Е. С. Гарькавцевоі: іі виконання ролі нагадало вражіння од гри артистів доби першого росцвіту украінського театру. Свекруха люта Д-ки Гарькавцевоі — це саме життя. На весь зріст людину доброі душі та чулого серця, розсудливу, вималював д. Науменко. На жаль один з талановитих аматорів Мануйловського гуртка д-ій Калистий у маненькій ролі Омелька, виконаній дуже правдиво та яскраво, не міг показати всього свого хисту. Добре передав свою роль забитого наймита Степана д. Гавриленко. Ансамбль був-би блискучий, як-би йому не пошкодила д-ка Опанасенко в ролі Варькн. За артистку можна сказати, що вона виявила сильне бажання грати, надолужуючи трагично-одноманітними рухами, але не вміючи читати своеі ролі. З д-ки Опанасенковоі певно може виробитися добра артистка, але спершу треба мати якесь уявлення що до дикціі. На всій виставі почувалася досвідчена рука режисера з не абиякою кебетою. Варто зазначити, що в третій діі хата була рублена. Хор під орудою д. Хоцинського дуже гарно виконав співочий репертуар драми. Такі вистави, як-би вони одбувалися частіш, виробили-б гарний смак та розвинули-б серед громадянства більш художні вимоги до нашого театру. Бажано, щоб хоч раз подивилися на таке упорядження гуртових сцен ріжні антрепреньори гатунку Бурлаченок et. cet., може-б вони тоді сами побачили і зрозуміли своі хиби. За для нас — свідомого украінського громадянства дуже приємно, що перша цеглина учительського дому подклаена працею просвітян.	Г. Палецький.