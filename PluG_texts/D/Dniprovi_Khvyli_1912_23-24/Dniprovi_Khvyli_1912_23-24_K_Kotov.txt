Допис

Містечко Кишінька Кобеляцького повіту, па Полтавщині. Містечко Кишінька — стародавнє, історичне і велике, з десятю, або й більше тисячами людности, містечко. Але ж, не дивлячись на його стародавність та історичність, воно таке ж темне та безпросвітне, таке ж затуркане ріжними забобонами, як і кожне не велике і не історичне містечко. Тай чого йому бути світлим, коли з поміж усієі людности його немає ні одноі енергійноі людини, котра мала б охоту працювати коло освічення своіх темних братів! Звичайно, в Кишіньці блимають каганчики освіти, себ-то початкові школи, яких налічується але цілих шість: дві земські і чотирі церковні, але ж вони світять так кепсько, що загальна темрява од того дуже мало розвиднюється. В церковних і земських школах учителюють ріжні, мало до того здатні і мало освічені, попівські да дуків-богатирів дочки, для котрих учителювання не є ідейною працею коло просвіти темного люду, а служить маяком, з якого можна краще показати себе женихам, бо назва учительска почесна і вона стає відома всій окрузі, хоч школа при такій учительці майже не примітна в темряві. Популярних читанок для школярів учительки не упорядковують — вони тілько й знайють, що задають школярам величезні завдання: од цього міста книги, але до цього! Поясняти великоруські, резрозумілі школярам слова своєю рідною мовою, — учительки соромляться, бо вони бач, „дуже благородні“, а мужича мова „дьохтьом тхне“, і виходить, що бідна дітвора проказуючи завдання, не знає про що вона вчила. Звичайно, така грамота дуже хутко забувається, і велика шкода марно страчених школярських літ, праці і надмірного силкування запамятати незрозуміле. Коли б же учительки не соромились самих себе, а докладно поясняли кожне незрозуміле слово своєю рідною мовою, той учні були б грамотні і час не був би даремно змарнований. Єсть у Кишіньці „огнище“ і позашкільної освіти, — земська народил читальня, котрою керує місцевий фершал д. Д. Для селян те „огнище“ ніскільки не світить, бо немає чим світити. Передплачується всього тілько дві газети: „Русское Слово“ і „Полтавскій Голоси“, але ж іх ви ніколи не знайдете в читальні, бо вони перше читаються завідуючим у себе дома, а потім оддаються знайомим до дому, щоб ті без ніякоі з свого боку втрати мали у себе вдома газети; з журналів передплачується „Нива“. Книги в читальні — один мотлох: старі, запліснявилі числа 1880 років „Нивы“, по одний та по дві розрізнених книжки деяких великоруських класиків, поганенькі дитячі казки та оповідання і ні одноі тобі книжки на рідній українській мові. Для хлібороба потрібні журнали на рідній, зрозумілій мові, та книжки тією ж мовою про хазяйські та инші справи, але ж про них і не знають у Кишіньці. Полтавського великоруського „Хуторянина“ не читають, бо він малозрозумілий і докучний. Селяне в читальню не ходять. Істнує в Кишінці і сельско-хазяйське товариство для навчання селян культурному хліборобству, але ж про нього не тілько не знає широка громада але й ті, хто живе з ним поруч, або через дорогу. Ніяких читанок про сільско-хозяйські справи не буває. Напів-животіє товариська крамниця, заснована місцевими дуками-багатіями, але-ж краму в ній карбованців на двісті, тай той поганенький і продається так дорого, як і в приватних крамницях. Ладу путнього немає, бо керовничі — мають на меті не товариські інтереси, а своі власні: кожний силкується нажити більше бариша на своі гроші, а виходить, що крамниця дає тілько втрати; хто в баришах, невідомо. Хуліганство парубків та підлітків у Кишіньці дуже розвинулось і досягає таких розмірів, що порядній людині хоч не виходь вночі з хати, бо пьяні хулігани можуть розбити голову, накинувшись на тебе з поганою московською майкою. Баштанів та городів од хуліганів не вглядиш, бо й власника іхнього побьють і власність знищуть. Чисте горе!... Піяцтво та роспуста панують у великій мірі. Співають поганих фабричних пісень. От тут би культурних заходів для боротьби з хуліганством: читання рідною мовою, театральні вистави, розумні лікарські бесіди — може б це і помогло од тієі роспусти, так що-ж, коли нікому до того братись...
Жартовник.
Редактор-видавець К. Котов.


