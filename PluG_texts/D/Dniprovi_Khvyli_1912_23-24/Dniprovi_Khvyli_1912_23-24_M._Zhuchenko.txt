Про українську літературну мову.
( далі).
Хоча до 1905 року в Росіі були де-які спроби друковати статті й книжки українського мовою про наукові і взагалі поважні справи, але це були тільки спроби: цензура майже нічого не пускала, через те іноді хіба бувало проскоче передмова до якогось белетристичного збірника, обо в оповіданні з життя інтелігенціі трапиться розмова на  „високі“ теми. Саме громадянство і дивилась на ці писання ще як на  пробу, і через те частенько виникали суперечки з приводу мови тієі або иншоі статі, як ото було з  приводу Грінченковоі передмови до  альманаху «Дубове Листя». Та ось і коли в кінці 1905 року явилась змога видавати газети, то вже не було часу сперечатись про те, якою мовою писати, які слова вибірати; треба було день-у-день давати і давати усе ; новий матеріял, писати політичні статті, перекладати телеграми і т. инше, про що раніше у нас ніхто й не думав. Коли народжувалась нова  українська преса, то, правду сказати, мало хто й звертав уваги на те, «якою мовою писати», бо думка була, що народ масами накинеться на  рідне друковане слово і що наші газети виходитимуть в десятках тисячів примірників. У цьому довелось розчаруватись як і багато в чому иншому. Виявилось, що українсько гочитальника треба ще завойовувати і то ; завойовувати серед самих важких обставин, при страшенній конкуренції з московською пресою й книжкою, силоміць накидуваною, при всяких утисках. Треба було завойовувати читальника і серед інтелігенції і серед народу. Коли на перших порах мова ще не грала такоі великоі ваги, бо спочатку звертали найпершу увагу на зміст, уподоблюючи собі те, що одповідало певним поглядам на соціяльні й політичні справи, то далі, колі громадський розрух угамувався, до мови почали ставити все і більші вимоги. Але з цими вимогами якось б нашій пресі мало рахувались, очевидно, вважаючи, що : «читальник звикне». Один небіжчик Грінченко, який завжди надавав велику вагу справі мови, стояв на тому, що треба одразу ж дбати про чистоту мови і іі зрозумілість. Признаючи всю трудність одразу виробити добру літературну мову, здатну для того, щоб писати нею про всякі справі, і зрозумілу простому людові, він стояв на тому, що неодмінно треба наближатись до нарадньоі мови, на ій будовати мову літературну. «Вся вкраінська інтелігенція, писав він, змалку проходить московську школу, живе в сімьі і в громадянстві серед московської мови, читає московські книжки й газети, звичайно, що від украінськоі мови вона так одбилася, що ій галицька літературна варіяція нашоі мови дуже тяжка, а часом і завсім мало зрозуміла. За це нема чого людей докоряти, а треба тільки признати цей факт і рахуватися з ним. А рахунок буде такий, що треба нам свою мову знов поставити на колію, з якоі вона трохи зскочила останніми часами; на колію, що йде від народньоі мови всього українського народу по сей і по той бік кордону та від творів кращих наших старіших письменників».*)
І поки Грінченко стояв на чолі «Громадської Думки» і «Новоі Громади», на цих виданнях помітно було його редакторську руку, — особливо на «Новій Громаді», де мова являла собою дуже гарний зразок украінськоі літературної мови. Але треба знати, скільки праці вкладав Небіжчик, щоб виправляти стіль і мову тих письменників, що писали вже дуже „круто“, або з галицького!
В 1907 році перенесено було до Киіва видання „Літературно-Наукового Вістника“. Цей журнал, заснований з 1898 р. у Львові, перші роки був всеукраїнським органом. У йому писали і наші і галицькі письменники. Редакція не переробляла майже нічієі мови і тільки переписувала своім правописом. Мова була в журналі всяка, — як хто писав. Правда, на Украіну «Л. Н. Вістника“ йшло не більше 2 - 3 сотень примірників, так що великого росповсюдження він не мав, та й то весною 1901 р. цензура перестала його до нас пускати. Тоді журнал почав підупадати, особливо як стало можна друковати українську белетристику в „Кіев. Старині“ і кращі наші письменники почали оддавати туди своі твори. Проф. Грушевський задумав, перенісши видання Вістника до Киіва, оживити його і зробити осередком літературного українського руху. Намір його був зовсім слушний; справді, видавати нарізно два великих місячника, один у Киіві („Нова Громада“), другий у Львові (Л. Н. Вістника) це було ще забагато для нашоі публіки, а зьєднавши іх до купи, зібравши вмісті найкращі літературні сили, можна було зробити журнал дуже цікавим і впливовим. Окрім того спільний літературний та публіцистичний орган, під кермуванням такого визначного діяча, як проф. Грушевський, міг багато зробити для зближення Галичини з Україною, зближення так потрібного в інтересах нашоі національної справи. «Нова Громада“ перестала виходити, припинилася й «Украіна», яку видавано було замість „Кіев. Старини“. Щоденна „Рада“ теж почала видаватися в дусі думок проф. Грушевського про зближення Украіни з Галичиною. За для цієі великоі мети були пороблені проф. Грушевським і инші ще заходи, які всі мали на увазі добро украінськоі справи у ас і за—кордоном. Ін д. Нечуй-Левіцький цілком даремне каже, що наче б то не те було на думці в проф. Грушевського, та шо наче він „заповзявся нахрапом завести галицьку книжню мову й чудернацький правопис і на Украіні“. Це вірно з того тільки боку, що проф. Грушевський не надавав особливої ваги мові, або лучче сказати, він гадав так: треба, мовляв, звернуть перш усього свою увагу на зміст виданнів, треба ширити в іх потрібні думки. Замість того, щоб витрачати енергію на вироблення мови, лучче оддавати ту енергію на иншу, більш нагальну роботу:	утворювати наукову й популярну літературу, публіцистику, перекладати світових класиків. Для цього можна скористуватись готовими формами тієі літератуноі мови, що вже виробилася у Галичині. ,,Маємо мову культурну, літературну, наукову; яка не яка, вона може сповняти своє призначення зовсім добре, і маємо вже певний культурний запас на сій мові. Добра річ іі чистити, шліфувати, але відкинути й на іі місце поставити якусь нову, спеціяльно полтавську, чи харківську, чи якусь иншу — се річ зовсім не можлива“.*) Проф. Грушевський гадає, що цією мовою зовсім добре можна обійтися, і через те вважає, що „ігнорувати цю культурну мову, вироблену такими тяжкими трудами кількох поколінь, відкинути іі, спуститися на ново на дно й пробувати незалежно від „галицької“ мови творити нову культурну мову з народніх українських говорів наддніпрянських чи лівобережних, як де які хочуть тепер — се був би вчинок страшенно шкодливий, хибний, небезпечний для всього нашого національного поступу“.*)
З думками шановного нашого вченого можна було би зовсім згодитися, як би не одна річ, що дуже зменшує'силу його доказів: з українською книжкою, й газетою доводиться звертатись не тілько до невеликої громади „свідомих українців“, які усе одно читатимуть, якою б мовою і яким би правописом не друковати наші видання; читатимуть кривлячись, лаючи, але читатимуть, як читали перед тим книжки й часописі друковані в Галичині; — діло в тім, що доводиться звертатись до широких мас інтелігенції і простого люду на Вкраіні. Даючи ім українську газету, кажемо: „читайте, це ваше рідне, це для вас понятие, це не таке, як все те, що ви досі по чужому читали!“ І що ж вийде, коли той, до кого ви звертаєтесь, скаже; ,, ні, це не по нашому; правда, воно похоже на наше, але багато чого тут розібрати не можна.“ Проф. Грушевський каже, що треба вчитись украінськоі мови, бо „всі вчаться своєі рідноі мови“,  Розуміється, треба вчитись, щоб володіти добре мовою  на письмі і в розмові. Але ж мова повинна бути такою, щоб іі розуміти можна було без спеціяльноі науки, щоб поминувши ті чужі вчені слова, які незрозумілі кожній невченій людині в кожній мові, можна було розбірати змисл.Зовсім не треба одкидати тоі мови, що вже виробилась досі, але треба тепер же старатись наближати іі до нашоі народньоі наддніпрянської говірки. Це не так уже важко, треба мати тільки добру охоту. От і тепер же ряд часописей наших видається такою мовою, що кожен у нас скаже: так, тут мова  куди краща, як у „галицьких“ часописях. Вкажемо на „Рідний Край", на „Ріллю“, на „Світло“, на „Раду“ навіть. Це зовсім натурально, що мусимо наближатись до основноі наддніпрянської говірки, а не ідо галицької: перш за все — нашою  говіркою балака величезна частина ; украінськоі території, а по друге: коли проф. Грушевський дума, що аби  охоти, а мову можна вивчити, то ; далеко ж лехше галичанам виучувати мову, навертаючись до нашоі говірки, аніж нам. У них же є ; школи, у них укр. мова є мовою урядовою, скрізь допущеною і прийнятою.У них справді можна видати декрет, і будуть слухатись, як колись було з правописом. А у нас? Мову українську женуть звідусіль. У нас гласні на земських зборах підіймають питання, щоб Боже борони не допускати нікуди украінськсі мови. Одже у нас книжка і газета заміня усе: і школу, і трибуну, і підручник. А елементарне педагогичне правило каже, що навчаючи треба починати з найлекшого... Адже справді, — коли ми домагаємось заведення украінськоі мови в школу, коли кажемо, що треба давати народові книжку на рідній його мові, то весь час кажемо, що це мова йому зрозуміла, що він книжку украінську розбіра куди лучче, ніж російську Але ж треба, щоб так було і навсправжки; треба, щоб справді селянин наш діставав до рук таку книгу, яку б він розумів так, як розуміє Шевченка, Квітку, Нечуя-Левіцького, Чикаленка. Не треба забувати, що тепер московську мову на селі куди лучче розуміють, ніж в давні часи, коли не було тієі воєнноі повинности, фабрики, школи, звідки суне до нас московська мова, пісня, книжка. 3нов же таки і сама українська мова значно згубила свою колишню чистоту, вона наблизилась де в чому до московської. Одже, коли дати тепер нашому селянинові таку книжку, яка писана хоч українською, але крутою мовою, з галицькими словами й формами, то він іі не розбере, або часом скаже, що вже московську книжку йому легче розуміти, ніж таку українську. Що ж тоді нам робити? Адже головний аргумент наш той, що українська книжка більш зрозуміла, бо вона на рідній мові; але коли людина не пізнає тієі рідноі мови і каже, що московська книга йому зрозумілішна, то тут нема ніякоі ради... Виходить, що треба давати таку українську книжку і газету, щоб народ справді признав іх за своі. Нам скажуть: не можна ж писати жаргоном, вводити ті огидні неологизми, які засмічують нашу мову через московський вплив. Правда, жаргону не треба, але слід писати яко мога простіше, зрозуміліше. Не біда, коли часом проскоче і жаргонне слово: з часом мова буде од цього очищатись, а тепер на черзі - привчити народ до свого рідного слова в книжці і в газеті тим, що воно справді зрозуміле.Так само як у народніх виданнях, треба дбати за чистоту украінськоі мови і в книжках для інтелігенції: так само й тут треба старатись наближуватись до нашоі наддніпрянської говірки. Може це де кому буде й важко, але це річ неминуча: коли галицькі автори хочуть, щоб іх читали у нас скрізь як своіх, то мусять пристосовуватись до нашоі мови. Звісно, за вийнятком того, коли треба передавати розмову дієвих особ на якомусь місцевому діалекті для „місцевого колориту“. Редактори мусять дбати перш за все, щоб мова була однакова і проста, особливо в статях наукових і публіцистичних, ні для кого не секрет, що богатьох публіцистів і критиків з „Л. Н. Вістника“ наша публіка не читає через мову. Д-ій Нечуй-Левіцький наводить багацько дуже кумедних зразків мови де кого з сучасних українських авторів, що зовсім не дбають за те, щоб писати зрозуміло і пишуть такою мовою, яка й справді скидається на „Криве дзеркало украінськоі мови“. Я позволю й собі навести теж один приклад. Беру початок статі д євшана з останньої XII книжки „Л. Н. Вістника“ про сучасну польську літературу і іі вплив на нашу:
„І отеє дивимося на упокорюче понижене, коли навіть ті области, які по своій суті повинні бути власне дорогою примирення, і установленєм тяглости духового існування, — як історія штуки чи літератури — стають полем попиту для поборників фальшу та неуцтва, несумлінности та пересудів. Мотивість супроти минувщини, якесь шаманське відгадуваннє завтрішнього дня, пророковане непомильних обявлень сьогоднішнього дня, обовязуючих на віки, — наповняють сьогодні гамором область наших поглядів на твір спільний численним поколінням польської творчости. Вереск дневникарських перепалок та дневникарськоі апотеози вдирається на сторінки творів, що мають бути історичним коментарем найдоросшоі нам творчоі справи, тоі, що вийшла з наших укритих глибин і таємних зворушень...“*) і т. д. Коли д. Євшан не уміє інакше висловлювати своіх думок, як перекладаючи іх „в умі“ з польского, коли він не знає елементарніших українських народніх слів, якими можна було би тута замінити всі полонізми й москалізми, то це повинна була зробити замість його редакція. І коли б редакція Л. Н. Вістника та й „Укр. Хата“ так попрацювали над мовою своіх співробітників, то гадаємо, зробили би багато добра і для них самих і для читальників. Значно зменшились би всякі докори й глузування з „незрозумілої галицької мові“ а журнал придбав би далеко більше читальників і тим самим краще виконував би своє завдання.Те що ми казали тут за мову, ще в більшій мірі стосується' українського правопису.
(Кінець буде).
М. Жученко.
