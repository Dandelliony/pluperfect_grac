Про потребу ознайомлення з українською музикою нашого громадянства.
Передо мною невеличкий клаптик паперу, програма одного з народніх концертів, що улаштовує Катеринославське „Научное общество“ що-місяця. Кожен з таких концертів присвячується творам одного, а иноді —- двох відомих європейських або російських композиторів. Перед концертом читається лекція, в котрій характеризується і композитор і його твори. Справа, видимо, постановлена на певний шлях і потроху йде. Треба сказати, що на два перших концерти публіки прийшло дуже мало, далі — більш, і тепер концерти що-разу збірають мало не повний зал Чечелевськоі авдиторіі, то б то не менш як 250 слухачів за кожним разом. Міста дешеві: од піврубля до гривеника... Але, коли придивитись до публіки, то хіба з великим ваганням можно сказати, що концерт відповіда своєму назвищу —„народній“: робітники з заводів та майстерень, правда, є, але поруч з ними служащі усяких предприємств та установ і навіть інженери. Коли ми візьмемо на увагу, що людей у Катеринославі 250 тисяч, то 250 душ здається уже не так і багато, а коли з цих 250 душ хоч третина — люде інтелігентних професій, то зьявище здається й зовсім чудним: народній концерт народу сливе не привабив, бо що ж то за „народ“ — півтораста або й двісті душ, коли в той же вечір які небудь дурниці — біоскоп або цирк — збірають тисячі люду.А між тим —- ніхто не скаже, щоб по ідеі справа, котру задумала і веде музична комісія „Научного Общества“, була погана.Ніщо не робить на людину такого дужого й гарного вражіння, як музика. Музикою, піснею народ виливав і на передні віки залишив нащадкам усе, чим він жив. І так же легко, як словом викладається думка людська, співом або музикою викладається і передається слухачеві почуття того, хто витворив той спів. Звичайна річ, що почуття людські такі, ж старі, як і сам людський рід; не дуже молодший і людський спів, котрий є не инше що, як вираз того почуття. Коли саме, на якому ступні людського розвитку він зачинається,— не відомо, але з досвіду, з історіі инших народів і з дослідування над життям людей, котрі й зараз ще стоять на невисокому ступні розвитку, ми бачимо, що спів живе і развивається у народі поруч з другими боками народнього життя, — з матеріальною і духовною культурою народу. Спів і музика - мова почуття. Але для того, щоб слухач зміг зрозуміти, пережити чуже почуття, треба, щоб воно було йому знайоме, щоб він раніш зазнав ті причини, які родять це почуття. А причин, які родять у людей однакові почуття і однакову форму іх виразу багато: це вкупі усі ті причини, які виробляють національний тип людини. Географичні умови доісторичного життя, форми, у які вилилось первобутнє хазяйство, шляхи, по яким можна було мати зносини з сусідами, самі сусіди, громадський і побудовий лад, взагалі усе лихе й добре, що доводиться пережити народові на культурно-історичному шляху, — усе це виробляє і особливі прикмети націі: мову, літературу, загальні характерні псіхологичні риси, почуття і форму його виразу — музику. Як бачимо, музика, як і мова, один з боків національної духовноі культури. Один з найталановитіших народів з боку музичноі чулости — євреі. І серед композиторів західньоі Європи, особливо серед німецьких, найвидніші імена —єврейські. Але коли ми прослухаємо іх твори, то не побачимо в них нічогісінько єврейського: це звичайна німецька музика, яка робить велике вражіння на німця, і без усякого захоплення слухається рядовим слухачем євреєм. Через що це? А через те, що композитор — людина чужоі єврейству культури. Сам він не зазнав тіх умов, у яких складалась і виливались болюча мелодія; жив він серед спокійного побуту західньоі Європи, не чув з малечку ні страшних оповідань крівавоі історіі свого народу, ні скорбноі пісні, яку витворила ця історія з людських грудей. Будучи євреєм по похожденню, він не єврей по культурі; чужий він своєму народові, і по духу своіх творів. І польский або украінський містечковий єврей, що буде гірко плакати над піснею кантора або над ,,маюфесом“ немудрого містечкового музики, буде зовсім спокійно слухати найкращі твори Гайдна, Гендля або Мендельсона. Згадується мені такий випадок. На репетицію хору, котрим я регентував, зайшла старенька бабуся. Присіла собі у куточку на ослінець — слухає. Співали похоронний концерт.„Скажи мі Господи кончину мою“. Скінчили. Глянув я - бабуся хитає головою і утирає концем хустки сльози. Це мене вразило.
— Еге, — гадаю, — та ще ти не ! чула гарного співу! А найдіть лишень, кажу співакам, — „Requiem“ Моцарта.
Знайшли. Узяли найкраще місце з цього чудового твору; „Dies ігае“. Усю силу приклав я, щоб твір вийшов як найкраще, і коли скінчили, глянув на бабусю.
— А що? питаю: гарний спів?
— А нічого, гарненько: зовсім на церковне схоже!
Але, бачу, справжнього вражіння нема... А між тім — музичний зміст обох творів однаковий, а виконання теми у Моцарта, звичайно, безмірно краще, ніж у першому концерті. Різнація тілько в тім, що у першому концерті ідея смерти і загробного життя одбилась так, як це проказує еволюція релігійного чуття у грецькій церкві і, головним робом у нас на Вкраіні. Композитор сам украінець, і в строі самоі пьєси лежять основи старогрецька та печерсько-лаврська, то б то ті, що і в народній пісні. У Моцарта ж та сама ідея одбилась так, як вона зложилась під впливом еволюціі іі у католицькій церкві. А строй, хоч і гарний, але чужий, і через те пьєса прямого вражіння на душу не зробила. Бабі цього ніхто не росказував, але вона це почула і без лекціі: спів тілько тоді й гарний, коли для його розуміння не треба ніяких поясненнів, коли він робить безпосереднє вражіння.І так скрізь: пряме вражіння робить тілько рідна мелодія. Коли не лічити де-яких з композиторів останнього часу (починаючи од Вагнера) то можна сказати, що так звана класична музика може зробити тілько де яке вражіннє на рядового нашого слухача: слухати, будуть; прослухавши годин-зо дві, не потомляться, а коли скінчиться, подякують оплесками. Але коли ми приглянемось ближче до де-яких дрібненьких житьових зьявищ, то побачимо, що цього вражіння не досить, що до музики можно поставити вищі вимагання, і що задовольнити найвищі навіть вимагання музика може. Пригадуються мені де кілька життьових малюнків.Потьомкинський парк. Ніч. Єлектричне світло. По алеям тиняються мов неприкаяні постаті у бриликах, у білих піджаках. Гомін, сміх. Перед біоскопом натовп. Брязчять тарілками у ресторані. Над водою лунають веселі оклики, плескіт води, дзвінкий сміх. На естраді сентиментальний вальс зміняється задьористою „Ойрою“, „Ойра“ — якимсь зовсім распанаханним матчишем. На ослінах перед естрадою два десятки неуважних слухачів. Перегукуються, встають, виходять, знову приходять. Аж ось на хвилинку — тиша і тихо починається знайома мелодія: „Видно шляхи полтавськії“...І одразу немов стрепенувся сад. Вщухло все, і з темних алей водою полився до естради людський натовп. Стоять, не сідають, щоб не рипнути, не стукнути, не втеряти ні хвилини вражіння... і так мало не півгодини, поки не переграють і „Ой ізійди“ і „Сонце низенько“ і „Гриць мене, моя мати“. Слухають, не переводячи духу усе „попурі“', в яке щедрий доморослий композитор утулив з 20 або й більш мелодій.А-ні-телень! Немов дивиться кожен у свою душу, і щось таке там побачив, що боіться одвести на сторону очі. І коли скінчили, нема оплесків: так і посунула в усі кінці публика, немов раки, мовчки, несучи кожен в собі щось невідоме, солодке, й боляче... Он паничик якийсь колупає ботик тоненькою комишевою паличкою і немов у відповідь своім думкам, зітхнувши тягне: Да-а-а!... Стрепенувся і пішов швидче.Оце — вражіння безпосереднє.
А ось другий малюнок. Симфоничний концерт. Грають дуже гарно: уха не болять, і чиста, добірна публіка уважно слухає. На обличчях вираз... уваги і чемности. Де хто, позіха у хусточку і боязко оглядується, чи не помітили. Ось один з слухачів у четвертому ряду торкнув ногою ненароком сусіду і зараз же чемненько попрохав вибачити; у дами з рук упала муфта — сусіда і швиденько підхопив і з найласкавішим виразом на обличчі подав. Загальний настрій — увага і чемність. А між тим композитор пьєси зовсім не тими почуваннями був захоплений, коли творив пьєсу! А спитайте ви кого хочете з першого ряду, яке вражіння зробила на його музика, то почуєте багато дивного: тут і „сила“ і „експресія“ і „нью-анси“ і багато ще незрозумілих речей. А як можна заразом бути захопленим безпосереднім переживанням од музики і звертати увагу на сусідів та на обличчя артистів, цього ви зроду не второпаєте. А секрет простий: ніякого вражіння музика  ма масу слухачів не зробила, бо і по змісту і по формі вона ім зовсім чужа. Прийшли ж вони слухати і  вдають, буцім розуміють усе, через те, що Бах і Бетховен, Моцарт і Гайдн, Брамс і Вагнер — всесвітніі імена: не розуміти іхніх творів — „моветон“, у цьому признатись сором! А де-яка частина публіки може й щиро гадає, що коли музика не дере ушей то білше од неі й вимагати нічого?.. А от малюнок ще зовсім свіжий. Відбувався концерт відомого і дійсно гарного в своєму роді великоруського оркестра Андреева. На тому ж концерті одна артистка проспівала де-кілька пісень, і між иншим... ,,малороссійскую пісню Гандзю“. Де кому з публіки, хто добре знав і українську і великоруську народню музику, зробилось ніяково, навіть соромно: „оце, мов, утяла до гапликів: неначе в нас кращого не знайшлось би!“.. Слухачі росіяне підняли брови здивовано: --- І справді, поруч з мистецьким виконанням кращих пісень Андреєвського репертуара, „Гандзя“ вийшла зовсім таки задріпаною шинкаркою... Але публіка, маса публіки... привітала артистку такими гарячими довгими й буйними оплесками, що перші з публіки тілько плечима здвигнули: ---
А мені здається, що публіка, вітаючи артистку за „Гандзю“ була цілком права, через те, що була цілком щира: ота „Гандзя“ кожною своєю нотою будила в слухачах живий відгук, іі зрозумів слухач, і прийняв як рідну, як свою. Звичайна річ, що слухач міг би образитись, що йому піднесли не те, що є найкращого в українській музиці; але його так рідко вітають рідними творами, що він не звик вередувати: дякувати, мовляв, і за те, що дають!
Багато вже й балакалось і писалось про те, що музика і спів найкраще наше національне придбання. Багато житьових зьявищ вказують на те, що цей бік творчости — найміцніше тавро, яке одзначає нашу культурну індивідуальність. Згадаймо хоча би ще той успіх у широкій масі, який мають ті українські труппи, у котрих є добрий хор. Згадаймо те бучне вітання, яким зустрічала публіка просвітянскі концерти, шевченківські свята, усі вечірки, де хоч пахне українською піснею. Коли ми поставимо між собою у звьязок усі ці зьявища, то побачимо, що популяризація на-родньоі музики — нагальна, необхідна потреба, задовольнений котроі вимагає, хоч і несвідомо, сама публіка. І це цілком зрозуміло, коли ми візьмемо на увагу, що твір тілько тоді робить дуже вражіння, коли він викликає у слухачеві живий відгук.І тепер, коли я продивляюсь знову цей листочок, програму концерта, присвяченого Моцартові, мені здається, що „Научное общество“, у музичній справі не на певному шляху стоіть. Я не хочу цим сказати, що праця пропаде зовсім марно: у Катеринославі напевно набереться більш 300 чоловіка, що зможуть слухати і навчитись розуміти класичну німецьку, італіянську та російську музику.Але ті триста, пьятьсот або й тисяча слухачів — не “народ“, і навіть не масова публіка, а одиниці. Маса не тілько не розбірається до пуття у чужій музиці, але й своєї не знає, як слід. І по основному педагогичному правилу — „од лехкого до труднішого“, — для того, щоб зрозуміти чуже мистецтво, треба як слід познайомитися з своім. Для більшости катеринославської публіки рідна мелодія — українська. Багата по змісту, рідна й зрозуміла кожному слухачеві, вона тілько змогла б дати певний грунт для того, щоб навчитись розуміти й чужу.
Треба завважити, що українська музика для виконання вимагає великих вокальних сил, як сольних, так і хорових. Наукове товариство звичайно, хоч би и захотіло, своїми засобами не змогло б здійснити такого предприємства. Та й те ще сказати, що для доброго, справді художнього й чулого виконання творів, треба бути артистом-украінцем: треба передати найдрібніші одтінки твору, а не тілько той голий кістяк, шо є в партитурі. І через те, мені здається, що коли, перехопивши й виправивши основну ідею музичноі комисіі “Научного общества“, братись до популяризації народньоі українськоі музики, - улаштувати справжні парадні концерти, — то для цього предприємства треба зібрати усі громадянські сили, і головну частину праці до справи повинні прикласти українці. А поміркувати про це треба б: саме життя вимагає!
М. Новицький.

