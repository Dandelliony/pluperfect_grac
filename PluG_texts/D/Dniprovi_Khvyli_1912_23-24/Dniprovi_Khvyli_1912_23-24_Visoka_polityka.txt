„Вісока політика“.
Невеселі вісти приніс нам кінець року: балканська війна ось—ось готова запалити велику пожежу по всій Европі, і хоч скрізь говориться про потребу мира, а проте нишком лагодять зброю, готуються до оружноі сутички. Особливо темні хмари нависли над нашими украінськими землями там, де іх перерізує кордон, що одділя Галичину од нашоі Волині та Поділля. Останніми часами Австрія почала чигати на російську державу і снувати якісь плани що—до поживи на кошт своєі восточноі сусідки. Хоча на зверх відносини між обома державами й лагідні, приятельські, а проте в Австрії все дужчає вплив воєнноі партіі, на чолі якоі стоіть сам наслідник простолу Фердинанд, яка хоче спробувати широкоі активної політики і в першій лініі зачипа Росію. Як тільки спалахнула війна на Балканах, Австрія зразу ж насторожилась, а коли славянські держави побили турків і заходились уже міркувати про розділ турецьких земель, то Австрія почала у себе мобілізувати свою армію, і в пресі залунали звістки, що ця сила готується не тільки проти Сербії, але ще більше — проти Росіі. Всі загомоніли про війну Австріі з Росією.Нема що й казати, що війна між Австрією й Росією була би для нас найбільшим лихом, яке тільки зараз можна придумати. Ця війна велась би в усякому разі на землях, заселених нашим народом: чи Росія б перша наступила,— воювали ся б у Галичині; якби перша виступила Австрія — театром війни стала б наша Волинь та Поділля. В обох випадках терпіли б у першу голову наші люде, нищились би наші села, пустошилась би наша земля. Не кажемо за те, що ця війна була би братовбійчею: пішли б битися украінці російські з українцями галицькими, рідні брати... Одже коли всяка війна є страшним лихом, то ця війна була би найстрашнішим.І дивно, незрозуміло нам, ко-коли чуємо, що серед галицьких украінців є такі, що хочуть цієі війни, що звязують з нею якісь надіі. Недавно газети рознесли звістку, що у Львові одбувся зьізд представників усіх українських партій у Галичині і одноголосно ухвалив, що „на випадок війни між Австрією й Росією, уся українська суспільність Галичини, з огляду на добро украінского народу по сей і по той бік кордону, — стане оружно на стороні Австріі“. Нам здається у високій мірі неполітичною і безтактною ця постанова галицьких політиків. Чи буде війна, чи не буде, — піддані Австріі не можуть казати щось инше, як те, що вони будуть на іі стороні, бо як би вони сказали інакше, то виявили б себе державними зрадниками. Але якого ж добра вони сподіваються для украінського народу „по сей і по той бік кордону? Який би не був результат війни, вона б упала страшенним нещастям на голови украінського мужицтва і в Галичині і у нас; вона б задержала культурний розвиток нашого народу, а весь украінський національний рух у Росіі на довгий час зробила б в очах уряду і всього російського громадянства справою державного сепаратизму, і ще гірше: непевною справою цей самий рух міг би здатись і темним народнім масам, які й так готові вірити всяким вигадкам. Коли ми пригадаємо, які, наприклад,ідеі знаходять собі грунт серед народу на Волині та на Поділлі, то лехко собі уявити, як би ті самі волиняне та подоляки дивились на своіх галицьких земляків, котрі б ішли до них під австрійським прапором!Та й чого вже галицьким украінцям дуже ідеалізувати Австрію? Невже вона не забули, що та сама Австрія оддала іх на поталу полякам і коли й робила яку пільгу украінцям, то не з симпатіі до них, а за для власноі вигоди! Украінці в руках австрійського уряду це той мавр, якому вже раз було сказано: ти зробив своє діло, тепер іди собі з Богом, - і ще раз те саме скажуть, як мине потреба. І так уже без крайности заявляти свою лояльність тому урядові, який ніколи з доброі волі й пальцем не кивнув за для украінського народу, це для галицьких політиків занадто вже лехкодумно. Вони могли б у цьому разі взяти приклад хоча б з поляків; ті теж зібрались на раду, але постановили, що будучність Польщи бачать тепер не в оружній боротьбі, а в мирній культурній роботі. Коли так говорять поляки, ті самі, що так болюче впевнились на собі, що іхня доля в теперішні часи справді не в узброєних повстаннях, то що вже казати за украінців, за ту темну і похилу націю, яка тільки що почала приходити до свідомости? І далеко краще булоб, як би галицькі політики зробили таку ж заяву, як і поляки, як що взагалі треба було учинити якусь політичну маніфестацію. Дійсно, наша доля — в невпинній культурно-національній праці. Які б не були важкі обставини для цієі праці, але знищити іі вони не можуть, бо наша ідея пережила вже найтяжчі часи. Тепер украінського руху не можуть зупинити ніякі, заходи, бо він уже вийшов по-за межі интелігентських гуртків і доторкнувся народньоі маси. Непомітно, як та підземна вода, він робить своє діло. Ми складаємо занадто велику компактну масу, щоб так могли вмерти національною смертю од якогось часового напряму внутрішньої політики. Але нам страшенно може пошкодити таке стіхійного характеру лихо, як війна, бо вона взагалі зупиняє всякий культурно-національний розвиток народу, який не виступа в цій війні активним чинником. Маючи все це на увазі, ми не можемо віднестись до політики галицьких українських партій під цей час інакше як з осудом. Ми мусимо також нагадати усім тим політикам, що ухвалили вище згадану резолюцію, що вони зовсім не зважили ще й того, в яке становище ставлять вони украінців російських тепер, коли війни нема, та може і не буде: ім добре звісно, як певні круги російського грамадянства і російської преси стараються з усіх сил представити наш чисто культурний рухі — якоюсь антидержавною справою яку та резолюція чудову зброю дає в руки нашим ворогам і іхній агитаціі проти украінства. І хоча тепер самі ж галицкні політики вже мусять заявляти (устами посла Л. Цегельського), що вони мали на увазі тільки украінців австрійських, але вже ці самі заяви, ці спростування дають кому треба причіпку для всяких підозріннів. На останку пригадаємо ще одно: здається нам, що оті представники галицько-украінських партій, що склали вище наведену резолюцію, трохи порецінюють своі сили, коли говорять про »всю украінську суспільність Галичини“: уже не кажучи за москвофільство, що, як виявляється досі, не така вже непомітна течія, і взагалі серед широкоі маси галицького селянства не так уже безмежна прихильність до габсбургськоі монархії: ті маси занадто добре почувають на своій шкурі оте польсько-еврейсько-німецьке хазяйнування, щоб уявляти своє становище якимсь раєм, котрий варто так щиро обороняти...



