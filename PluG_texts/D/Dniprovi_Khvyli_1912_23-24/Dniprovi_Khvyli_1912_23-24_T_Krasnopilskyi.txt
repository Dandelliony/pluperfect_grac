Не на черзі.
В ч. 47 — 49 „Снопа“ надрукована стаття д. С. Порубайміха — „Чи не на черзі?“, в которій автор висловлює думку, що треба пустити між народ своі українські лубочні книжечки, щоб таким чином витиснути з ужитку нашого народу лубочну літературу московську, яка обмосковлює наш народ.З приводу цього я хочу висловити і своі думки. Не буду тут казати, чи варт, чи не варт видавати нам лубочну літературу, як способ тепер противоставити іі московській такій самій літературі. Скажу тільки, що коли прийде іі час, вона сама зьявиться без наших заходів.Не буду казати, чи принесла б вона користь, тоб-то: чи врятувалаб вона хоч маленьку частину нашого люду од обмосковлення. Скажу тільки, що з практичного боку цеі справи не можна здійснити. Щоб зразу заповнити наші ярмарки, містечка, крамниці лубочною літературою, треба величезних грошей, треба пустити по всій Украіні тисячі своіх книгонош, чи книготорговеє, бо ці що тепер торгують такими книжками, тільки тоді візьмуть на продаж наші книжки, хоч би й найбільша була на них знижка, коли буде на них великий попит. Наші люде через те купують московські книжечки по ярмарках, що сяк-так уміють читати по московському, іх цьому навчають, а коли будуть навчати нашоі мові, тоді й читати будуть своі книжки. Виходе, що спочатку такі книжки треба росповсюджувати своїми силами, які зараз маємо, як це ми робимо й тепер з кращою нашою літературою. А чи підведеться рука з перекладеною книжечкою про якогось „Єруслана Лазаревича“, тоді коли замість цеі книжечки можна продати якусь кращу? Ні, не підведеться. Не варт, не на черзі і не пора витрачати ні енергію, ні кошти, щоб робити те, що само прийде, коли настане його час, хоч і не раді цьому будемо.
Т. Краснопільський.