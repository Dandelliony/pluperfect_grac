Новини нашого письменства
Петровъ Н. И. (профессоръ).
Очерки изъ историі Украинской литературы XVII и XVIII вековъ. Кіевская искуственная литература XVII-XVIII ве., преимущественно драматическая, Кіевъ, 1911, IV+532 стр., ц. 3 руб.
Професор Н. І. Петров добре знайомий нашому громадянству, як автор відомоі праці на російській мові “Очерки исторіи Украинской литературы XIX столътія”, праці, яка до останнього часу була єдиною книжкою, приступною на російській Украіні, по історіі нашого письменства. Через це напевне можна сказати, що й нова праця шановного вченого, видатного знавця нашоі літератури, має усі прикмети його попередніх дослідів над минулим украінськоі літератури. 
Історію украінськоі літератури, переважно драматичноі, на протязі XVII та XVIII вв. проф. Петров поділяє на три періоди: перший од року 1631 до 1705 р., другий од 1705 до 1762 р., і третій од 1762 до 1796р. Кожному з цих періодів присвячується окремий одділ. Перш ніж перейти д оогляду кожного періода, шановний автор містить коротеньку передмову, “введеніе” і загальні відомості про Киівську Могилянську колегію (се б то Академію), украінську штучну (искусственную) літературу та шкільну драму. У передмові проф. Петров висловлює своі погляди на украінську літературу XVII-XVIII вв., він не згоджується з тими російськими вченими, що з централістичного погляду вважають цю літературу тільки “епізодом” у загальному розвитку російськоі літератури: це література цілком окрема, спеціяльна, “самодовлъющая”, вона має власне “екстерріторіальне” росповсюдження, значіння та впливи.
У першому одділі, присвяченому першому періодові, знаходимо приклади шкільноі драми в самій Академіі Киівській, котра була огнищем і осередком культурно-наукового руху на Вкраіні, і огляд впливу цієі драми на Галичину, Слободську Украіну і Московщину, де працювали вахованці Киівськоі Академіі, украінці по своєму походженню.
У другому одділі, де міститься огляд другого періода, чотирі глави. Кожна глава- це епоха якогось царювання- Петра Першого, Петра II, Анни Івановни та Єлизавети Петровни. Тут зустрічаємо огляди життя та літературноі діяльности кожного письменика.
Третій одділ присвячено третьому періодові історіі; в йому три глави. У першій главі огляд драматичних творів за часи Катерини ІІ політичного змісту, між иншим є і “Разговоръ Великоросіи съ Молороссіей” і ”Плач лаврських манахів”. Популяризація шкільноі драми- зміст другоі глави; тут зразки шкільних діалогів та драматизованих віршів в наодньому дусі; відомому письменникові І. Некрашевичу присвячено більше аркуша. В третій главі читаємо відомости про украінский вертеп, подаються ріжні його редакціі.Вертеп було занесено далеко по-за межі Украіни, зустрічається він навіть у Сибірі. 
На-при кінці проф. Петров робить де які загальні уваги про те, як украінська шкільна драма вплинула на нову украінську літературу і на батька останньоі, славетнього автора “Енеіди” Ів. Котляревського, 
До цього треба додати, що книжка містить в собі дуже багато літературно-історичного, біографічного та бібліографічного матеріялу. Великі уривки з творів, які зустрічаються майже на кожній сторінці, дають читачеві спроможність знайомитися з літературною мовою XVII-XVIII вв. Це все надає праці проф. Н. І. Петрова надзвичайну цікавість і примушує зазначити його цінну працю, як дуже приємне за-для нашого громадянства зьявище.
