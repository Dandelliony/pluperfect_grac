Як жило запорожське низове військо.
Хто з нас не чув про славне запорожське низове козацтво? Хто не зачитувавсь невмирущим твором невмирущого поета Гоголя “Тарасъ Бульба”? Хто не заносивсь думками на шумні Дніпрові пороги, або ж не бажав побачити місця славноі запорожськоі Січі? 
От же ж чи багато з вас знайдетця таких, які добре і гаразд знають, як то воно жито теє преславне запорожське низове козацтво, чим воно було міцне і дуже, як воно побивало своіх близьких і далеких ворогів і через що воно так припало і до души і до серця нашого.
Про це я хочу розказати вам де що.
Почнемо з того, де жило теє славне запорожське низове козацтво; далі, як саме жило і яку спадщину воно лишило нам після себе.
Запорожці осягали велику краіну землі: усю теперішню Катеринославщину з Ростовську і Таганрогською округою, частину Херсонщини, аж по річку Буг, частину Тавріі, де тепер Дніпровський повіт, з городом Олешками, і частину Харківщини, де Ізюмський повіт з містечком Барвінкова-Стінка.
Уся ця округа, 600 верстов удовж, 350-400 завшир, поділялась у порожців спершу на вісім паланок, себ-то повітів, або станиць: Орельську, Протовчанську, Самарську, Калміуську, Прогноінську, Кодацьку, Ингульську, Бугогардовську. Перед кінцем XVIII століття зъявились ще дві паланки Личківська і Барвінково-Стінкова.
Паланка слово не наше: з турецькоі на украінську мову- фортець, чи хоч кріпость.
Осередком кожноі паланки був який-небудь город, або ж село, наприклад, Самарь, Кодак, Личково, або инчій.
В кожній паланці пробувала запорожська старшина-полковник, писарь, підписарій, шапарь, або ж скарбничій, контаржиста, се-б то той, що оглядав на базарах терези, щоб вони вірні були. Уся ця старшина жила звичайно без жінок. За те просте  козацтво в паланках жило з жінками і звался посполітими, зімовчаками, гніздюками, глузливо чречкосіями, пічкурами, баболюбами.
По всіх паланках геть скрізь розкидані були села, зімовники, чи хоч хутори, і так звані бурдюги, се-б то окремі землянки, де жили зовсім одинокі, певно проміж небом та землею, козаки, найчастіще обшитовані, чи хоч “одставні” запорожці січовики.
Усі своі землі запорожці завжди звали вольностями і всі користувались ними спільне через поділи. Поділ землі проміж усім козацтвом пробився завжди першого січня, нового року по так званих лясах, чи хоч жеребках. Першого січня і просте козацтво, і вся старшина військова звичайно збірались у Січ на велику раду; там військовий писарь, ще заздалегідь росписавши усі вольности запорожські по лясах на кожну паланку, виходив на січовий майдан, клав у шапку усі жеребки, трусив іі довго на всі боки у руках і після того казав писарчукам витягати із шапки по жеребку і тут же записувати, кому, де і яка упадала земля. Тим і кінчався увесь поділ військовоі землі. Тут ні лайки, ні суперечки ніколи не було, бо який кому упав на землю жеребок, там він і сідав і до нового року обробляв.
Таке було у запорожців паланкове життя.
Але найголовніше осередком усього Запорожжа завжди була так звана Січ, себ-то столиця, або козацьке гніздо. Слово “Січ” одного коріня, як і російське слово “засъка”. Здаєтця, запорожці спершу, ніж вибрати собі житло, вичищали, чи хоч “висікали” де-небудь серед лісу містину і тоді уже на тій містині будували собі церкву, куріні, башти і все инче, що треба було для життя.
Усіх Січей за всі часи історичного життя запорожського було пьять: Микитинська, Чортомлинська, Камьянська, Олешківська і Підпіленська, або Нові Січ.
На острові Великій Хортиці ніколи Січі не було, через те нічого про неі і казать.
Січі заступали одна одну і переносились з одного місця на друге через те, що в Запорожжі траплялась так звана нагла смерть, себ-то чума, од якоі через Січ живим людям не було ні проходу, ні проізду ніде; або ж через те, що місце, де сиділи січею козаки, було дуже високе, одкрите, де-небудь коло правого берега Дніпра, звідкіля видко було усе, що робили запорожці татарам, які сиділи на лівому боці Дніпра.
Кожна січ звичайно будувалась так, що в ній було передмісття, гассан-базар, або крам-базар, і кріпость, або ж замок. У кріпості була церква, завжди на імня Покрови пресвятої Богородиці, і опріч церкви тридцять вісім курінів, або великих казарм, де містилось козацтво січове.
Хоча назвище куріня вийшло од слова “курити”, себ-то “диміти” і певно нагадує собою російське слово “курная изба”, а проте запорожський курінь XVIII століття зовсім не був “курная изба”. Це був рубляний із товстого дерева будинок, 44 аршин завдовш, 8 аршин завшир, з мережаними одвірками та помальованими лутками, як те можна було бачити кілька років тому назад у дворі однієї обивательки містечка Никополя, Катеринославського повіту, де була в XVII столітті Микитинська Січ.
Старшина в Січі була така: кошовий отаман, військовий суддя, військовий писарь, військовий осаула, далі 38 курінних отаманів, за ними хоружний, бунчужний, перначний, довбиш, пушкарь, гармаш і инчі. Усіх з початку життя запорожського козацтва було 49, а потім того 149 чоловік.
Уся ця страшина завжди вибіралась що-року, першого січня, починаючи з кошового і кінчаючи останнім чином. Кожний із старшин ходив звичайно тільки один рік, після чого козацтво або лишало його на тому ж таки уряді, або ж скидало геть. Треба було мати дуже велику славу проміж усім козацтвом, щоб воно лишало якого із старшини на прежньому уряді. Такими були у запорожців, наприклад, кошові отамани Іван Сірко та Петро Калнишевський, військові судді Семен Яремович та Микола Тимофійович ( він же Касап) та військовий писарь Іван Глоба, які кілька років підряд виконували своі обовъязки запорожських  старшин.
Хоча вибори січовоі старшини у запорожців робились у той же день, коли бував і поділ усіїі військовоі землі, а проте при поділі землі ніколи не було в Січі того, що робилось при виборах старшини. Коли товариство одразу не спинилось, кого саме вибірати за старшину, і одна сторона починала вигукувати одного кандидата, а друга другого, тоді супротивники часто доходили да такого запалу, що кидались один на одного і учиняли великі шкоди друг другу, таксамо, як теє бувало колись-то у вільних, вічових городах північноі Русі, Новгороді та Пскові. Тоді супроти забіяк виступали старі, поважні діди- січовики і то словом, то бичами урозумляли бунтарів. Після того виводили обраного усім товариством за кошового отамана і становим його перед усіма насеред майдану. Вибраний, по старовинному звичаю, тричі одмовлявся од великоі чести, яку йому виявляли козаки, і тільки після третього разу брав кошовську булаву у руки і низенько уклонявся усьому товаритсву на всі на чотирі вітри. За кошовим таким же порядком вибірали військового суддю, писаря, осаулу і инчі чини. Після обрання усієї старшини звичайно була велика і бучна гульня, геть скрізь по всій запорожській Січі з кобзарями, бандуристами та лірниками, з скоками, та вибриками та вигуками.
Усього люду в Січі було 10,000- 12,000 війська, а по всій краіні запорожській, перед скасуванням Січі , близько 100,000 чоловік.
В Січі козацтво жило без жінок і звалось лицарством. Воно знало тільки одну війну і завжди ладне було повстати супроти першого ворога, хто б він не був і де б він не зъявлявсь.
Складалось те лицарство запорожське із ріжного люду, а із украінців найбільш усього. Такечки в Запорожжі були- украінці, росіяне, ляхи, галичане, татаре, турки і инчі. Кожний, хто вступив в Січ, коли не був православним, мусив хреститись, потім того, як що не знав украінськоі мови, повинен був навчитись іі; далі мусив вивчити усі козацькі справи, слухатись старших і кріпко держави старовинні козацькі звичаі.
Із чужоземців, які пробували в Запорожжі і зостались відомі історіі, найславетніші були: Мартос, гишпанский гранд, чи хоч великий пан, який зъявивсь Січі ще в XVII столітті; далі англик Рондо, який лишив після себе дуже цікаві записи про життя запорожців в XVIII столітті; астроном Ейлерс, турок Мехмет, він же в православній вірі чернець Памва, великий богомолець і прозірливець, до якого приіздили з ріжними питаннями люде із далеких кутків Запорожжа та Украіни; хрещений жид Коваль, потім священик Ковалевський, церковний красносповець, добрий читака і співака.
Не вважаючи на очевисту і дійсну різноманітность укладу усього запорожського низового війська, воно усе ж таки являло із себе одну цілу і нероздільну громаду, дякуючи найголовнішим основам, на яких завжди держався уклад того війська.
Ці основи- воля, рівноправство, товариство, громада, визволення із бусурменського полону невольникив- христіян, охорона немочних, се-б то жіноцтва, старих людей і малих дітей.
По свойому укладу уся запорожська громада була таким же на півдні Русі народопавленством, яке було ранійш того на півночі, а Пскові та Новгороді,  тільки в далеко ширших межах і в ближчі до нас часи. Те, що робив віовий дзвін і литвари своіи згуками скликали увесь люд, усякоі статі і всякоі змоги, на майдан за-для рішення найголовніщих питаннів краіни на зразок того, як вершать за наши часи усі своі справи вільні громадяне швейцарських кантонів, або ж сполучениї американських штатів.
