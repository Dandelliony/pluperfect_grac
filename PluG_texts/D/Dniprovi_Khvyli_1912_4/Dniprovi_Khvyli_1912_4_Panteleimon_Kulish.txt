Пантелеймон Куліш
В цьому місяці минуло 15 років зо дня смерті одного з найбільших письменників і діячів украінських, шевченкового приятеля і товариша, Пантелеймона Куліша. Багацько заслуг має Куліш перед рідним краєм. Був такий час, коли імя його широко греміло по всій Украіні, як імя ватажка і проводиря украінського національного руху. Куліш і Украіна було щось одне, нерозлучне… Було це в славні 60-ті роки, коли сталося стільки великих одмін у житті всієі Росіі, коли розпочато реформи усього укладу громадського життя держави, коли широкою хвилею розлився народолюбний рух по Украіні, і письменство наше розвивалося ще під свіжими чарами безсмертних пісень великого Кобзаря…
Молодим хлопцем-школярем полюбив Куліш Украіну та іі безталанний люд. Пішки сходив він усю правобережну у лівобережну наддніпрянщину, придивляючись до життя кріпацькоі Украіни, збіраючи й записуючи народні думи, пісні і перекази про славну минувшину. З тих записів склалися згодом славні кулішеві “Записки о Южной Руси”, які Шевченко називає у свойому Дневникові “прекраснійшою, найблагороднійшою працею, бриліянтом у сучасній історичній літературі”.
Разом з Гулаком, Костомаровим, Шевченком та иншими народолюбцями, що склали року 1847 кирило-мефодієвське братство у Киіві, марив Куліш про щастя-долю Украіни у вільній новій семьі славянських народів, і разом з братчиками покутував ці мріі тюрмою та засланням, забороною писати і друковати.
Коли повернуто було йому волю, Куліш переіздить до Петербургу і з року 1856 роспочинає жваву й блискучу літературну діяльність: друкує 2 томи “Записокъ о Южной Руси”, друкує славну свою історичну повість “Чорна Рада”, видає “Граматку” для народнього читання, украінські провідні священика Гречулевича, “Народні оповідання” Марка-Вовчка украінський збірник “Хата”, видає 39 книжочок “Сільськоі бібліотеки” для народу, містить по часописях статі про украінську історію та письментсво, редактує твори Котляревського і Шевченка, а коли з 1861 року починає виходити  в Петербурзі перший украінський журнал “Основа”, Куліш стає головним співробітником того журналу. У збірнику своіх віршів “Досвітки” (1862 р.) Куліш кличе земляків до праці над відродженням рідного краю, леліє думки про часи, коли 
Збудується церква нова,
Під небо знесеться, 
Як істини вічне слово 
На ввесь мир прольється,
Як забудуть братів браття 
Мужиками звати,
Як у всіх нас на Вкраіні 
Одна буде мати.
Куліш був на похороні Шевченка у Петербурзі і промовляв над його труною.Це була перша прилюдна промова украінська в Петербурзі; в ній присягнув Куліш за себе і за товаришів своіх бути вірними шевченковому заповіту любити Украіну.
Невсипущий працівник, людина палкоі, гордоі вдачи, не помирив Куліш після шевченковоі смерти з земляками, одійшов од громади; перемінив де і чому своі погляди на історичну нашу минувшину, особливо на козацтво, і це порізнило його з украінськими вченими та письменниками. Іздив Куліш по всіх усюдах, жив за кордоном, служив у Варшаві, знов жив у Петербурзі, жив на хуторі під Борзною в своєі жінки, Олександри Кулішевоі (Ганна Барвінок), навідувався до Галичини; але праці на ниві письменства украінського не кидав. Доживаючи віку на хуторі, разом з вірною дружиною своєю, написав Куліш багацько віршів, поем, драм, історичних нарисів; переклав на нашу мову багацько творів славетних світових письменників: Шекспира, Байрона, Гете, Гейне та ин. Але найголовніша його праця- переклад на украінську мову усієі Бібліі – святого Письма старого і нового Заповіту. За цією працею застала його смерть. Поховано Куліша там же таки на його хуторі. Минулого літа 1911 року померла й його Дружина, заслужена письменниця украінська Ганна Барвінок. Виросла поруч з Кулішевою друга свята для нас могила.
