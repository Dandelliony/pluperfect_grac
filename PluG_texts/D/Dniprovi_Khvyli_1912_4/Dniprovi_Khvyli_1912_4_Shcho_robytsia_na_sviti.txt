Що робиться на світі
У Росіі
Ялта ( в Криму). 25 янв. Помер під Ялтою на своій дачі генерал-фельдмаршал Д. А. Милютин. Небіжчикові було 96 років. Три дні перед ним померла і його дружина. Покійний граф ьув з 1858 року воєнним міністром. Він був одним з великих ворогів кріпацтва і допомагав уряду його скасувати. За його почином заведена у Росіі в 1874 році воєнна служба для всіх і дуже полекшена салдатська служба, З царського наказу графа Милютина ховали з великими почестями. І графа і його жінку поховано в Москві.
Вільна. Городська дума клопочеться про те, щоб у вільні було одкрито університет у пам'ять 300-ліття царювання Дому Романових. Колись у Вільні був польский університет, але в 1832 році його зачинено. Городська дума дає од себе мілійон грошей на університет, аби тільки його одкрили.
Церковний собор. Сінодальні архиєріі порішили на раді лаштуватись до церковного собору.
Петербург. Чужоземні гості. Недавно приіздив у гості до нашого Царя чорногорський король Миколай і вже повернувся до дому. Перед тим приіздили в Петербург французькі гості- представники городськоі думи в Парижі. Іх вітала дуже бучно петербурська дума.
“Житній Колос”. У Киіві, Петербурзі та по инших містах лаштуються до свята “Житнього колоса”- такого свята, коли збіратимуть по вулицях гроші для голодних.
Чума. У степах астраханської губ. Знову зъявилась чума.
З голодних краів. Оренбург. В городі лютує синний тиф. Лікарні повні слабих. 
Казань. В семи повітах зараховано 101 випадок тифу і 44 цинги.
З Симбірська і Взятки сповіщають, що там лютує страшенний голод. Люде сидять майже без шматка хліба. Земськоі допомоги немає, бо не стає грошей, через це усім одмовляють.
Повітряна почта. З весни будуть робити спроби пересилати почту на аеропланах. Отож перше возили почту на конях, тепер поіздами, а скоро вона почне літати під хмарами. Поки що спробують пересилати так почту між Петербургом і недалечкими городами. Возитимуть почту спеціяльні авіатори. 
За кордоном
Китай. В Китаі оповіщено республіку. Презідентом обібрано Юаншикая. Імператор зрікся престолу і підписав конституцію.
Персія. Бувший шах Мохамед-Алі згоджується покинуть Персію з тією умовою, що йому буде призначено пенсію.
Турецько-Італійська війна. Недавно турки побили італійців у двох бійках під Дерною і Єль-Фрагиром у Триполі (в Африці). За те італійський воєнний флот бамбардирував турецький город Бейрут у Сіріі, над морем, недалечко од святоі землі. Бобмардировка, наробила туркам багато шкоди.
Англія. Забастувало більше пів-мілійона шахтарів копальників камінного вугля.
Австрія. Помер міністр закордонних справ барон Еренталь. Дякуючи йому Австрія недавно одняла од турків без війни дві губерніі- Босну  та Герцеговину. На місто Єренталя призначено графа Берхтольда. 
Німеччина. Берлін. Вибори в рейхстаг ( те,що у нас Держава дума) закінчились. Пройшло в рейстаг 100 представників од с.-д. партії на 317 усіх депутатів. Почалися засідання рейхстагу.
Португалія. Прихильники короля Мануеля підбурили почати велику забастовку, яка охопила всі фабрики. 
Балкани. Землетрус. На островах Егейського моря; Зенті, Еліс, Кефалоніі та других було чути, як земля тряслася. На острові Зенті завалилося багато будинків, поранено 100 душ. Збитків обчислюють більше як на мілійон рублів.
Балканська спілка. Німецькі газети пишуть, що має повстати балканська спілка, до якоі пристануть Греція, Болгарія та Руминія під опікою Австро-Угорщини.
Турція. На острові Криті, який належить тепер Туреччині, почалось повстання. Народ на зборах ухвалив не признавати турецького уряду і оповістити республіку.
