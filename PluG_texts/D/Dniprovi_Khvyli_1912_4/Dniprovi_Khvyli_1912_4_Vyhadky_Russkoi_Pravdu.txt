Вигадки “Русской Правды”.
Од якогось часу наша Катеринославська “Русская Правда” почала друковати статті про украінський рух або, як вона зве, про “украінофільство”. В статтях оцих стільки всяких вигадок, стільки крутійства і гидких наклепів, що соромно з ними і в балачку заходити. Але ж “Русская Правда” видається на земські кошти, іі дурно розсилають селянам, і вона доходе до руктисячів людей; може хто і з наших передплатників дістає оту “Русскую Правду”, і статті іі можуть своєю брехнею чимало людей збаламутити, з пантелику збити; єсть же такі ймовірні люде, які гадають що коли написано в газеті, то це вже й правда свята! Отож зважаючи на таких читачів ми й мусимо сказати кілька слів за отті статті. 
Як хто ці статті читав, то тямить, що в них усе зводиться до того, ніби украінці ( “украінофіли”, так іх зве “Русская Правда”) домагаються  не більше і не меньше як одірвати Украіну од Росіі і прилучити іі до Австріі! На що це могло б здатись, для чого украінцям захтілося такого дива – “Рус. Правда” певно й сама не зуміла б зьясувати, і каже тільки, що украінці стараються, “въ интересахъ и цъбляхъ вовсе, конечно, не малорусско-народныхъ, а своихъ собственныхъ т.е еврейск-инородческихъ”. Одже, виходить так ніби украінці – і євреі й інородці разом. Може це й так, може, скажемо, Грушевський або Ефремов і більше євреі й інородці ніж д.Ліпранді, теперішній редактор “Рус. Правды”, але ось біда тільки в тому, що про якесь одірвання Украіни  од Росіі, а тим паче- приєднання іі до Австріі, до цього ніхто із украінців ще не додумався! Навіть, як би спитати першого ж украінця, який стрінеться, що він дума про таку чудасію, як оте “одірвання”, так він з дива тільки очи витріщить. Та й справді: щоб одірвати 25 милійонів украінського народу (стільки нарахував іх офіціяльний перепис 1897р.), який заселяє величезний простір землі, який скоро вже 300 літ як своєю волею злучився з братнім і єдиновірним великоруським народом, який тисячами живих ниток звязаний з усією Росією, - щоб одірвати цих 25 милійонів, треба, щоб вони сами того забажали. Але кому ж з нас навіть сниться якась Австрія? Чому ж тоді не Турція або не Китай? І сама ж “Русская Правда” запевняє, що народ украінський ані в думці не має одділятись од Росіі, що це тільки жменька “безпочвенныхъ фантазеровъ” дума про одділення, що це тільки “украінофіли” мріють про нього. Так на віщо ж тоді “Р. Правді” боротись з вітряками, невже немає у неі якихсь важніших і серьйозніших справ? 
Та хто ж таки, нарешті, оті страшні “украінофіли”, що можуть так лехко переміняти карту Європи, одривати од одноі держави половину та до другоі доточувати? Досі украінофілами звали людей, які люблять свою Украіну, іі мову, письменство, побут, звичаі. Таке украінофільство тягнеться уже більш ста літ, і батькові украінофільства- Котляревському ще за часів міністра Плеве поставлено в Полтаві памятника, найбільшому поетові украінському- Шевченкові тепер ставлять памятник у Киіві і сама ж “Рус. Правда” збірала на той памятник гроші. Імператорська Академія Наук друкує у совіх виданнях статті украінською мовою, а Св. Сінод видав уже ціле четверо-євангеліє на тій же таки мові. Все це ніщо инше як украінофільство. А “Рус. Правда” каже: “къ несчастью, у насъ очень многими украинофильство превратно понимается, какъ якобы только культурное и потому невинное стремленіе, напрвленное къ сохраненію особенностей литературы и быта южной и юго-западной Россіи ”. Выходе, що “Русская Правда” мудріша за Академію, за Сінод, за саме правительство, бо всі вони досі нічого страшного в украінофільстві не бачили, а от “Р. Правда” таки побачила і теперички репетує на гвалт. Пізно тільки взялась вона за розум, бо ось у самій же таки “Р. Правді” в №1472 ( од 26 ноября 1911 р.) надруковано спеціальну статтю про концерт Катеринославськоі “Просвіти” з великими похвалами і лекціі украінською мовою Д. І. Яворницького, і самій Просвіті. Де ж тоді були були очи “Р. Правди”? Виходе що й вона до сонму мазепинців сопричислилась! А може таки справді після того вечора у нас задумали продати Катеринославщину німцям, чи полякам, чи вже не знаєм кому? Може ото підчас танців на вечорі про ту продажу і змовлялись? 
Одначе годі жартувати. Запитаємо “Рус. Правду” серйозно: нехай вона вкаже нам хоч один-однісінький факт, який світчив ж, що  украінці думають про одірвання од Росіі і що в них є якісь особливі симпатіі до Австріі. Чи не в тому ті симпатіі до Австріі. Чи не в тому ті симпатіі виявляються, що украінські часописі кожного дня тільки про те й пишуть, як тяжко жтветься нашим землякам під польським пануванням в Австріі? Нічого сказати, добрий способ нахилити когось до Австріі! 
На останку пригадаємо, що “Р. Правда” каже, буцім то укаінський депутат австрійського парламенту проф. Дністрянський заявив, що треба викликати війну між Австрією й Росією, одірват ад Росіі всю Украіну од Карпатів по Кавказ і утворили з неі украінське королівство під берлом габсбургів… Як би дійсно проф. Дністрянський сказав би щось подібне, то не було б великого дива: адже він підданий Австріі і, як такий, може любити свою династію, бажати ій прилучити до себе не тільки Украіну, але хоч і всю Росію. Так само, не було б нічого дивного, як би якийсь депутат у нашій Думі говорив щ о треба одділити Галичину в купі з усіми иншими славянськими землями од Австріі і прилучити іі до Росіі. Але річ у тому, що деп. Дністрянський нічого подібного й не говорив, і “Р. Правда” простісінько бреше, вигадавши таку нісенітницю. Говорим це р=певно і берем усю відповідальність на себе за ці слова. 
Міркуйте ж тепер, люде добрі, самі яка правда в отій “Русской Правдъ”!
