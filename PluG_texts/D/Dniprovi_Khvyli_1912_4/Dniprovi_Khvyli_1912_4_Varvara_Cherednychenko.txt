Трохим
Поки хозяін одпустив Трохима йти, йому все здавалося, що про його забули. 
Аж ось його одпущено…
Трохим спустився в подвал, де містилася його кватиря, переодягся в чисту одежу, перехристився і нешвидко вийшов. Був він низенький невидний мужик з рідненькою русявою борідкою і маленькими очима, котрі як два вогника світилися між великих скул та навислих брів, одрізняючись на диво тонким, гарним носом. Здавалося, що він усього боявся.. І зо всіма поводився так, ніби од кожного ждав собі по потилиці. В городі жив давно уже. Служив за дворника. Жив тільки з сином, бо жінка померла три роки назад. Десь далеко на селі був у його колись клапоть землі, але брати забрали його собі… Трохим не перечив. Поздоровляв братів два раза на рік з святами. Вони теж иноді писали йому, прохаючи грошей.
Вийшовши на вулицю, йому аж полегшало трохи: тепер вже ніхто не припинить йому путі, чого Трохим з самісінького ранку так дуже боявся. Коли він пройшов кільканадцять хвилин -щось велике, сумне почало рости в душі Трохима. Він ішов одвідати сина… Лікарь казав йому, що цього дня повинна буть операція, без котроі Пилипчик не зміг би одужати. Як то хлопцеві!...
І чим далі йшов Трохим, тим важче ставало йому. Все, на що він надівся, здається, так недавно, все чим його втішали, і всі ті думки, котрими він сам себе підбадьорював раніш- тепер одне за другим тихесенько зчезало, наче пара з рота: тихо, непомітно…
Прибрав шагу, наче тікав од думок!
А день був чудовий!
Сонечко, такий рідкий гість в зімовий день, весело сіяло. Зрадівши висипана на вулицю дітвора і іі дзвінкий регіт, і неясні згуки мови, і навіть плач такий же несподіваний, як і все іхнє, дитяче, вносили щось нове у власний гомін вулиці, по котрій затурбовано спішили люде, іздили трамваі і звощики, тихо прохали милостині старці і голосно кричали рознощики… Трохим вже йшов швидко. З його почервонілого обличчя капали краплі поту, але він не помічав іх. Сум і безнадійність майже заволоділи ім. Він боявся думать про сина. В середині хтось непроханий наче струну натягнув тонесенько-ніжну… Одне слово якесь, і зобреніла боляче струна. І Трохим інстинктом старався не зачипати… Він жахався думати, дивиться, слухати! Жахався вгадати, жахався побачити на чиєму небудь обличчі, почути в цьому багато-голосому гомоні вулиці те- невідоме, важке, що було зараз альфою і омегою його життя.
- “Ох, Пилипику!”
Боже ж мій, як забреніла струна… Похолонуло серце. Не думать тільки…
Ось і лікарня!
Великий, білий, багатоповерховий будинок, з блискучими на сонці вікнами, стоіть за залізним барканом. Коло брами перекупи гостинці продають. Мовчки похиливши голову пройшов Трохим повз іх. На першому східці зупинився трохи…
Палата, в котрій лежав Пилипик, була на третьому поверсі. Придержуючи одною рукою тремтяче серце, а другою держачись за поручні, швидко пробіг Трохим щаблі… Але в палату щ ене пускали: було рано. В коридорі перед високими білими дверима чекала купка людей, більш жінок, з вузликами. До прийому зоставалося ще пів  години. Не дивлячись на те, що Трохим був уже кілька разів і ждав як і всі до відомоі години, йому тепер стало чудно: як він може чекати тут, коли там за скляними дверима лежить його дитина, про яку він не знає нічогісінько… Треба зараз ж йти! Але… підійшов до дверей, подивись крізь скло і … мочки одійшов, ні на когось не дивлячись.
- “Кажете, ця бабка пособляє наговореною водою?”
- “Єге, що й казать, знаюча: випила три шклянки, як рукою зянало!”
- “Ох, та я до сметри була б вдячна… Ці дохтурі тільки душу висмоктують… приходь та приходь, щоб моє лихо вже до іх пішло, та все носи!”
- “А де вона живе, кажете?”
- Чулося в купці баб…
- “І ходить він чоловік Божий і зіму і літо босий без шапки, от я і питаю раз його”…
Оповідала якась жінка у другому кутку.
Подивись Трохим на вузлики і згадав, зо забув купить синові гостинця. Кинув око на двері і рушив вниз за гостинцем.
Купивши, коли за брами, два апельсини, він швиденько попростував назад… Там жінки балакали вже про нові мощі. Трохим став коло дверей і дививсь.
Бачив він довгий коридор, в який падав свій через одчинені двері палат… Кали це вийшла з крайніх нянька… Висока, худа, безноса, з рябим, дуже не гарним обличчям, навіть страшна у свойому білому халатові. Трохим притьмом кинувся до неі…
- “Що, як Пилип Руденко??. 
Та пізнала його згадавши про гривеники і злоті, які Трохим не забував сунути ій до рук кожен свій прихід.
- “О, ваш синок молодчина, скоро од нас до вас побіжіть”!
- “Не-в-же-ж !?.” – Мало не кинувся обнимати й цілувати няньку.
- “Синок”!...
- “Таточку”!
В грудях стало зразу ж дуже боляче, радісно-боляче… Розірвалася струна!
І з очей у Трохима покотилися сльози.
Він іх соромився… Усміхався… А вони котились і котились, щось підкотилося до горла і він приавши до ліжка сина заплакав, як мала дитина…
Хворі діти здивовано дивилися на тата Пилипика… Нянька замовкла з лайкою на вустах, за те що той війшов не в положену годину… Але через кілька хвилин Трохим весело оповідав синові про домашні діла і як з дорослим радився про все, що йому треба було зробить. Потім він згадав про гостинець.
- “Таточку, істи мені лікарь не дозволив”!
- “Тоді ти випьєш іх, добре”? 
- “Авжеж, лікарь пити дозволив”!- поважно одповів десятилітній Пилипик, перебираючи худими жовтими рученятами товсте шорстяне одіяло. Трохим в кружку вижав сок апельсинів і дав синові, а мнякину зьів сам. Поки не дозввонив дзвінок, любенько говорили батько з сином. Зітхаючи попрощався Трохим з сином, згадавши, що дома він не знайде порожню хату… В голові ж буда думка, що скоро все минеться і Пилипко знов буде з ним. Знову вони будуть читати казки і усякі цікаві книжки. Хоч тепер уже Трохим не дозволить по цілим годинам, часто по цілим дням сидіти Пилипику за книжкою… Як би не було цього, не причепилася б і хвороба! А він дурний радів, що хлопець сидить тихо, не порве чобіт і одежі на дворі…
- “Ох, дурний, дурний”!...
Додав він сам собі, йдучи до дому.
- Сказано, як би мати жива була, то і Пилипко був би здоровий, і так думаючи дійшов він до дому…
А в цей самий час, коли Трохим давав собі обіцянки поводитись інакше з сином, в лікарні плакав і стогнав Пилипко… Як пішов батько, йому стало дуже погано. Він хапався руками за одіяло, подушку, голосно плакав, прохав помочи, кликав Бога, кликав батька свого…
Перелякана нянька не знала, що робить, ій сказали хворі, що Пилипко пив сок з апальцин, і вона боялася кликати доктора…
Пилипкові очевидячки було дуже погано. Тоді покликали лікаря. Прибігла милосердна сестра з цікавим романом у руці… Та вже ніщо не пособило!... І коли ясний новий місяць зійшов десь високо-високо в темряві неба, Пилипика не було на світі, і тільки його маленьке тіло з синіми смугами на голеній голові й коло лівого вуха зосталося в палаті…

