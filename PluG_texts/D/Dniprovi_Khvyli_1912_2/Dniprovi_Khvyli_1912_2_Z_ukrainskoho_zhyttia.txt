З украінського життя.
Ялинки на Катеринославщині. Минулими різдвяними святками, як звичайно, но деяких селах уряжались ялинки для дітей. Підчас дитячих забав на ялинці читалися вірши та байки і співалися пісні. Ялинка, улаштована мануйлівською «Просвітою», мала, звичайно, чисто украінський характер. Діти виголошували украінські вірші, співали гуртом пісні. Усім дітям, що були на ялинці (а іх було більш 250) роздано було ласощі в торбинках з написом «не забувайте Просвіту!», а також книжочки, закуплені за гроші — 15 руб. — подаровані на цю мету катеринославською «Просвітою». Такий же характер мала ялинка улаштована в с. Дієвці — самими ж селянами. Тута також була украінська декламація й співи, а дітям роздавано ласощі й книжочки. По місцевих газетах подаются звістки з ріжних сел пр різдвяні ялинки, на яких сливе скрізь були й украінські номері співу й декламаціі. 
Украінське життя у Москві розвивається дуже жваво. Осередками цього життя являється музично-драматичний гурток «Кобзарь», де головою відомий оперний артист Іван Алчевський, і украінська секція товариства Прихильників славянськоі культури. Обидва ці товариства мають власні помешкання; особливо гарно розвивається «Кобзарь», на концертах якого виступають, дякуючи заходам пана голови, артисти імператорськоі і приватноі (Зіміна) опери. На засіданнях украінськоі секціі т-ва «славянськоі культури читаються дуже цікаві наукові доклади про украінознавство і ведуться балачки на ці теми. Тепер у Москві починає виходити «Украинская Жизнь», яка також сприятиме гуртованно украінців, объеднуючи украінські літературні сили у Москві. 
«Гетьман Дорошенко» — нова пьєса Л. Старицькоі-Черняхівськоі — виставлявся з великим успіхом труппою М. Садовського у Киіві. Пьєса пройшла вже десять разів, аж ось з наказу п. киівського губернатора заборонено більше іі виставляти. 
Украінське народнє мистецтво на зьізді художників у Петербурзі. Минулими різдвяними святками у Петербурзі одбувся зьізд художників і діячів мистецтва. Серед ріжних питань, про які говорено на зьізді, виникло питання про художню допомогу кустарям і взагалі про народнє мистецтво, про потребу націоналізаціі цього мистецтво, про потребу націоналізаціі цього мистецтва і додержування стіля. Але виявилось, що для більшости членів зьізду саме поняття «національного стіля в народньому мистецтві» є незрозуміле. Даремно д. Щербаківський, помічник директора киівського художного музею, доводив, що існує велика ріжниця між національним стілем у великоросів украінців, поляків та инш., що один і той же сюжет інакше змалюють або розроблять яким иншим способом великорос, а інакше украінець; але все це д. Щербаківський говорив даремне: члени зьізду були глухі й сліні на його резони…
Будівництво в украінському стілі робить все більші й більші успіхи. У Киіві недавно відкрито на Курінівці будинок народньоі школи імени С. Ф. Грушевського, збудований в укр. стілі. У Харькові збудовано дуже стільний будинок І. Х. Бойка на Мироносицькій вулиці по проекту архітектора С. П. Тимошенка. Там же у Харькові мають будувати в укр. стілі художню школу. У нас в Катеринославі й околицях його збудовано вже коло десятка невеликих будинків в укр. стилі, а на проспекті докінчається будівля великого будинку В. М. Хрінникова, до найменьшоі дрібниці додержаного в укр. стілі. 
Ювилей С. Павленка. 19 декабря минуло 25 років літературноі діяльности Сергія Павленка, досить відомого украінського поета, публіциста і громадського діча. Катеринославська «Просвіта» привітала ювилята такою телеграмою: «Рада катеринославськоі Просвіти вітає вельмишановного Сергія Павловича з днем 25 ліття його літературноі діяльності і шле сердечне бажання довгих літ праці для добра рідного краю». 
Украінські книгарні в Одесі. До недавнього часу в Одесі істнувала одна украінська книгарня «Діло», а сце тепер одчинилася нова книгарня під назвою «Просвіта» (Ніженська, 53). Властиво кажучи, ця книгарня істнувала ще й раніше під орудою В. Хоменка; тепер же іі впорядковано наново і справу поширено. Коли ж то наш Катеринослав спроможеться хоча б на одну украінську книгарню?  
