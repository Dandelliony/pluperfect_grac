Концерт зтворів Я. С. Степового у Москві.
Коротенька замітка в № 263 Ради 1911 р. — за украінський гурток «Кобзарь» у Москві — кінчалася бажанням, щоб «артисти гуртка «Кобзарь» по змозі знайомили слухачів своіх з творчістю наших композиторів молодшоі генераціі». 
Одним з таких талановитих молодих композиторів можно вважати Я. С. Степового, творам якого був присвячений в «Кобзарі» концерт 28-го декабря. Сама думка за цей концерт цілком належала голові гуртка І. А. Алчевському, відомому видатному співцеві Московськоі Імператорськоі Опери. Молодого композитора було закликано з Петербургу. До програми концерта було введено найкращі твори Степового за для співу, закликано було найкращі сили Московських оперних театрів. Меццо-сопрано Калінович, з дуж гарним музикальним почуттям виконала ніжну колискову пісню «Місяць ясненький» (на слова Лесі Украінки), бас Павловський виконав дуже гарно кільки №№, з яких найбільше вражіння, глибоке й чуле, зробили «Ой поля» (на слова Кониського). Баритон Томашевський дуже артистично виконав «Із за гаю сонце сходить». Не мало успіху випало на долю сопрано Д-ки Калиновськоі, яка співала одні з найкращих творів Степового — «Скоро сонце засміється» й «Не беріть із зеленого лугу верби». Ці речі, а також дует Алчевського й Томашевського «Не цвітуть квітки зимою», та «Ой поля» зробили на слухачів найглибше вражіння. 
Яків Степанович Степовий — учень петербургськоі консерваторіі і завше дуже щиро ставився до украінських петербургських гуртків. З його допомогою завше складалися усякі музикальні вечірки украінськоі молоді, ніколи не одмагався він акомпанірувати артистам в концертах, що впоряжали ріжні украінські організаціі в Петербурзі. Освітанніми часами Степовий дуже цікавився старовинними наголосами украінського церковного співу, народними піснями. На превеликий жаль, він так обтяжений усякими справами в Петербурзі, що не може довший час гостювати де небудь в Украіні на селі. Він придбав би там певні музикальні підвалини за для розвитку свого гарного, видатного композиторського талану. 
Творчість Степового глибока, ній виразно лунає щиро украінська композиція, мелодіі не взяті з тоі або другоі пісні народньоі, але вони наче викохані на укранському лоні — в них чується украінський сум невтішний, ніжна, глибока ласка. Гармонізація вже стоіть на европейських основах і д. Алчевський, в своій передмові до концерта, зовсім справедливо висловився, що твори Степового виводять нашу рідну музику на широкий світ, ставлять украінські мелодіі на одну висоту з сучасними європейськими творами. Од себе додамо, що романси Степового по настрою ближче підходять до романсів Гріга. 
Слухали концерт 28 декабря з великою увагою, в просторному залі «Кобзаря» зібралось багато украінців і чимало великоросів. Усі були захоплені музикою, гарним виконанням, красою творів. Деякі речі повторювалися кілька разів. Панував якийсь такий гарний настрій, почувалось якесь єднання між слухачами й виконавцями. Хотілося ще й ще слухати ці чулі рідні мелодіі, й артисти охоче повторювали, співали з якоюсь щирою ласкою й до молодого композитора, й до слухачів, які так захоплювалися чарівними згуками. В кінці концерта композиторові зроблено сердечні оваціі. Усім хотілося його вітати, шанувати, дякувати. 
Перед другим відділом концерта, д. Петлюра подав деякі характеристики тих украінських поетів, на чиі слова утворив музику Степовий.
Дуже гарне вражіння зробив оцей концерт і уся проста, щира атмосфера украінського гуртка «Кобзарь». Голова гуртка І. А. Алчевський своім чудовим артистичним виконанням особливо захоплював й чарував слухачів. А ще більш можна його подякувати за упорядкування цього концерта, який дав таку моральну запомогу молодому композиторові й виявив поступ нашоі рідноі музики. 
І ця атмосфера єднання артистичного й щирого насртою була здебільшого утворена І. А. Алчевським, його видатним артистичним талантом і громадськими відносинами до гуртка. 
