Новини нашого письменства.
Улюблені народні украінські казки, троє з кращих казочок світових дитячих письменників; цікаві оповіданнячка про собак, з яких діти навчаться розуміти й поважати деякі рухи й вчинки собаки; миші, іх первісне й теперішнє життя, миша — співуха; пташки — соловейко, одуд, горобець — турботливе життя пташок; злиденне, сумне життя шахтярського заробітчанина — татарина, який покинув дома кохана родину й серед чужих, ворожих людей шукає заробітку й рятує цих людей підчас пожежи в шахті; нарешті збірничок веселих віршів та приповісток — такий ріжнородний і багатий матеріял для дитячого читання дають перелічені вгорі десять книжочок «Украінського Учителя». 
Випускаючи іх, видавництво, видно, дбало про інтереси дітей ріжного віку: разом з народніми укр. казками із збірки Б. Грінченка, «червоною шапочкою» й де-якими инш. Оповіданнями, що залюбки слухають і розуміють і діти дошкільного віку, видано й «Ахметку» С. Черкасенка, якого з повним розумінням можуть прочитати тілько старші діти першого періоду шкільного віку. 
«Ахметка» є кращою книжочкою з тих книжок, що належать у цьому десяткові украінським авторам. Важно в свій час дати до рук дитині (та й дорослому читачеві з поміж темного селянства й робітництва) таку книжочку: національні й релігійні ріжниці не заважатимуть ій тоді хоч би й «мухоіданинові» (як дражнили «Ахметку») зазирнути у душу душею й побачити й зрозуміти радість, і смуток, і гуманні пориви тоі чужоі души. (NB. Пояснюючи в книжці незрозумілі слова, щоб же було сказати, й що-то воно «штейгер», «мазут», «рурка»!).
Меньш вдалою з книжок укр. авторів треба вважати оповідання д. Сірого «Про горобля, славного молодця». Автор взявся «вибілити» горобця, який на його думку, в розумінні народньому є грабіжником і злодюгою, і повторює в своій книжочці навіть такі забобони народні «Вона, погань (с. т., горобці) Христа вигрібала з ями, та кричала мучителям, що він ще «жив!» «жив!» А потім, щоб довести, очевидно, що «пташка ця стає людині у великій пригоді і не зневажати іі треба, а щиро шанувати», починає вустами самого горобця збивати народні забобони й росповідати про клопотливе та користне життя цієі пташки. При тому горобчиха в одному місці каже: «Не добро його (людини) крадемо ми, а беремо тільки те, що нікому не потрібне, тай то не завжди». Горобець тут згодився з нею, а в иньшому місці сам хвалиться горобчисі: «Сама знаєш, що то за щастя — сидіти десь на сояшникові й лузати насіння, або залізти в конопляник і дзьобати сімня!»
— А хіба ж сояшники та конопляники не добро моє? — спитає колись д. Сірого якийсь селянин, котрому до рук попаде його книжка. Після оповідання д. Сірого як що й шануватиме маленький читач горобця, то хіба тілько через те, що д. Сірий пише, що так треба, себ то з пошани до друкованого слова. Чуттям же цього він не зрозуміє, через те й переконанням таким не перейметься. Пригадуємо ми, як прекрасно справився з таким завданням у свойому оповіданні «Старий воробей» російський письменник М. -Сибиряк: і сміються багато діти, читаючи його повідання, але ж і тужать виразно, коли автор оповідає про безщасну загибель цілоі горобинячоі родини, й тут же на очах переймаються якимсь теплим почуттям до непосидливого турботника — старого горобця. І разом з тим з цього коротенького оповіданрячка хоч розвідку пиши до підручника — так багато у йому змісту! Коли вже видавництво намірилося заводити у цей десяток оповідання про горобця; то краще було б вже «Старого воробья» перекласти! 
Дуже добре складено збірник великих віршів та приповісток «Сміховина». Він зразу уводить маленького читача в круг чисто дитячоі думки й фантазіі і дає дитині дуже багато цікавого матеріялу для веселоі розваги. Ті приповістки й віршики, що уміщено в збірнику, можуть викликати в памьяти читача багацько иньших подібних народніх укр. приповісток, відомих дітям; а «Чижикове весілля», наприклад, може трохи й незрозуміле дитині міста, — у сільськоі дитини викличе просто захоплення. 
Переклади з чужих авторів уміщено в чотирьох книжках виданого десятка. Д-ка М. Загірня переклала «Цікаві (справді цікаві!) оповіданячка про собак», д. О. К. — оповідання проф. М. Богданова «Миша». Викликати сімпатіі читача до цього звірятка без порівняння важче ніж до горобця, а як просто й добре справився з своім завданням проф. Богданов. Його повіданнячко про колишнє й теперішнє життя хатніх мишей та про мишу — співуху читається увесь час з повним зацікавленням, хоч, правда, написано його вже для більшеньких дітей першого періоду шкільного віку: воно викличе в них багато запитань не тільки про мишаче життя, а й про колишнє й сучасне життя людини. Про переклади з Г. Андерсена (переклад М. Загірньоі) й Ш. Перро (пер. С. Русовоі) говорите не будемо: ми радіємо, коли бачимо такі переклади: хоч потрошку, а все ж таки зменшуються ті величезні скарби світових перлин в дитячій літературі, яких поки що не можуть знати украінські діти, або краще — досі ще можуть знати тільки в перекладах на чужу російську мову. Взагалі про цілий десяток книжочок, виданих оце «Украінським Учителем», треба сказати, що видавали іх люде, які, видно, добре знають, на які згуки можуть одгукнутись ніжні струни чистоі дитячоі души й які почування й пориви треба в тій душі викликати й закріпити. І ми певні, що книжочки ці швидко знайдуть собі просторий шлях до тих, кому такий гарний подарунок зробив к Новому року «Украінський Учитель». Тим більше, що й з зовнішнього боку іх видано дуже чепурно й старанно: прекрасна мова, виразні, гарні ілюстраціі, прикрашені стільними украінськими малюнками обгортки. 
	
