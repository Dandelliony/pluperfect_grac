Польські вибори і Сх. Галичина.
Пач. Павло з Іспаса при виборчій агітацї. 
Дня 26. жовтня ц. р. явилося трьох агітаторів в Коломиї в Товмачи і роздавали вже о год. 7. рано людям зі сіл брошури а то! «Проч з виборами» і «Чого хоче Народня Партія» «Визволення». В першій брошурі таке: 1) Не слухати і не йти мов які прихвостні за дурною і шкідливою паламарською та рабською політикою трудовиків і їх спільників, 2) скликувати в кождім селі віча і політичні наради, 3) лавою станути до виборчої урни». Саме закінчення брошури: «Голосуймо і вибираймо своїх українських послів, а як таких нема, то вибираймо собі і польських кандидатів, але таких, що стоять за українським народом, що знають наші болі і наші потреби. Йдім разом з польською демократією, селянством і робітництвом до спільної побіди в імя справедливости, рівности і братерства». В другій брошурі закликається голосувати на число окружної сеймової лісти в Станиславові ч: 3. 
Агітатори розліпили по цілім місті афіші «Радикального Голосу» в зазивом передплачувати і ширити сей часопис. В полуднє явився один з них, в походження з Волині, у д-ра Макуха в справі оснування радикальної партії в Товмами і виборчої агітації за листою ч. 3. 
На запит хто він є, заявив незнаний агітатор, малого росту, що він є агітатор з Коломиї, а прислав його до Товмача Павло Лаврук агітувати за окружною сеймовою листою ч. 3. П. С. Л. Визволене і лєвіца людова: 1) Др. Станислав Він ценц літ 33, літерат в Слободі рунгурській, 2) Василь Пігуляк літ 52, рільник з Іспаса пов. Коломия, 3) Козак літ 33, рільник і державний комісар в Пістині, 4) Дмитро Григорчук літ 52, рільник і державний комісар в Білоберезці, пов. Косів, 5) Василь Якібюк літ 56, господар в Криворівні. 
На запит д-ра Макуха, чому він як раз зявився у него, що єго новою Української Радикальної Партії котра вже заняла становище згідно з цілим українським до виборів політичним представництвом, не міг сей агітатор дати ніякої відповіди. «За чиї гроші агітуєте?» запитав др. Макух? - За Лаврукові. Др. Макух звернув йому увагу, що Лаврук є дуже скупий і на такі річи не давби навіть марки. Агітатор не умів дати на це ніякої відповіли. 
«Будьте ласкаві подати своє імя і назвисько, щоби я міг покликатися на вас, що вас прислав Лаврук агітувати за виборами, бо Лаврук пише заяви в «Ділі», що він участи в виборах не бере, а тимчасом самі признаєте, що Вас він висилає на агітацію за виборами. На се не подав агітатор свого імени і назвиська і звиняючися, що трафив на невластиву адресу відійшов. Подаємо до публичного відома, щоби вже раз представити п. Павла Лаврука нашому громадянству в властивім і правдивім світлі. 
Ся подія показує ясно, за чиї гроші видасться «Радикальн. Голос» в Коломиї і за чиї гроші п. Лаврук висилає на агітацію своїх агітаторів за окружною сеймовою листою ч. 3. в Станиславові. 
Др. Іван Макух.
Фабрикована акція. 
Щоби виказатися своїми хлібодавцями якоюсь роботою, платні за польські гроші наймити і виборчі наганячі видрукували в останнім часі в українській мові масу відозв, якими заліпили мури львівських вулиць і засипали українські села. 
Пошившись в назву «Український незалежний хлопський комітет», кличуть , до «братів селян», «громадян і громадянок», «мущин і женщин» на ріжні лади і тони, щоби взяли участь у виборах до варшавського сойму та голосували на їхню листу. Шайка очайдушних виборчих гієн, що з тілом і душею запродалися ворогам українського народу, у своїх громогласних відозвах ідуть походом на українську трудову організацію і полюючи на неосвідомленість народніх мас, обіцюють їм вибороти в польськім соймі ріжні грушки на вербі, як територіальну автономію для всіх українських земель, український університет у Львові, повну рівноправність української мови, свободу зборів, преси і слова, воєнне відшкодування, забезбечення воєнних інвалідів, вдовиць і сиріт, амнестію за всі політичні переступства і т. п. В своїх щедрих обіцянках посуваються так далеко, шо виповідають війну панам, обшарникам і фабрикантам, а навіть сміх слухати «чужосторонній» кольонізації і захоплюванню «чужинцями» нашої землі... 
Рівночасно ті самі запроданці, що лише дихають з ласки тихже «чужинців», тих панів, обшарників і фабрикантів, кидають болото на всю справжню українську організа цію і показують своє шило з мішз ка хоч би осьяким уступом: 
«Багато народів скористало - доброї нагоди, лише галицький хлоп, опинившися на роздорожу став довго чіхати себе в потилицю і міркувати та чекати, що з ним зроблять його пани і доктори. Сталося це очевидно тому, що Милосерний Бог не запримітив, що галицький хлоп через цілі віки виховувався в невідрадних обставинах і оневоленню, а коли дістав конституцію, то не робив так, як йому казав здоровий хлопський розум, але слухав ріжних панів зі Львова. Для того то хлоп, тоді, коли цілий світ робив революцію, послухав також львівського приказу і через свою темноту кинувся в шалений кровавий танець з Поляками. Наш хлоп глибоко переконаний в тім, що ті пани жиють духом і бажанням хлопа, дбають лише о його інтерес та ніколи його не проудадть».
 і дальше відозва їде на українську державну організацію та її уряд, на українське військо та його визвольну війну з Польщею і після довгих теревень та тему «фамілійної політики - і якогось комуністичного (?) раю, накликує не слухати тих, «які нас до тепер водили за ніс», але «українського незалежного хлопського комітету». 
Ніхто не сумнівається, що освідомлені маси українського народу оцінять як слід всю ту фабриковану акцію наших «опікунів» і не дадуться їхніми відозвами захитати в своїм твердім становищі. Рев виборчих гієн останеться, як належить надіятись, «голосом в пустині». 
До 1. 497. рг. Предсідник окружної виборчої комісії Ч. 55.
Не кандидує. 
Гром, Олекса Ориняк в Ориві пов. Стрий що дня до публичного відома, що не кандидує на посла до варшавського сойму.
Снятиннщина. 
У нас виборами громадянство не інтерсується, тільки громадські писарі примушені споряджувати виборчі лісти, за які казали собі громадам солено платити. До виборчих ліст ніхто не заглядає виготовлені вони на швидку руку, ще «докладнійше» від торічної конскрипції. Польські кандидати дідич Чайковскі людовець п. Марковскі агітують між своїми. Українців жаден не зачіпає. Дідичі, як Добик з Трійці проголосили, що тілько той може в лісі мати заробок, хто буде голосувати. В послідних днях між біднотою пущено поголоску, що той хто піде до голосування, одержить від дідича оден морг присівку. 
Дня 13. жовтня с. р. зїхав до Снятина делегат станиславівського воєводи, щоби особисто пошукати між Українцями «кандидата» на посла. Усмотреного кандидата староство «запрошувало» звичайном «везванєм». Візваний не знаючи, о що ходить затрівожений спішив до старости, де делегат воєвідства зводив негайно бесіду на вибори і приладив посольський мандат. Діставши відразу відмову, делегат не здражувався, тільки старався обіцянками наклонити до кандидовання. «Дістанете все чого забажаєте, боятися не маєте чого ми Вам дамо сторожу». Колиж намови не ділали делегат в подразненню сказав, правда, горять двори, але що тоді буде, як за кождий двір піде з димом кілька сіл.
З діяльности стрийської виборчої Комісії. 
О. Василя Дубу, пароха в Лецівсях, укарала окружна виборча Комісія в Стрию гривною 60.000 Мп. зате, що, не приняв членства місцевої виборчої Комісиї.
Уряд громадський в Труханові пов. Сколє постягав силою кари наложені окружною виборчою Комісією в Стрию, з Федора Зметанки і Дмитра Піруса по 60 000 Мп. в Михайла Юркова і Дмитра Туркова; по 10.000 Мп. за то що, нехотіли бути членами виборчої комісії в Труханові.
Заборона довірочних зборів. 
---
Турчанщина. 
Проготування до виборів в повнім розмірі. В цілім повіті переводятся ревізії у всіх визначнійших громадян. Поліція забирає дубельтівки ножі і тп. Кільканайцять українців арештовано. Арештованим непозволено взяти теплої одежі ні поживи, хотяй в горах вже сніги і мороз. Поліція говорить отверто, ---Заповідає також що дня 5 падолиста силою будуть гнати до видорів. Карпатська границя обсаджена військом.
На село людей дурити.
Не відомий нікому та скриваючись перед божим миром «Головний виборчий комітет української народної селянської партії» в Станиславові видав знову невиличку відозву до селян, де благає їх, щоб взяли масову участь у виборах. 
Рівночасно «українська селянська радикальна партія» на Покутю намагається побільшити свій невеличкий гурток новими членами і розкидає заяви приступлення до цеї, партії, мабуть не знає того, що минули вже часи, коли можна було на селі людей дурити.
Передвиборчий рух в Добромильщині, майже ніякий. Ніхто виборами не інтересується, ніхто і голосувати, не хоче, бо так рішили усі українські партії. Купка Поляків, які зайшли до Добромильщини, гризеться і бється всюди і на вулицях і па кнайпах та лає один другого. Перед виборчі афіші розліплює кожда партія а друга партія їх сейчас здирає і нищить. То саме діється і з виборчими листами. Польський ксьондз Волянін з Добромиля кандидує разом з Лютославским в Самбірщині. В Добромильщині товкся інжінєр Павловскі, який має в Добромилі віллю, а урядує у Львові, як людовєц, доки йому не потовкли противники палицями «карбункулів» на карку і він тепер з обвиненою головою сидить в дома. Відомий кандидат Добромильщини Нездропа викрикав по передвиборчих дебрах аж десь хлопці його так збили, що всім їм заприсягнув, що не буде вже кандидувати і не буде агітувати. Недавно розліпив був хтось відозви Петрушевича на мурах в Добромилі та польські жандарми ці відозви скоро поздирали. Перед кількома днями в ночі навіз хтось масу большевицьких відозв до Добромиля; відозви ці порозкидані були по вулицям а одному жидови кинено кількацілевий пакунок цих відозв через квартирку у вікні до кімнати. Бідний жид страшно злякався, бо думав, що це бомба і наробив такого крику, що збудив цілу вулицю.
Кандидати. 
На окружній виборчій лист. 29 «аграрної української хлопскої партії» фігурують такі кандидати: 1) Іван Дутчак начальник громади з Жабю. 2) Еміліян Залуцький промисловець в Коломиї! 3) Семань Мельник господар в Блюдниках пов. Станиславів. 4) Дмитро Ушеджук господар в Жабю. 5) Михайло Пасіка господар в Лядзкім шляхоцькім пов. Товмач, б) Антін Бахманюк начальник гр. в Росохачи пов. Коломия. 7) Володимир Парфанович начальник громади в Микуличині пов. Надвірна. 8) Антін Гавера промисловець в Коломиї. 
На листі ч. 29 фігурує одинокий кандидат Олександер Ворошук, літ 55, війт в Палагичах пов. Товмач.
Кандидатом на посла з Надвірнянщини є наказний війт з Микуличина, Володимир Парфанович. Підготування ґрунту до виборів. 
До печеніжинського повіта надано дві сотні війська. Одна сотня закватирувалася в Печеніжині в Народнім Домі, друга в селі Березові нижнім. На приказ старости селяне мусять прохарчовувати військо і давати йому гроші.
Чернігівщина. 
В повіті спокій. Народ гідно приготований до повного бойкоту польских виборів, лиш провокатори голосять про якісь банди, за котрими слідить кілька компаній війська пішого і кінноти, та ціла армія поліцаїв і агентів.
В чортнівській тюрмі сидить двох академіків Іван Пахолків і Михайло Галянт вже третій місяць, за приналежність до «тайного тов. Академічна Громада», Дня 18 ц. м. арештовано на стації «Нижнів» вертаючого з Америки горожанина Спол. Держав Івана Бека, та семинаристів Гриця Тимчишина і Лісовського Івана за се, що в потязі розмовляли і співали по українськи і доперва випустили їх, коли п. Бек загрозив, що віднесеться до свого Конзуляту. 
Дня 24. ц. м. арештовано не знати з якої причини ст. прав. Онуфрія Сородея і його 3-х братів Павла і Василя, (молоді хлопці) Тимка Запотічного і Олексу Коса всіх селян з Білої, здаєсь також за агітацію-виборчу на доказ їх «свободи» в конституційній державі. Крім того арештовано двох професорів тім. Черевка і Орловського і двох учеників гім. VII кл. Байлюка і Дроздовського.
Бегородчани. 
Дня 21. жовтня ц. р. відбувся в Богородчанах в салі філії «Просвіти» збір делегатів громад богородчанського повіту, в програму нарад якого ввійшли реферати про становище українського населення в часі виборів до сойму і сенату в Варшаві та реферат про земельне питання. 
Після рефератів референтів збір ухвалив резолюції одобрюючі до теперішну політичну лінію українських головних партійних управ і членів Укр. Національної Ради у Львові, шо до вирішення правно-державного становища Східної Галичини та до становища, яке має заняти український нарід Східної Галичини в часі виборів до варшавського сойму і сенату. Заразом збір запротестував проти кривдячої український нарід кольонізаційної політики польської влади у Східній Галичині.
