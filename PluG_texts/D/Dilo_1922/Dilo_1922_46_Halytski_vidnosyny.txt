Галицькі відносини.
Похід проти «Діла».
Дня 24. жовтня в ночі відбувалася ревізія в помешканні співробітника «Діла» Миколи Голубця. Ревізія не дала жадного висліду. 
Нач. Редактор «Діла» Ф. Федорців у поліційних арештах. 
Нач. Ред. Федь Федорців сидить вже шостий день у поліційних арештах при вул. Яховича, помимо законів, які кажуть, шо арештовані повинні бути до 48 годин передані слідчому судові. Але як можна передавати які небудь акти арештованого слідчому судді, коли ше у вівторок себто в чотири дні від часу арештування не був ше ні разу переслуханий і не відомо, чи й сьогодні переслухано його. 
Ред. Федь Федорців сидить у зимній келії, не вважаючи на те, що був арештований хворим і що стан його здоровля дуже погіршав. 
Така сама доля стрінула сотні арештованих Українців, якими переповнено львівські поліційні арешти.
Ревізії і арештування у Львові.
Вечером 24-го ц. м., переведено ревізію у гімназ. ученика Ярослава Ваньо й арештовано без предявлення ніякого писаного наказу. Арештуваного як приналежного до Буська, перевезено до Тернополя. 
Днем ранійше арештовано в Буську сестру арештованого, Марію Ваньо. 
Дня 24. жовтня в ноч. поліція перевела ревізію в помешканні д-ра Дмитра Донцова.
У львівських Бриґідчвх. 
До вязниці у «Бригідках» у Львові спроваджено в ночі з 23. на 24. нових вязнів: Василя Бобинського, Володимира Болтаровича, Антона Івановича, Івана Мойсеновича, Михайла Скварка, Костя Баковича, Панаса Феденка, Рудольфа Мартинюка, Льва Глинку, Ілию Горачука, Івана Цьмоця, Володислава Мадая, Волод. Чипіля і Яворського.
Дочка ґенерала Тарнавського у Бригідках. 
На днях арештовано дочку ген. Тарнавського Люду і спроваджено до Бригідок.
Масові ревізії й арештування на провінції.
Бібрка. Нині арештовано в Бібрці під замітом приналежности до таємних антидержавних організацій і саботажів отсих наших громадян: Івана Волошина, управителя повіт, і кооперативи в Бібрці; Антона Тягнибока, урядовця повіт. Спілки; Михайла Керницького, робітника; Івана Коцюмбаса, столяра; Михайла Палажія, господаря в Ланах; Іллю Бобечка, семинариста; Андрія Козакевича, семинариста. Арештованих переслухала місцева поліція і по полудни відставила до арештів у Львові. Блиших інформацій про причини арештування нам не подано, а з інтервенцією відіслано до державної прокураторії у Львові, яка провадить доходження. 
Бележани.
В неділю дня 22. ц. м. в ночі арештувано в Бережанах: д-ра Володимира Бемка, канд. адвокатури, д-ра Франца Бабяка, канд. адвок., Гринька Бабяка, урядника Т-ва «Надія», Володимира і Богдана Бородайків, студ. прав, Осипа Замощака, соліцитатора канцелярії д-ра Західного, Івана Мізура, бувшого старшину У. Г. А., Маланюка, ученика 8. кл. гімн., Гураля, емер, залізничника, Заворотюка, урядника магістрату, Чуловського, студента, Івана Олійника, управителя школи з Рекшина і ще двох академиків з Сілка, яких назвиск інформатор не подав. Всіх приміщено в арештах магістрату. Поліція перевела другу ревізію у д-ра Західного і розпитувала за неприсутним д-ром Західним. 
В понеділок на сесії наказних комісарів заявив староста, що вибори мусять бути переведені, що інтелігенцію виарештується, а селянство піде до голосовання. Комісіям виборчим буде придане військо.
Де Бережан стягнено постерунки зі страху перед «ними», а в міст роїться від війська.
Ліни. 
В с. Ланах пов. Бібрка арештувано Михайла Панажія.
Любачів. 
Арештування в Любачівщині не устають, а навпаки прибирають щораз ширші розміри. В днях 19. X. до 21. X. арештовано студ. Василя Кузика з Нового Села, студ. Гриця Козія, Михайла Цєнкого і 2-ох братів Кузиків з Олешич, студ. Шведзіцького з Старого Села, студ. Андрухова з Улазова, учен. гімн. Івана Кравса і залізничного робітника Чапляка з Любачева, а також Купанського Михайла, шевця з Люблинця Нового. Арештування попередили строгі ревізії, які не дали ніяких успіхів. Всіх арештованих перевезено до Львова і приміщено в тюрмі при вул. Сапіги. - Дня 23. X. арештовано п. Евстахію Пашківну з Волі коло Чесанова. По переведенню строгої ревізії, її відвезено під ескортою до Львова. - Кромі цего арештувано у Львові 20. X. студ. Богдана Кульчицького і Гриця Соханя також з Любачівщини. До тепер арештувано з Любачівщини 16 осіб, а причини цих «подвигів» не відомі. Тюремні власти з вул. Сапіги не допускають для цих арештованих ніяких харчів, бо мовляв «Rusini niech głodują».
Лисиничі. 
В Лисиничах пов. Львів, військова карна експедиція перевела ревізію майже у всіх селян. Для по страху військо стріляло з крісів до населення. Пошукувано зброї та українських відозв проти виборів.
Михнівці. 
В Михнівцях пов. Турка арештовано дня 17. жовтня начальника громади Івана Грицика і секретаря Василя Смалія. Арештовано за резигнацію в участи у виборчій комісії.
Оброшин. 
Місцева поліція арештувала в ночі з 24. на 25. одного з найсвідомійших селян Петра Тимчишина та відставила до арешту в Городку Яг. Причина арештований невідома.
Рава Руська. 
Дня 23. жовтня в Раві Руській переведено в ночі масові ревізії, а іменно: в будинках Т-ва «Віра» і Горожанського Комітету. Забрано касові книги та инші акти. В домі директора Білозора арештувано студ. Кормила Білозора. Також увязнено абсольвента прав. Волод Котовського, інжиніра Білінського Офіціяла Чубея конфіновано. В селі Гребеневі арештувано студ. Степана Федюка. В Угнові увязнено інжиніра Дорожинського, студ. Микуловича і студ. Романовича. В повіті зорганізувалася польська боївка, яка провокує і терроризує населення. Всіх держать у вязниці в Раві Руській. В Жовкві арештувано 18 осіб, б. старшин УГА.
Рогатинщина.
 На протязі останніх 4-ох днів, з неділі почавши, переведено в Рогатині ревізії у слідуючих осіб та установах: дир Білінського, гімназії, Бурсі, Кузика Стефана, Угрина, УПТ., канц, д-ра Гладкого, о. Т. Кудрика. О. А. Мельника, Петра Березяка, Волод Дудкевича, інж Грицая Романа, Григорія Павлова, Спілці господ. торговельній. Народній Торговлі, учительки Сосенко, Петриканина Пилипа, учителя Бандрівського Грицая, Кривоуса Василя, Бойкевича Діоніз.; у господарів: Тихого Дмитра і Данилюка Данила; у міщан: Червінської Марії, Казкової, вдови Павловичевої вдови, Замощака, Артимовича Мих., Велитовича Василя, Пирога Василя — голови Січи, Захара Іванушка, Мих, Шмігеля і Кужиля Мих. учит. «Дім». 
По селах Рогатинщини мали ревізію з боку жандармерії: в селі Вербилівці: о. Городецький, о. Демчук і дяк, в селі Потік: о. Теліщук, Процайло Василь, в селі Пукові: Соломка, у селі Заланові: о. Залужний Лев. 
Арештувано в Рогатині двох гімн, учителів: Миколу Угрина і Мих. Кузіля та Ст. Кузика, канд. адвокат.
Самбірщина. 
В ночі з 23. на 24. жовтня арештувано: зі Старого Самбора: о. декана Бенціна Андрея, п. д-ра Микиту Івана, п. д-ра Федака Івана, п. Сенькуся Григорія, п. Білобрама Йосифа, п. Капустія Ярослава, п. Капустія М., п. Шемердяка В, Сенету Михайла. З Тершова пов. Ст. Самбір: о. Шпиталя Івана, з Бусовиск пов. Ст. Самбір: п. Чижа Евгена і п. Мицака В., зі Старої Ропи пов. Ст. Самбір: п. Шавалу М., з Лужка горішнього пов. Ст. Самбір: п. Кізиму Александра, з Тисовиці пов. Ст. Самбір : п. Княжинського Ю. Арештуваних уміщено в Старосамбірських арештах. Куди вивезуть не знати. При арештуванню переводжено строгу ревізію. Нагінка шаліє далі.
Станиславів. 
В Станиславові арештувано редактора «Українського Життя» Івана Ставничого і видавця Козловського.
Ямниця. 
В Ямниці пов. Станиславові увязнено 20 українських селян і закованих в кайдани відставлено до Станисавова.
Тернопіль. 
Наш кореспондент з Тернополя доносить: Повінь ревізій і арештувать що їх на передодні польських виборів зарядила польська поліція, не минула і Тернополя, столиці польського воєводи п. Ольпіньского. Дня 21. і 22. ц. м. приїхало до Тернополя сімсот поліцаїв, головно з Варшави і понад півтора сотні тайних агентів, здебільше бувших російських сищиків. Для звеличання хвилі прибула також і артилєрія. Таємничі військові відділи, що вже близько два тижні вештаються по цілому Поділлю, буквально «беручи на бас» цілу польську армію у Східній Галичині та цілу хмару польської державної поліції, не дають спати місцевій Польонії. Вістка, подана якоюсь польською бруковою газеткою зі Львова що таємнича «банда» машерує на Тернопіль, нагнала тут немало страху всій вдасть імущим. Тернопіль поставлено на воєнну стопу. Місто окружено сильним військовим кордоном, по вулицях день і ніч хмари поліцаїв, узброєних від стіп до голови. До деяких громад вислано військо. Фактично заведено воєнний стан. Контролюють кождого приїзжого до Тернополя. На села стараються кинути террор і приготовити грунт до виборів в дні 5. падолиста, від котрих українське населення відчахується руками і ногами. 
По відповідному підготуванню вирушили в понеділок 23. с. м. по пятій годині вечером відділи поліції і агентів під проводом комісарів на ревізії до виднійших українських громадян і до Української Бесіди в домівці Народньої Торговлі, де містяться українські інституції, викинені насильно польським військом ще перед трьома роками з власних домівок. Рівночасно розпочали ревізії у адвоката д-ра Степана Барана і в помешканню Української Бесіди. Ревізія у д-ра Барана дуже основна, бо агенти переглядали подрібно всі канцелярійні акти, кодекси, перевертали всі предмети, тревала від три на тесту до три на девяту вечером та скінчилася особистою ревізією, забранням кількох невинних записок, між иншими відпису статута товариства українських правників, якого секція як раз мала оснуватися в Тернополі і відведенням д ра Степана Барана на поліційну інспекцію, де по короткому переслуханню звільнив його комісар повітової поліції п. Попєль. 
В тому самому часі друга валка поліції війшла до домівки Народньої Торговлі. З огляду на можливість замахів з боку польських боївок зарядила дирекція сталий дижур на брамі кождого вечера, приказуючи, щоби персонал складів Народньої Торговлі держав варту аж до 9 год. вечером. Поліція розпочала своє урядування арештуванням двох дижурних на брамі, торговельного помічника п. Йосифа Клодзінського і торговельного практиканта, яких відведено до поліційних арештів, де сидять досі. Війшовши опісля на другий поверх до льокалю Української Бесіди, а було це о 6. год. вечером, коли багато членів приходить на читання часописів на російський лад крикнули «ręce do góry» і розпочали ревізію льокалю. По ревізії веліла поліція піти всім на поліційну інспекцію до магістрату. Уставилися кольони. По попереду машерували в двійках під багнетами пані і панночки, що прийшли на пробу Бояна, за ними повагом сунули в двійках старші мущини та університетські студенти. На поліції списувано довго протоколи, почім випущено на волю всі пані і старших громадян мущин, відсиляючи всю молодь до поліційних арештів. 
Того самого вечера відбулася основна ревізія в помешканню адвоката д-ра Івана Калина, звідки не зобрано нічого. Поліція працювала тяжко цілу ніч. В ночі відбулися ревізії у начальника складу Народньої Торговлі п. Миколи Турина (йому забрано дві цензуровані книжки «Соборної України» і квіт на дар «Просвіті»), у д ра Володимира Витошинського, у адвоката п. Мироновича і у канд. адв. п. Володимира Гамаля. Рівночасно арештовано масу студентів, між иншими Єроніма Грицину, Володимира Ничку, Богдана Заплітного, Петра Вацика, Тадея Кучерішку, Кордубу, Кордибана, Ліпінського, Онуферка, Сорочана, Тимчишина і багато инших, яких назвиск досі (полуднє 24. с. м.) ми ще не могли ствердити. Число всіх Українців арештованих в Тернополі в ночі з 23 на 24 с. м. виносить 42 (сорок два) і всі вони сидять у поліційних арештах. Остре поліційне поготівля і численні поліційні патрулі по вулицях міста вказують наглядно, під яким живемо режімом. Пригноблення у нас не має. Кождий з нас певний, що перетриваємо і цю нову хуртовину, що її нам несуть наші сусіди! 
Коли це пишемо, ревізії і арешти тревають дальше. По селах бушують сотні польських тайних агентів і провокаторів та військові відділи. Се прелюдія до польських виборів!
Хлібовичи вел.
В Хлібовичах арештовано Петра Климкова і студ Бобовника.
Щирець. 
В Щирці переведено ревізію майже у всіх домах, при чому арештовано 40 осіб, між ними д-ра Савчака, - Жука, - Юрчака, Могильницького, Книша та инших чільних українських діячів. Арештованих перевезено до Львова.
Голодівка в коломийській вязниці.
Дня 18. жовтня в коломийській вязниці розпочало 7 українських студентів голодівку на знак протесту проти їх безправного увязнення. Вже минуло півтора місяця, як комісар Ясєвіч в Городенці арештував їх, а досі вони сидять без розправи. Між арештованими є Юрко Мелимука, Петро Демчук, Михайло Петруняк, Василь Бойчук, Дмитерко і Степан Савочка. Підчас самого арештування п. комісар наказав поліції роздягати студентів до нага за те, що один студент мав вишивану сорочку, його обвинувачують в агітації на користь Василя Вишиваного. Протокол списувано в той спосіб, що жандарми прикладали студентам багнет до грудей і примушували до зізнань. Коли жандарми переводили студентів до суду, то арештовані через цілу дорогу мусіли держати руки в гору, а для страху населення їх опісля скованих проваджено всіми вулицями Коломиї. 
Всіх студентів держать без засуду у вязницях досі і тепер вони почали голодівку. Панує загальне переконання, що їх арештовано тому, щоби не брали участи у проти-виборчій агітації. В тій же самій тюрмі кількасот Гуцулів «за саботаж». Їх долею не цікавиться ані суд, ані родина, ані коломийські українські інституції, ані місцеві оборонці. Тюремна сторожа бє студентів та селян, примушує приймати їду. Може б хто з коломийських оборонців вглянув в ту справу, та поміг нещасним вязням вийти на волю і побачити денне світло? 
Вязень.
Терор в Городенщині.
В Городенці від якого місяця, особливо від того часу, як арештовано було студентів Мелимуку, Демчука і Савочку в заявку з вияснюванням ними селянам нашого становища в справі виборів до польського сойму, життя зовсім завмерло. На цих арештах, про які вже раніш було писано в «Ділі», не скінчилося і до них прилучилося ще й арештування д-рів Касіяна і Матейкова (оба канд. адвок.), яких, що правда, зараз до другого дня після переслухання випущено на волю через те, що за ними не найдено ніякої провини. Дня 21. ц. м. арештовано студета Перейму також в звязку з виборами і держать його в «одиночном заключенії», як якого великого злочинця, не дозволяючи ні його рідні, ні знакомим навіть близько підійти до нього і поговорити з ним. Не забув наш «radca województwa i kierownik starostwa» п. Агопсовіч спровадити й польське військо до Городенки, яке ще дня 14. с. м. прибуло сюди. Його розміщено, розуміється, не деинде, як в по мешканнях «Народнього Дому», в якому занято салю для театральних вистав, «Української Бесіди» і «Міщанської Родини», а крім цього ше одну комнату в українській гімназії. Як велика шкода від цього для українського громадянства Городенки, кожний зрозуміє, коли зазначу, що тепер нема вже де ставити театральних вистав, від яких завсіди був доволі значний дохід, інтелігенції нема де зійтись, щоб прочитати газету, а в гімназії не може правильно відбуватись наука. Ще за довго перед спровадженням війська до Городенки розліплено було староством обяву про наглі суди, заборонено ходити по вулицях міста по 8 год. вечером і видано наказ громаді виставляти в місті кожної ночі варту, подумайте, аж з 80 людей. Кого ті люде мають сторожити, не можна збагнути, бо в місті зовсім спокійно. Такими благами обсипує нас «bratnia» польська влада в лиці п. старости. На жаль найшлися і між нашими людьми деякі темні індівіди, які помагають польській владі розпинати нашого брага. Так найшовся оден селянин з поблизького с. Серафинець, який зробив донос на д-ра Матейкова і через те він був арештований. Не бракує чорних духів і зпоміж нашої інтелігенції, які на словах видають себе за великих «патріотів» і підслухують, де що говориться і шо робиться між нашою інтелігенцією, а відтак те все подають до відома польської поліції.
Карні експедиції.
В Шепарівцях, пов. Коломия, перебуває військова карна експедиція, котра конфіскує у селян збіжжа та худобу. Коли делегація просила забрати із села військо, то староста Пйонтек заявив: «Візьміть участь у виборах, то заберемо військо». В той спосіб староста хоче Українців примусити взяти участь у виборах. 
В с. Ратівчики розкватировано 120 уланів, які живуть там на кошт селян. Мимо того Українці не хотять брати участи у виборах.
Поранено польського жовніра.
Дня 6. жовтня ц. р. в Турці невідомі особи стріляли з крісів до польського жовніра з карної експедиції, що стояв на сторожі біля лічниці і тяжко поранили його в руку. В звязку з тим арештовано студ. Волод. Семця (його тяжко побито), Йосифа Шпаковського, Михайла Стахнева і инших б. під старшим У. Г. А.
Поширення наглих судів.
Львівське воєвідство оголошує таке оповіщення: Розпорядком з дня 14. жовтня 1922 р. (В. 3. ч. 89 п. 820) виданім на основі § 430 закона про поступовання карне по думці закона з дня 26. вересня 1922 р. В. з. ч. 84 поз. 750, міністр внутрішних справ в порозумінню з міністром справедливости піддав в окрузі львівського апеляційного суду поступованню перед наглими судами крім каригідних вчинків підданих вже тому поступованню розпорядком міністра внутрішних справ з дня 14. мая 1919 («Монітор Польскі» ч. 107) оголошених оповіщенням б. генерального правительственного делегата з 15. мая 1919. ч. 7856, а іменно злочину морду, грабіжі, підпалу і злочину прилюдного насильства з § 85. к. з. поповненим злобним ушкодженням чужої власности, також слідуючі злочини: 
1) Розбійниче убийство з § 141. 3. к. 
2) Злочин прилюдного насильства з § 87. к. з. поповнений злобним діленням або опущенням серед обставин незвичайно небезпечних, о скільки ділання або занехання відноситься до уладжень або руху залізничого. 
3) Злочин прилюдного насильства з § 89. к. з., виконаний злобним ушкодженням державних телеграфів або ставленням в них перепон. 
4) Злочин з § 4. закона з дня 27, мая 1885 р. про уживання вибухових середників (ч. 134 В. з. д.), якого допускається той, хто з розмислом уживає вибухових матерій як середників розвалюючих для виставлення тим способом майна, здоровля або життя инших на небезпеку. 
5) Злочин з § 5. того закона, якого допускається той, хто змовляється в ціли поповнення згаданого чину в 4. точпі цего оголошення або створить союз в ціли безупинного поповнювання того рода чинів, хоч би точно ще неозначених і хотяй би ніякий вчинок, який веде до дійсного поповнення злочину, означеного в 4. точці не був виконаний. 
6) Злочин з § 6. цего закона, якого допускається той, хто розвалюючі середники або їх скадові части або прилади до їх примінювання виробляє, набуває, замовляє або посідає в намірі, щоби через ужиття тих середників (точка 4 цего оголошення) виставити на небезпеку майно, здоровля або життя инших, або щоби улегшити комусь виконання того злочину, а також той, хто розвалюючі средства кому иншому відступає, знаючи, що вони є призначені до виконання цього злочину. 
7) Злочин з § 8. цего закона, якого допускається той, хто при людно або в присутности більше людей або в друках або в розповсюднених малюнках або письмах взиває до виконання одного з каригідних чинів очеркнених в точках 4. і 5. цего оголошення або до участи в тих, чини ті вихвалює або намагається усправедливити або хто взагалі подає способи поповнювання повисших переступств. Отже не тільки той стане винним злочину морду, грабіжі, підпалу і злочину прилюдного насильства з § 85 з. к. через злобне у шкодження чужого майна, але і той хто по відповіднім оголошенні розпорядку з 14. жовтня 1922 р. (В. з. ч. 89. поз. 820) в спосіб передвиджений в § 431. закона о поступовання карне станеться винним одного з каригідних чинів висказаних в точках від 1. до 7. ставлений буде перед наглий суд, до якого поступовання мають при мінення приписи розділу 25. закона про карне поступовання і підпаде карі смерти. 
Остерігається при тім, що не тільки безпосередний виновник стається винним злочину, але кождий, хто через приказ, пораду, навчання, похвалу злочин улаштував, з розмислом його викликав, виконання того вмисною доставою середників, усуванням перепон або иншим якимнебудь способом попирав, до цього був помічним, до повнійшого сповнення цего прикладався, як також той, хто вперед тільки поро зумівся з виновником щодо уділення йому помочі і попертя по довершенім ділі або щодо участи в зиску і користи (§ 5. закона кар ного). 
Винні намірених повищих злочинів будуть ставлені також перед наглий суд. 
Остерігається отже всіх перед поповнюванням повищих злочинів під загрозою ставлення винних перед наглий суд і укарання смертію. 
Львів, дня 23. жовтня 1922. 
Воєвода: Ґрабовскі в. р.
