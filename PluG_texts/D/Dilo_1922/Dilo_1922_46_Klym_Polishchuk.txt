Потурченко-Потурчишин
(З хроніки сучасного життя.) 
(Продовження.) 
А як в доказ того, що це зовсім не є ніякою видумкою, старанно голили собі голови і знаходили в цьому особливу, тільки їм однім зрозумілу, приємність... Ця сама приємність світилася з безвиразного й грубоватого лиця Потурченка, коли він повернувся лицем до салі, збіраючись почати читання свого відчиту. Я вже побоювався за те, що через цей відчит будемо змушені пересидіти тут до другого дня, бо в 10 год. веч по «пролетарському часу» ніякий рух по місту без спеціяльного на те дозволу команданта залоги не є можливий, а тим часом уже й «буржуазний» нас налічував пів до восьмої, не дивлячись на те, що відставав від «проле тарйького» майже на дві загально людських години. Однак моє побоювання було цілком безпідставне, бо не встиг я ще й подумати про це добре, як Патурченко схопився на ноги, розмахнув руками, як би хотів злетіти в гору і зачав викрикувати :
«Товариші мистці! Революція сказала нам, що нема пророків, нема апостолів, нема вчителів та наставників, а є лише одні специ. Художники, письменники, артисти й музиканти також специ, тільки з тією ріжницею, що вони не зорганізовані так, як зорганізовані друкарі, шевці, кравці і инші професіонали. З цього широко користала буржуазія, вживаючи їх в своїх особистих цілях, яко сліпу зброю. В соціялістичній державі цього не повинно бути, а тому всі мистецькі специ так, чи инакше мусять бути одною великою організацією, яка провадила б свою працю виключно для користи пролетаріату, чим спріялаб зміцненню й самої пролетарської влади. Але так, як така організація легко може стати контрреволюційною, ми, що стоїмо на сторожі інтересів пролетаріату, вирішили зробити це зовсім инакше, а саме: ми проголошуємо мобилізацію всіх мистецьких сил і роспре ілюємо їх по спеціяльности на де кілька частин, які мають бути впорядковані по всіх правилах військової дисціпліни, як усяка військова частина. На разі будуть створені лише сотні художня літературна, артистична, музична й газетярська, які будуть мати своїх сотників і підлягатимуть комісарові Відділу мистецтв при Тимчасовій Революційній Раді, себ-то мені. Тоді справа виглядатиме дуже просто! Треба нам, наприклад, плякатів, даємо наказ художній сотні і плакати готові. Літературні роботи виконує сотня літературна. Артистична сотня дає свої вистави по робітничих районах і сприяє при агітації серед війська. Музична сотня впорядковує концерти для робітників і поширює музичні знання між на родом. Газетярська сотня обслуговує потреби преси. Правда, все це нагадує собою експерімент, але цей експерімент цікавий і необхідний. Пролетарська держава не може опіратися на форми старої культури в цілому, а тому зрозуміло, що експерімент необхідний. Тому кожний мобилізований, ломимо своїх безпосередніх обовязків що до держави, мусить виявити себе в колективній творчости самої маси, в основу якої кладеться примітив. Тут можуть відограти значну ролю «Майстерні поезій», бо поезія також ремесло. «Театральні студії» працюють спільно з глядачами над створенням нових форм театрального мистецтва. Отже - експерімент і примітив! Есперімент значиться тому експерімент, що примітив, а примітив тому примітив, що експерімент. Це, здається, зрозуміле всім, а як кому це не є зрозуміле і він хоче й на далі зостатися при свому, тоді ми його звільняємо від своєї мобилізації і він буде мобилізований Відділом громадських робіт, яко звичайний буржуй і буде посланий на примусові роботи. Ніякі розмови, товариші, тут не дадуть нічого иншого, крім того, що ви чуєте від мене». 
Зробив коротеньку павзу, цікаво озирнувся навколо себе і додав:
- Можете, товариші, регіструватися і йти поки що до дому!... 
Після того наклав шапку, забрав папери, сховав револьвера і пішов зі сцени. Через хвилину він зявився на салі між пролетарськими письменниками. Лінюхін горяче щось йому доказував, а він тупо оглядав стелю «буржуазної» салі і тільки всміхався:
- Тулуб завязаний зверху волоссям... пролунало нарешті на всю салю, у відповідь на то, не менш звучно, озвався другий голос:
- Дурень!.. Очі всіх звернулися в бік Потурченка і Лінюхіна. Обидва нагадували роздратованих півнів, готових в кожну хвилину кинутися один на другого. 
- Хто дурень?!... прохрипів нарешті Потурченко.
- Ти!... луною озвалося з грудей Лінюхіна. Ти дурень, бо який з мене може бути сотник літературної сотні?.. 
В салі залунав регіт. Потурченко сціпив зуби і кинувся до виходу. Проходячи поуз мене, здивовано зупинився на хвилину, але на хмурився і пішов далі. 
- Тулуби, завязані зверху волоссям... почулося в дверях. 
В салі зробилося весело. Регістрації провадити не було кому і всі стали розходитися по домах. 
При виході стрінувся з Лінюхіним.
- Чули, як я його ?... спитався мене.
- Чув! За шо ж це ви його так ?...
- Бачите, він тут всякі призначення робить... Хотів мене зробити літературним сотником, а я й спротивився, бо де ж то видано, щоб я кидав фабрику для чорт зна чого!...
- А хто ота панна, що сиділа коло вас із зшитком в руках? спитався я. То одна швачка... Вона також іише і хотіла просити Потурченка, щоб він видрукував її книжку... Яку книжку? Ет, чорт зна що — махнув він рукою. - «Маруся отравилась» називається...
Ну і що-ж ? Нічого! Сказав їй, щоб ліпше й не показувався з тим на люде...
- Так вона з Потурченком не говорила?
- А на якого чорта говорити з ним!... Мені дивно, як тільки його може хтось слухати?!... 
Оглянувся навколо себе і засміявся:
- Скільки тут було і ніхто не насмілився сказати йому те, що він дурень!... Чекали, заки я скажу..
- Ну, щож! сказав я. Ви робітник і могли це сказати, а ми...
- А ви ? перебив він мене.
- Що ви всі теля в Бога зїли, чи що?! Плюйте ви на це все і більш нічого!...
- Плюнути завжди можна, але треба лічитися і з обставинами! Адже-ж тепер все місто регіструється!...
- На село їдьте, або що! — сказав він. Хіба для вас місця не знайдеться там, що мусите сидіти тут?!.,. Зняв шапку, вклонився і вийшов на вулицю. Я вийшов слідом за ним і тихо поплентався до дому. Після того вечора, я спакував свої річи і виїхав з міста, щоб уже більше не вертатися до нього, бодай на той час, заки там буде сидіти Потурченко. Не знаю й сам, яке саме вражіння справив він на мене, але чогось не хотілося стріватися я ним більше...
ІІІ.
Літне сонне яскраво освітлювало мою понуру кімнату в сутеренах, а я все ще лежав у ліжку і байдуже палив цигарку. Сумні думки про майбутнє не давали мені спокою ще від тоді, коли я залишив Велике Місто й опинився на другім боці, але ще ніколи не були вони такими настирливими, як то стали останніми часами. Не могло їх розбити навіть вередливе життя Княжого Міста, яке вже третий рік жартувало зі мною, як само хотіло. Досить було того, щоб до моїх рук попав з «того боку» лист рудої бібули з написом «Вісти», як притишені на якийсь час думи про покинутих мною, настирливо обсідали мене і так відбірали всяку охоту й бажання щось робити... Отже, лежав собі, палив цигарку і думав про те, як ще довго може протягтися таке безвиразне становище.
- Кепсько бути вигнанцем... — стосотий раз думав я про себе. 
Коли тут у коритарі почувся якийсь гомін, а слідом за тим хтось голосно постукав у мої двері. Хто там? спитався я, не встаючи з ліжка. Чи тут мешкає пан Польовий ? почувся грубий незнайомий голос. Я встав, відщібнув защіпку, вернувся знову на ліжко і сказав; Прошу! Двері шумно відчинилися і в кімнату вскочив... Як би так ясно не світило вранішнє сонце, або щоб я не допалював уже пятої цигарки, то скорше міг би подумати, що то був привид, ніж він... Але я не був сплячим і цілком добре бачив перед собою Потурченка. Правда, він не був таким, як я його стрінув перший раз не мав нічого спільного з тим виглядом, який у нього був підчас незабутньої «наради», але, проте, це був він. Одягнутий в чорну піджачну пару, в сорочці к Іа Байрон, з цілою копицею без ладно сплутаного чорного волосся на голові нагадував не то поета з доби романтизму, не то звичайного цигана з Бесарабії. Під лівою рукою тримав величезну паперову теку й капелюха, а правою витирав спітніле чоло. (Продовження буде.)
