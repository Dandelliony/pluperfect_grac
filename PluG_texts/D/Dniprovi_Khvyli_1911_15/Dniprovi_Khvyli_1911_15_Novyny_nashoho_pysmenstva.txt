Новини нашего письменства.
   Єдмонда де Амічіса, роман „Споге“ недавно появився у Киіві в украінському перекладі Б. Грінченка та М. Загірньоі. Ця повість славного італійського письменника належить до найкращих в світі творів дитячої літератури, і переклад іі на нашу мову—це велике придбання для українського письменства. В орігіналі „Споге“ (по нашому—серце; інакше звуть цю повість: записки школяра) друковано аж в кількох десятках видань, а перекладено іі мало не на всі культурні мови. Перекладати „Споге“ на нашу мову з італійської почав покійний Грінченко, як перебував слабий в Італії, в Оспедалетті. Не судилося йому докінчити свою працю і решту переклала вдова небіжчика, наша відома письменниця М. Загірня. Нема що й казати, що переклад таких великих знавців укр. мови як подружжа Грінченків—чудовий. Щиро радимо кожному прочитати цю книгу, однаково цікаву для дітей і для дорослих.
   Ілюстрована історія України проф. М. Гру- шевського. Киів—Львів. 1911 р. Стор. 556, малюнків 400. Ціна 2 рублі.
   Ця книжка — дорогоцінний подарунок, яким обдарував українське громадянст о наш славний історик. Нема правди діти,— за останні роки, наче після великої посухи благадатний дощ, повиходило чимало книжок про нашу старовину, і великі повні курси, і короткі популярні книжочки; серед них чимало праць дуже коштовних, як от наприклад курси Грушевського, Ефіменковоі, історія Аркаса, популярні брошури Грінченка; але книжка, що оце недавно
вийшла з під пера найкращого знавця нашої історії, являється ніби вінцем усіх тих видань. Це у високій мірі наукова праця, яка підводить суму всього того, що досі вияснила наука про наше минуле; одже це —сама правда, строго провірена і зважена на терезах історичної критики. Праця отся обіймає історію нашоі землі й народу од найдавніщих давен і до останього часу. Так, що коли прочитаєш іі, то ясно бачиш минуле нашого краю з тих пір, як за кілька десятків тисячоліть появились люде на високих дніпрових берегах і жили там у печерах, бачиш давні варяго-руські часи, потужних князів київських, славну козаччину і теперішні змагання кращих синів землі української до національного відродження. Один з критиків недавно назвав книгу проф. Грушевського величньою національною поемою; і це дуже влучно: справді, читаєш і з таким захопленням, як поетичний твір, повний краси, але разом—сумний, як сумна наша історична доля... Що надає особливу вагу книзі, так це велика сила малюнків, і то не яких-небудь фантастичних, намальованих теперішніми художниками, але знимків з давніх портретів, з старих будинків, предметів старовини і культури. Це—наче ілюстрований музей української старовини.
   Книга проф. Грушевського має значіння серьйозного акту нашого національного самопізнання: коли спромоглись ми на такий монумент нашого минулого, то значить, ми живемо ще досі, і книгу нашоі історії ще не дописано до краю. Бо самопізнання—це перша ступінь до національної самоповаги і свідомости.
   Петербургське українське „Добродійне товариство видання дешевих і корисних книжок“ лаштує до друку народню ен- ціклопедію по хліборобству агронома К. Мацієвича. Окрім того товариство має на увазі ще кілька видань по сільському хазяйству.
   Недавно вийшла у Катеринославі повість Д. 1. Яворницького „Поміж панами“. Коштує вона 1 р. 50 к.
   4 Цими днями має вийти в Петербурзі Історія української літератури С. Ефремова.
 Друкуються і незабаром вийдуть другим виданням „Оповідання з історіі українського народу“ Гр. Коваленка, з малюнками. Це дуже гарно й доступно написана коротка історія українського народу. Того ж таки автора вийшла книжка „Про крі-
! пацьку неволю, як вона настала і як зник ла“. (Киів, видан. „Віка“, ціна 10 коп.).
    Третою книжкою з серії „Книжок памяті Насті Грінченко“ вийшли „Оповідання з украінськоі старовини“ Б. Грінченка. Це вже друге іі видання. Перше усе геть чисто розійшлося за три роки, а видано було його в 5.000 примірниках. Богу дякувати, гарні книжки росходяться по-між нашим людом швидко!
    Цими днями вийшов з друку VII випуск „Лѣтописи Архивной Комиссіи “ у Катеринославі. Трохи не весь зміст цього випуску присвячено українській старовині і взагалі українознавству. Зозначимо такі праці в цьому випускові: „Народная память о Запорожьѣ“ Я. Новицького; „Къ біографій малороссійскаго этнографа Н. В. Закревскаго“ (з портретом) Д. Еварницького; „Д. Т. и Н. Д. Мизки“ В. Данилова; „Новые матеріалы пи вопросу о т. наз. реформѣ короля Ст. Баторія“ Д. Дорошенка; „Археологическія раскопки въ Екатеринославщи- нѣ“ А. Синявського; „Новый портретъ уманскаго сотника Ив. Гонты“ (з портретом)—- йогож; „Къ біографій Н. А. Маркевича“ (укр. історика) В. Данилова та ин.
 Вийшла одбиткою з „Лѣтописи“ архівної комісії в Катеринославі книга Я. П. Новицького: „Народная память о Запорожьѣ. Преданія и разсказы, собранные въ Екате- ринославщинѣ—1875—1905“.
