З українського життя
У Катеринославі.
Шевченківський концерт Катеринославської „Просвіти". 4 марта наша „Просвіта" урядила в новому будинкові Комерційного Зібрання великий Шевченківський концерт. Два роки „Просвіта" не справляла шевченкових роковин, за те й одсвяткувала цей раз так бучно і, разом з тим, так поважно, як, певно ще ніколи не бувало в Катеринославі. Велика й чепурна заля Комерційного Зібрання була повна людей. Панував урочистий, поважний настрій. На естраді весь у квітках великий бюст Шевченка. В гостиній другий бюст. Концерт почався вступ ним словом Д. І. Дорошенка. Промовець дав загальний нарис життя і поетичноі творчости Шевченка, зупинившись найбільше на громадсько-національному значінні шев- ченковоі поезії, зьясував іі головні мотиви і закінчив уривком з гарнаго віршу Самійленка „Поет живе в серцях свого народу".
Після промови прочитано було телеграфне привітання, надіслане проф. Д. І. Яворницьким з Киіва: „В день спомин смерти славного сина Украіни, Тараса Григоровича Шевченка, я увесь і мислями, і серцем, і душею, з моїми дорогими земляками. Д. Яворницький". Публіка одповіла на привітання рясними оплесками.
Самий концерт був зложений з трьох одділів. У першому, зараз після промови, хор під орудою д. Менцеля проспівав „Жалібний марш", потім д. Денисенко деклямував „Давно це діялось, ще в школі", а на bis „Калину". Кобзарь Гр. Кожушко проспівав „Три шляхи" і „Зоре моя вечірняя". І деклямацію і кобзарський спів публіка вітала гарячими оплесками. Хор „Радуйся ниво неполитая" закінчив одділ. У другому одділі хор виконав кантату „Бьють пороги", укр. артистка Н. 
Дорошенко продеклямувала „Сироту з Вільшани" і уривок з „Бьють по роги", пані Малютина співала „Ой одна я, одна", музика місцевого композитора Гротто-Сліпиковського. 
Музики цієі, розуміється, і рівняти не можно до чудовоі Лисенковоі композиції на ціж самі слова. Дивно, чого це д. Малютиній забажалась проміняти композицію Лисенка на невиразну і негарну мелодію Гротто-Сліпиковського. Другий одділ за кінчився „Заповітом", проспіваним усім хором. Уся публіка встала як один чоловік, зачувши слова Заповіту.
У третьому одділі виступали оперні артисти- з Харьківськоі російської опери, що гостює тепер у Катеринославі. Д-ій Бондаренко ви конав „Думи моі, думи" і „Морозенко" під акомпанімент бандури. 
Д-ій Каневський співав „Гетьмани", д-ій Данилов „І тут і всюди скрізь погано", д-ій Кайданов „Ой Дніпре мій, Дніпре"; дд-ки Осипова й Ратмирова проспівали дует „Коли розлучаються двоє, а д-ка Осипова „Не тополю високую". На bis артисти співали народніх українських пісень. 
Публіка викликала артистів без кінця.
Взагалі вечір мав величезний художній успіх. І з матеріяльного боку удався він добре. Чистого зиску заробила „Просвіта" 700 руб.

   

