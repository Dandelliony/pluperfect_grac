3 народніх уст.
Десна і Дніпро. 
Дніпро і Десна— це ж були колись люди. Давно, Бог його зна коли, у багатиря і Лимана росло двоє дітей—син Дніпро і дочка Десна. Діти повиростали, а Лиман зостарівсь і каже: „Ну, дітки, завтра на зорі приходьте—буду вас благословлять! Полягали вони спать. Десна була старша, а Дніпра меньший. От Дніпрові й захотілось першому взять у батька благословеніє. Вранці, як тіко зійшла світова зоря, він первий пішов до батька: „Благословіть. тату“! „А де-ж, каже, Десна? вона ж старша! “ „Та во на спить“. Батько поблагословив Порозвертав Дніпро гори, порозчищав гирла і зарів степами. Проспала Десна зорю, прокинулась, аж брата уже нема. Вона до батька: „Благословіть, татусю! Він поблагословив і каже: „Біжи, як обженеш Дніпра,—старша будеш“. Побігла вона і ворона взяла. Високо піднявся ворон і полетів показувать дорогу, і багато раз догоняв ворон Дніпра, багато раз і Десна повертала до його, а все таки не попередила його. Як почула од ворона, що Дніпро уже далеко, вона прихилилась до брата і злилась з його гирлами. В Десні вода пробілувата, а в Дніпрі ворона.
Як вродилась пісня.
Пісні— це з Синього моря. Люди недородобили панщини, а Мусій і давай виводить іх з єгипки. Перві пішли жиди та цигани, а за ними другі якісь люди. Передні вийшли, а задніх море залило. Вони, як і ми, живуть в Синьому морі, складають пісні, списують на камені і кидають нам на берег. Наш пісень скласти не тямлять, а окрім морських людей складували ще запорозці про свої вжитки, та й ті вимерли, їх пісні найкращі.
З нашоі слободи один чоловік служив матросом в Марнаполі. Та оце, каже, пьють горілку бурлаки, а на камень дивляться, пьють і дивляться, а потім давай співать бурлацьких...
Апріль в гостях у Марта.
Весняні місяці не живуть в миру. Колись то, кажуть, Март кликав до себе в гості Апріля. Той і поіхав возом. Март на пустив на його дощ. Місив, місив Апріль грязюку тай вернувся. Март заморозив грязь і закидав снігом. Апріль зважився їхать саньми. Пішла росталь, ушкварив дощ і Апріль знову вернувся. Тоді Апріль і хвалиться Маєві: так і так, каже, двічі збірався до Марта в гості і ніяк не доіду: поіду возом, грязь міша; поіду саньми,— росталь не дає ходу. Май і навчає його: як хочеш доїхать, — бери, каже, віз і клади на його сани і човен. Зробив Апріль, як казав Май, і махнув до Марта в гості. Март напустив сніг, а той склав віз і човен на сани і поіхав далі; полив дощ, розлилась вода всюди,— той склав віз і сани в човен і упьять поіхав. Приїздить Апріль до Марта, а той і очи витріщив. „Як ти, каже, зрозумів доіхать в таку лиху негоду"? „і не доїхав би во віки, каже Апріль, та спасибі Маєві навчив." „Пустой же ти, Маю, я тобі крилечки вбгаю", каже Март. З того часу між Мартом і Маєм немає ладу: що в Маю зацвіте, або зросте раннє, то мартівський мороз і вигубе.



