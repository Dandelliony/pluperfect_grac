Старі Кайдани.
Перед нами церква села Старих Кайданів, збудована року 1785 в стилі українського церковного будівництва ХНІ—КУШ віків. Історія самих Кайданів тісно звязана з Запорожжям, з його славою. На початку XVII століття запорожське низове козацтво почало дуже розростатись і лякати своїм зростом польське правительство та польських панів, що захопили величезні простори землі в наших степах. 
Щоб не попустити запорожському козацтву розростатись дужче, польські магнати, що верховодили тоді у Польщі, постановили збудовати над Дніпром проти першого Кайдацького порогу, на горі, кріпость. 
У цій кріпості, збудованій 1635 року звісним французьким інженером Бопланом (отим, що полишив нам дуже цінний „Опис України“), поставлено було 200 чоловік залоги польського війська. Але вже через місяць запорожці під приводом атамана Сулими зруйновали ту кріпость. Тоді в 1638 році прибув сам коронний гетьман Конецьпольський з військом. Той же самий Боплан збудовав кріпость наново, насипавши високі земляні вали. Конецьпольський поставив у кріпості аж 2000 людей залоги. В кріпості було збудовано й католицький костел, де службу правили ченці-доміникани. Але й другий раз недовго пробув Кодак у польських руках: повстання Богдана Хмельницького 1648 року знищило польське панування в запорожських степах, і цим разом—уже навіки. Запорожці забрали Кодак собі і з 1656 року тут по ставлено було Кошем побережну сторожу з запорожських лоцманів, щоб вони проводили усякі човни через пороги.. Для цієі сторожи з
Січі було прислано походну церкву св. архистратига Михаіла і при ній ченци з Межигорського манастиря.
Коли зруйновано було Запорожжа Кодак зробився селом Старими Койдаками. В цьому селі по благословенію Київського митрополита Тимофія Щербацького, замість походноі запорожськоі церкви, поста лено ще,1748. року нову деревляну церкву, теж в імя св. Михаіла; церкву цю 1785 року перебудовано, а в 1818 році ще раз поновлено. З того часу стоіть вона й досі в та кому ж самому вигляді, як оце по дано у нас на малюнкові. Церква дуже чепурна, і видно іі з самої Катеринославської гори за собором. Кайдани роскинулись на високому правому березі Дніпра; беріг тут обривається до води скелями і кручами. Місцевість влітку дуже гарна і мимоволі вабить до себе своєю величністю, повною якоісь туги і смутку. Коли сісти вгорі на скелі, то перед очима роскривається чудова картина. Внизу гуде порог, шумить вода, розбиваючись об каміння і вкриваючи іх білою піною. За Дніпром зеленіють невеличкі ліси, а далі розляглись степи широкі, на яких мріють високі могили, німі свідки слави козацької... Самі собою спадають на думку слова Шевченкові:
   Степ і степ, ревуть пороги,
   І могили—гори...
   Богато бачили ці тихі й мовчазні тепер береги. Як би то могли росказати! Хоч і люде живуть тута, і всяких фабрик та заводів понабудовали то тут та там, вдовж берега дніпрового, а все ж здається уся та будівля такою дрібною, мізерною на фоні величньоі панорами, яку збудовала сама природа.
Зосталось дещо і од козацькоі кріпости: високі земляні вали, сажнів десять заввишки, які тягнуться правильним чотирьохкутником з виступами (бастіонами) по краях. В середині цих валів—пьять десятин землі. Роскидано тута з десяток біленьких хат, а в одному кутку велика і садиба московського купця Звєрєва, який має над Дніпром великий млин і сукновальню.
Од Катеринослава до Кайданів не більше 10 верст. Весною й літом можна проіхати сюди човном або мотором, просто з Потьомкинського саду. А варто проіхатись, подивиться і на порог, і на старі кодацькі вали, і на церкву в характер ному українському стилі.
   
   






