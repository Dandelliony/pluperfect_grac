Хто такі галицькі москвофіли?
В Галичині живуть такі самі наші люде, які і на Поділлі, Волині та й на усій Ураіні. І живуть і говорять зовсім так, як у нас волиняки та подоляне. Але і в мові іхній і в звичках, в усій культурі дуже позначилася польщизна, полишила, багато слідів, помітних нашому окові. Тай не диво: Галицька Русь од 1340 до 1772 року належала до Польщі, а з 1772 року хоч і перейшла до Австріі, але все ж таки панують там і досі поляки. За польського панування усе колишнє галицьке боярство спольщилося й покатоличилося; навіть заможне міщанство покинуло віру батьків і поробилося недоляшками. Тільки простий сільський люд та духовенство по селах зберігли свою рідну мову і народність, хоча мусили 1700 року прийняти Унію. Під Австрією зразу галицьким русинам *)—так звикли вони самі себе звати—жилось трохи лекшє. Австрійський уряд скасував панщину. 
Почали русини потроху просвічуватись і доходити до розуму, хто вони і якого роду.
Коли 1848 року в Австрії почались великі розрухи, коли венгри та поляки задумали були одірватись од Австрії, та й инші славянські народи, що були під нею, теж підняли голову, то галицкі русини зостались вірні австрійському цісареві (императорові), але заявили, що вони— частина великого малоруського народу, який живе од Карпатів до Кавказу. Ще трохи раніше перед тим почалось серед галицьких русинів письменство на народній українській мові, і року 1837 появилась перша книжка на тій мові— „Русалка Дністровая„ Маркіяна Шашкевича. 
Що галичане узяли за основу свого відрод ження живу народню мову, це зовсім натурально: ця мова єднала письменство з устною народною словесністю, була усім рідна і зрозуміла, і іі вже було заведено у письменство в творах Котляревського, Квітки, Гребінки та инших українців у Росії. Та й так само робили усі инші славянські народи, понімчені, помадьярщені, потурчені; усі вони: і чехи, і словаки, і болгари теж починали своє національне відродження з того, що, захожувались коло утворення власного письменства на народній мові. Року 1848 почала виходити у Львові перша газета на українській мові „Зоря Галицька„, а в слідуючому 1849 році професор Яків Головацький почав читати у львовському університеті лекції на українській мові.
Та тільки ж недовго тішились галицькі русини тими ясними днями, що усміхнулись ім після довгих віків неволі і поневіряння. 
Австрія чорною невдячністю заплатила ім за те, що вони підчас розрухів не пішли слідком за венграми та поляками: скоро австрійський уряд помирився з поляками і з 1866 року оддав ім усю власть у Галичині. Хоч на бомазі русини уважались рівними у правах з поляками, але на ділі вийшло так, що поляки зробились повними хазяїнами і утворили собі з Галичини нове польське „крулевство“, Оттоді то деякі з освічених русинів, з духовенства, одчаялись в тому, що русинам удасться зберегти свою народність під польським верховодством і прийшли до думки, шо одна надія—на поміч Росії. Зневірились вони у своїх власних силах, зневірились в тому, що русини галицькі можуть утворити власне письменство, власну освіту, яка б оберігала іх од спольщення, і простигли руку до московщини, думаючи, що урятуються, злившись хоча б духовно з великоруським (або московським) народом. За те іх і прозвано москвофілами, себ-то приятелями, прихильниками московщини. Шоб скоріше те зілляння сталося, почали москвофіли намагатись читати й писа ти по московськи, і заявляли, ніби то між русинською (українською) й московською мовами нема ніякої ріжниці. А через те, мовляв, і нема чого утворювати своє влас не письменство, коли вже є готове московське, та ще таке багате й потужне. Але забули ці люде мудре народне прислівья: „лучче своє латане ніж чуже хапане,,; забули, що мова російська для Галичини була далека і чужа: ніхто ніде нею у Галичині не балакав; та й що говорити за російську мову, коли в ті часи (60-ті роки) більшість освічених русинів, навіть священиків, балакала у сімьі І навіть не українською, а польською або німецькою мовою; російська мова була для і Галичини мовою мертвою, книжною, і простий народ менше розумів іі ніж польську, ; бо ніколи іі і не чув. Тим більше було не і до речі галичанам зрікатись своєї мови, що вона почала вже пускати міцні корні у письменстві. З початку 60-х років галицькі русини познайомились з творами Шевченка та инших українських письменників того часу; вони зробили на них, особливо на молодь, величезне вражіння. Усі побачили, що Шевченко і Марко Вовчок ріднійші й близчі по духу галичанам, ніж Пушкин або Лєрмонтов.
Одначе москвофіли на те не зважали, а уперто почали проводити в життя свої погляди. Замість того, щоб вести своє діло сумирно, лагідно, вони почали знущатись з своєї ж рідної мови, звучи іі „мовою пастухів,, почали цуратись усього свого рідного і зневажати його. Тоді то й почалось оте сумне розділення галицького громадянства на два табори, дві партії, москвофільську і народовецьку або українську. Австрійський уряд хоч і не дуже потурав галицьким русинам, але все ж таки признав, що вони мають право уживати своєі мови у письменстві, у школі, і дозволяв ім самим вирішати: яку саме мову вибрати: чи московську, чи народню українську. Мало-помалу народний український напрям узяв гору. Письменство прийняло український характер, і письменники з Галичини і з нашої України писали поруч у галицьких газетах та. журналах. По школах науку заведено на українській мові. Дякуючи праці діячів з народовецькоі партії, яка згодом поділилась на кілька напрямів, простий народ став робитись усе свідоміший та освіченіший, почав розуміти, хто його вороги, а хто друзі. Народовці почали опіратись на широкі народні маси і вести боротьбу з поляками. Тяжка ця боротьба; але потроху українці одвойовували собі права і ставали сильніші. Одним словом увесь громадський, національно-політичний рух на Галицькій Руси прийняв чисто український характер. Інакше й не може бути. Бо тільки той рух має будучність, який починається на народній основі і в згоді з усіми потребами народньоі души і тіла.
Москвофіли ж навпаки—чим далі, то все більше губили грунт і, гублячи його, по чали покладати надіі не на своі сили, не на власний народ, а на поміч з Росії, що ось звідти пришлють гроші. Вони видава ли газети ніби на російській мові (бо до ладу іі не тямили), яких ніхто не читав і не читає, іздили до Росії, оповідали тута про бідування „подъяремной Руси“, і виставляючи себе іі мучениками випрохували милостиню; а здобувши грошики, частенько по вертали їх не на громадські справи, а на своі власні, попросту ростринькували іх. 
Багато людей у Росії вірили їм і давали гроші, а дехто хоч і розумів, у чому річ, та все ж підтримував москвофілів, думаючи, що вони все ж корисні задля російської держави. Поляки спочатку боялись москвофілів, а далі, коли зрозуміли, що москвофіли зовсім не страшні, бо не мають під собою грунту у народі, то стали ім навіть помогати, щоб в купі з ними придушувати небезпечний для польського панування український рух. І тепер москвофіли—вірні союзники поляків, хоч і брешуть перед росіянами, ніби вони ворогують з поляками. За те вони—люті вороги усього галицько-українського народу, бо мов лиха паскудна хвороба підточують його сили в середині, гризуть його мов черва. Тепер чесних, ідейних людей серед москвофілів які були спочатку, уже зовсім нема: тепер це начисто все запроданці, поревертні, які готові батька рідного продати для своєі вигоди. 
І Та й хиба не характерно для галицьких москвофілів, що у Росії вони приятелюють тільки з „істинно-русскими“, з союзниками, з націоналістами, .запобігають у них ласки, а понеред усього— грошей. У себе в Галичині вони дурять селян, обіцяючи ім золоті гори, научаючи їх зневажати здобутки свого національного руху, і оббріхуючи українство. 
Але простий народ у Галичині дедалі, то все лучче розуміє, де його вороги, а де приятелі, і як найкраще довів це на останніх виборах до парламенту: у Галичині обібрано було на ЗО усіх депутатів тільки двоє москвофілів, хоч польські власти з усіх сил ім помагали. А 28 депутатів—націопально-украінського напрямку. На Буковині ж не обібрано ані одного москвофіла! Можна сподіватись, що скоро у Галичині зовсім переведеться цей шкодливий напрямок, який уже так багато нашкодив галицько-украінському народові, зупиняючи його нормальний культурний і громадський розвиток. 





