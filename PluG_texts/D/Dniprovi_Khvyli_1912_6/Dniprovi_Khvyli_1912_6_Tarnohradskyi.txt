
	
	                                                                                                                                               Велике серце.

Молюся, Господи, молюсь, 
Хвалить Тебе не перестану,
 Що я ні з ним не поділю 
Мою тюрьму, моі кайдани. 
Т. Шевченко.
Торік, з приводу пьятидесятилітнього Шевченківського ювилею в одній з російських часописей зьявилась стаття досить популярного сучасного літературного критика, котра викликала велике обурення в украінському громадянстві. В тій статті, розбираючи „Кобзаря“, автор, між иншим, зупинився на тій лютій ненависти до ворогів-гнобителів, яку Шевченко виявляє в своіх творах останнього часу життя. Українці обурились, побачивши в статті замах приписати Шевченковській поезіі риси „кровожадности“ якоі в ній навсправжки немає.
Таких прикладів, які вказують на страшенну силу ненависти поета до усього ворожого його ідеалові правди, з „Кобзаря“, справді, можно набрати багато, навіть далеко більше, ніж іх навів у своїй статті критик. Але нам здається, що у журнальній суперечці, яка виникла з приводу тієі статті, і критик, котрий згадував про „кровожадність“ поета, і оборонці Шевченка, українці, котрі дбали, щоб доказати, що у Шевченка окрім „кровожадних“ є й инші твори, повні любови до людей,—помилялися у самому по гляді на Шевченка й його творчу силу: і той і другі прикладали до поета звичайну, буденну, обивательську мірку, прилагоджували віще й правдиве пророче слово до брехливих вузеньких рямців щоденного обивательського етикету. У таких рямцях генієві було б тісно.
Не можна зробити великого впливу своєю ідеєю, не можна пе редати свій настрій людям, коли ідея не пройма до дна душі людину, коли настрій знесилений щоденними сторонніми дрібницями. Нам здається, що тілько той широкий розмах, тілько ота сила вмістити в одній душі і вагу великої любови і вагу великої ненависти, ота міць, з якою оддається щира людина усією своєю істотою одному почуттю, не ослаблюючи його рефлексами та огляданням назад, ото й єте, без чого не було б і самого генія, ото як раз і є те, що надає силу проро чому слову. І чи світить те слово сонцем любови, чи гремить громом гніву, правдиве й щире воно,
Неначе срібло, куте бите, 
І семикрати перелите 
Огнем в горнилі...
Коли через 51 рік після смерти Шевченка, ми перечитуємо його „сльози—слова“, неначе жива встає з за мертвих чорних рядків неви сока кремезна постать, заглядає в душу орліми очима і росповіда про те, як можна віддатись цілком людям, „убогим нищим“, „юродивим дітям“; як забути про себе, як заховати своє страждання далеко вглиб, за—для себе тілько, і не турбувати ним людей, коли людського горя кругом—безмежне море.
На що воно? У всякого 
І свого чимало!
Типовою ознакою для поезіі Шевченка являється ліричний елемент, котрий проймає усі його твори, включно до творів епичного змісту. 
Але в великих поемах, які зьявились у перший період літературноі діяльности поета, дуже трудно помітить, щоб на творах одбивались переживання самого поета.
Співає Кобзарь і про те, як тяжко жити на світі самотиною, без любови, без радощів, без власного інтимного щастя (На що мені чорні брови“ „Тече вода в синє море“, „Тяжко-важко в світі жити)“., і тут же співає про недолю людську, про знущання над душею людською, роскриває бездонне море крівавих мужицьких сліз. І за цими останні ми не чутно перших. Та й там поет так тісно зливається з людом, про котрий він співа, що майже не можна добачити там власних переживаннів автора: не дурно ж троє названих віршів зробились народ ними піснями! Тілько в двох посланіях цього періода—Є Гребінці („Перебендя“) і „Марковичу“, та в віршу „Думи“ поет викладає своі власні почуття, не єднаючи своєі души з душею убогого люду. І в першому поет найкраще сам характеризує своє значіння для людей
А хто грає, того знають 
І дякують люде: 
Він ім тугу розганяє, 
Хоч сам світом нудить.
Нема йому в світі хати:
Його хата там, де люде; його радість—людська радість; його печаль—людська печаль... А коли обступлять думи, коли закортить побути з самим собою, заглянути в свою душу, іде старий далеко од людей, у степ на могилу, і там по волі один з собою та з буйним вітром сміється та плаче... Бо люде, убогі духом, худосилі люде, уміють слухати тілько про своі печалі.
А як би почули, що він одинокий, 
Співа на могилі, з морем розмовля,—
 На Божеє слово вони б насміялись, 
Дурним би назвали, од себе б прогнали: 
Нехай по-над морем, сказали б „гуля!“ 
Любить поет „убогих нищих, малих рабів отих німих“, але не жде, що вони приймуть і зрозумі ють його сльози-слова, і з важким питанням обертається до своіх важких дум і до далекої, чистої, незіпсованоі життям чужої душі:
. . . . Квіти моі діти, На що вас кохав я, на-що доглядав? 
Чи заплаче серце одно на всім світі, Як я з вами плакав? Може і вгадав. 
Може, найдеться дівоче 
Серце, карі очі, 
Що заплачусь на ці думи,— 
Я більше не хочу, 
Одну сльозу з очей карих, 
І пан над панами!..
Думи моі, думи моі, 
Лихо мені з вами!
Період з початку сорокових ро ків і по 1847 рік, коли виникла справа Кирило-Мефодієвського братства, був періодом найбільш інтенсивного, найбільш чулого відношення Кобзаря до чужого, до людьского горя. В цей період зьявилась більша частина великих поем Шевченка: „Гайдамаки“, „Черниця Марьяна“, „Гамалія“, „Розрита могила“, „Сова“, „Сон“, „Хустина“, „Іван Гус“, „Невольник“, „Великий Льох“, „Наймичка“, „До мертвих і живих“, „Кавказ“ і „Відьма“. І тілько під кінець цього періода, у трьох невеликих віршах (,.Н. В. Гоголю“, „Минають дні“ і ,,Три літа“) поет оглядається знову на себе, та й тут не за себе йому боляче, а за те, що не чують його люде:
Всі оглухли, похилились 
В кайданах—байдуже! .. 
Ти смієшся, а я плачу, 
Великий мій друже!
А що вродить з того плачу?
Бурьян, мабуть, брате!
По себе поет немов забув: під вів рахунки з собою і хреста поставив. В ,,Заповіті“ він тілько просить, щоб помьянули тихим словом його тоді, як краще житиметься на землі.
Оглядається поет на пройдений шлях тілько у цітаделі, і тут знову виступають ті мотиви особистого життя поета, які так глибоко ховав він і од людей і од себе.
Ой, одна я, одна, 
Як билинонька в полі; 
Та не дав мені Бог 
Ні щастя ні долі.
Життя здавалось скінченим і скінченим даремно, без малого сліду.
Не жаль було давно одбутих,
Давно похованих, забутих, 
Моіх крівавих, тяжких сльоз,— 
А іх чимало розлилось 
На марне поле! Хоч би рута, 
А то нічого не зійшло!
І я згадав своє село: 
Кого я там коли покинув? 
І жалем серце запеклось. 
Що нікому мене згадати...
Але це тілько на одну мить. За раз же поет оглядається на ті невидимі пути, які накладає особиста любов, власне життя, поділене з другим:
Дивлюсь—твоя, мій брате, мати 
Чорніша чорноі землі, 
Іде, з хреста неначе знята . . .
І лютою, важкою немов камінь, радістью виривається в самотноі людини подяка Богові за те, що покарав іі великою любовью до людей... 
Молюся, Господи, молюсь, 
Хвалить тебе не перестану,
 Що я ні з ким не поділю 
Мою тюрму, моі кайдани...
Ця сумна радість за свою самотність проймає далі усе життя поета. Без щастя й без нації про майнули довгі роки тюрми, заслання, але людина, немов загартувавши в собі душу, спокійно дивиться на марно страчені роки, на загублене власне життя.
Каламутними болотами, 
Між бурьянами за годами 
Три годи сумно протекли 
Багато де чого взяли 
З моеі темноі комори 
І в море нишком однесли, 
І нишком проковтнуло море 
Моє не злато—серебро 
Moi літа, моє добро, 
Мою нудьгу, моі печалі— 
Тіі незримиі скрижалі 
Незримим писані пером...
Тілько зрідка з-за міцноі броні проривається глибоко захований жаль, та й то тільки тоді, як несподівано кинеться в очі, що минула й не вернеться радість життя. І сам поет, немов соромлячись, дивується з духовної немощности, що обхопила на хвилину.
Чого ж я плачу? Мабуть шкода, 
Що без пригоди, мов негода, 
Минула молодість моя. („Огні горять“) 
У віршах останніх років життя усе частіш і частиш звертається поет до самого себе, неначе хоче переглянути, перечитати знову книгу живота свого. Тут уже ніде нема і жалю за тим, що без особистого свого щастя пройшло життя: минуло--так минуло, — нічого й згадувати! І тілько в тихих безгрішних мріях, піснях-іділіях иноді прокидається та ж думка, та в жартовливому посланії „N. Т.“ між веселими рядками можна прочитати захований глибоко сум. Оглядає поет тернистий шлях свій, звертається до своєї суворої долі, до музи, до слави, і не жалкує за прожитим:
Ми просто їіпіли.—у нас нема 
Зерна неправди за собою... („Доля“).
1 через те він так же просто й покійно Дивиться у вічі смерти в останньому своєму віршу, написаному за день до смерти („Чи не покинуть нам...“) А мрію про своє власне щастя, якого не зазнав він тут за людським горем, спокійно, без жалю—журби переносить за собою туди ж, на той бік Стикса.
Багато часу минуло, як умер Кобзарь. Були бурхливі часи, коли була змога развернутись красі людського духу. І коли переглядаєш отаке життя, радісно й весело стає на душі, радісно через те, що слово ,,людина“, коли його прикласти 'до такого життя, таки справді „звучить гордо“. Весело стає, що не бачиш краю того моря любови, яке вміщає в собі і може виявити людина. А коли заглянеш у кришталево-прозору, міцну немов алмаз, душу іі, хочеться піднятись і гукнути на увесь світ: уставайте, худосилі, убогі, нищі духом, нмі, понурі й безьязикі раби несіть сюди усе своє горе усі своі болі і кладіть у це серце: воно видержить! Робіть хреста важкого—преважкого, щоб земля гнулась під ним та кладіть на людину—вона підійме!







