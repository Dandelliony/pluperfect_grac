Як жило славне низове запорожське військо
В кінці XVIII століття цариця Катерина II одрядила в Запорожже ученого академисту Василя Зуєва, щоб він додивився до всіх здобутків козацьких і потім того списав те все на папері. Зуєв досконательно і все розглядів надрукував в „Месяце-слове“ вартий великої уваги доклад „О бьівшихь промьіслахь запорожскихь козаковь“. Він розповідає, як те все робилось у запорожців, як вони здобували рибу і яку саме рибу, як іі розбирали, яким користувались знаряддям, як іі въялили, ” сушили, куди збували, по чому продавали і яку суму грошей за те брали. Зуєв дуже дивуєтця, як теє рибальство широко розвинуто було у запорожців.
На широких і вільних степах запорожських паслись неоглядні отари овець, так званоі волошськоі породи, і чунчуків, татарської, під доглядом личманів, байбарів та чабанів та під охороною на диво лютих і величенних собак, вівчарок. „Вівці мають (запорожці) дуже рославі, шерсть з них здіймають один раз і продають у Польщу", каже сучасник запорожського життя XVIII століття.
По зелених гаях, по розлогих балках та вибалках, по низьких нагарах, по густих лісах та квітнучих долинах чимало було у запорожців усяких пасік, де сиділи найбільш старі, обшитовані, чи хоч одставні, запо рожці. В так званому Чорному лісі, далі по річках Дніпру, Інгулу та Гро- мокліі запорожці, як свідчать іх перші історики, здобували „изрядное коли- чество меду". Бжільництво у запорожців вважалось завжди за найпочесніще діло. „Бжола не на себе робе, а на Бога і на чоловіка. Через те вона Божа мушка, а пасішник, то угодний Богові чоловік". Ви ставляючи на провесні бжолу у пасіці, старий запорожець—пасішник побожно вичитував на всякі случаі молитви: на посаду бжоли, на розплод, на годівлю іі, на одворот од чужоі. Од бжоли для запорожця була трояка користь: „Віск на свічу, сцільник на іжу, а мед на пиття". 
Опріч того пасіка часто правила старому запорожцеві за манастирь. 
Після буйного та гучного життя в Січі козак часто йшов під старість або в манастирь, або ж у пасіку. 
Живучи в тиші та самотині, він кріпко держав там пости, „не творив праздних словес" і гаряче, у день і в ніч, молився Богові. Та мечки, у пасіці, він і доживав свойого віку, тамечки і оддавав Богові свою душу.
Помиляютця ті, що кажуть, буцім-то запорожці не любили обробляти землі, а більш того або воювали, або ж зовсім нічого не робили і тільки гуляли та музики за собою водили в Січі. Як що це й було, то було тільки спочатку іх історичного життя, коли вони одно тільки знали, що бились то з турками та татарами, то з ляхами та волохами. Але уже з кінця XVII і на протязі усього XVIII століття, коли запорожці твердо осілись на свої землі і позаводили по своіх паланках геть скрізь села, хутори та бурдюги, тоді у них почалась дружна і спільня робота плугами по всіх степах. Про це пильнували у них так звані зімовчаки, або гречкосії, які жили скрізь по паланках, близько балок, лиманів, озер та степових річок. Обробляючи своі степи, запорожці укупі з тим не забували прохати „хлібного жаловання" у польських королів, а потім у московських царів. І ім часто присилали царі „презенти" в Січ—„зелье (себто порох), денежное и хлібное жалованье" яке йшло на військо січове.
От же яке найцікавіще питання у справах запорожських, так це питання про письменство у них. Виявляєтця, що у запорожців дуже високо стояло письменство. Ми маємо документи архиву запорожського 1763 і 1779 років, із яких видко, що на сотню козаків у куріні тільки меньча половина із усієі сотні була не письменна, а більша—письменна- наприклад, із ста чоловік у куріні 47 неписьменних, а 53 письменних, або ж із ста чоловік 40 неписьменних, а 60 письменних. І це тоді, коли російський сенатор князь Долгорукий був неписьменний і заміст нього підписувавсь „господинь Мельницкій".
Чим же це можна пояснить?
Спершу всього укладом запорожського низового війська: запорожці— це на наших степах не що, як тіж
американьці, або ж, коли можна так висловитись, зібрання людської енергії, бо в Запорожже багато йшло такого люду, який стояв вище звичайного табуну людського, який багато бачив світу, бував, як там кажуть, і в Луцях, і в Струцях, і в Лисявках, і в Борисявках. 
Друге тим, що в Запорожжі було чимало шкіл. А самі школи були такі: січова, найвища школа, де вчили і великих, і малих школярів київські ченці, усі з вищою освітою і всі доброго життя і високого розуму; потім того школи манастирьські, при Самарському і Нехворощанському манастирях, де вчили теж ченці і звідкіля виходили священики на запорожські села в паланках; нарешті школи церковно-парахвіяльні, які будувались при кожній церкві в паланках. У запорожців був такий звичай, що коли вони мали де в селі будувати церкву, то без шпиталю та без школи не будували іі.
Про свої школи запорожці дуже пільнували і клопотались. Якось-то проміж січовими школярами почалась велика хвороба. Запорожці визвали із Киіва лікаря, німця Юста, і привезли його на Січ оглядіти школу. Лікарь Юст, оглядівши школу, сказав кошовому отаману, що учнів в Січі дуже багато, а школа для такоі сили учнів невелика, і радив вивести учнів в луги, школу добре обризкати і поширити і тоді уже учити знов.
Що запорожці були неабиякі письменники, це видно із тих слів та оборотів, які можна вичитати у іх листах. Вони писали так: „Респонс (заміст одповіт), Евксинопонт (Чорне море), недишкреція (беззаконня), упасти в канікулу, себто упасти в скаженину (саnis—собака); такечки ото вони виписували гетьманові Івану Самойловичу, якого не поважали за те, що він „підлисикувався" завжди до Москви: „Ми здалека усмотріли перспективою свойого ума, куди ти херхелюєш“. Гетьмана Мазепу вони взивали „хитрий лис і Махіавель".
Те слово, яке написав і вичитав запорожський писарь Іван Чугуєвець (по другим Іван Глоба), 1762 року, на вшестя цариці Катерини II, облетіло усю Європу, було переведено на німецьку і инчі мови і те пердивує нас своєю глибиньою, силою і красою. 
„Вся премудростію, силою, славою и благостію своєю сотворивый Господь, вічно и непоколебимо узаконила рікамъ ведать свой югь, магниту сіверъ, тучі востокъ, солнцу западъ, намь же человекамъ учрежденную над собою власть“... и далі.
Опріч того у запорожців були свої архиви, ревизіонні записи, походні щоденники, де вони щодня записували, куди йшло із Січі походом іх військо, де воно ночувало, кого стрічало, з ким билось, кого захопило в полон, як повернулось додому і таке инче. Але те все ховалось од чужих людей і звалось секретами війська запорожського низового.







