З Галицькоі Украіни.
За украінський університет. Украінські посли до Віденського парламенту були здобули в австрійського правительства обіцянку, що незабаром буде видано Австрійським Імператором листа, яким і буде вирішено справу по заснування окремого украінського університету замість теперішнього польско-украінського львівського. Після довгоі тяганини украінським послам було передано, нарешті, для обміркування другий проект того імператорського листа: першого проекту украінські посли приняти не згодились, бо він нічого не давав украінцям. Але й цього другого проекту царського рескрипту украінські посли не прийняли, бо і в ньому теж говорилося найбільше про інтереси поляків, про те, як теперішній Львівський університет зробити виключно польським, а про заснування украінського університету нічого певного не було сказано. Украінські посли вернули листа правительству, заявили, що такого проекту приняти не можуть, що не можуть навіть вважати його основою для дальших переговорів і що взагалі ніяких більше переговорів з теперішним правительством в університетській справі вести не будуть, бо вважають іх безцільними і непотрібними, раз правительство і в украінських справах слухається самих-но поляків і не задовольняє найменьших вимог украінців. Президент міністрів і міністр просвіти відповіли, що не сподівалися такого гострого осуду іхнього проекту, що вони признають, що справа тягнеться довго, але просять не припиняти переговорів, обіцяючи, порозумівшися з поляками. Виготовити новий проект. Та украінські посли заявили, що не мають ніякоі націі, щоб новий проект задовольнив украінців, бо правительство дбає тілько про вигоди поляків. Украінські посли постановили й надалі виступати в парламенті проти правительства і вже зробили такі виступи під час розгляду бюджету. 
Як польщать украінців у Галичині? Австрійські закони дають однакові права всім народам Австро-Угорщини. Але поляки, захопивши в своі руки всю власть в Галичині, щоб спольщить украінців і зробити Галичину польским краєм, вигадали силу-силену всяких протизаконних способів. Клуб украінських послів до австрійського парламенту вияснив недавно, що в східній—украінській частині Галичини роспочався справжній поход на украінство. Украінських учителів прееводять в західну частину Галичини, де живуть поляки й де нема украінських шкіл; нових учителів украінців в укр. школи не приймають і вони волею-неволею мусять іти служити в польські школи. Не зважаючи на постанови громадських рад. («волостних правлінь») змінюють укр. школи на польські або ділять іх на школу польську й украінську, а вчителів назначають тілько в польську школу; накидають громадами, де вже є укр. школа, щей польську школу, доводячи тимчасом укр. школу до занепаду; дають приватним польським школам вчителів, одриваючи іх од украінських і т.д. і т.д. Крім того стараються не приймати украінців на посади в суди, залізниці, казначейства, взагалі, нікуди де тільки можуть. Закону про вживання укр. мови в судах і по всіх урядових інституціях польські чиновники, звісно, не слухають.
На «Рідну школу». Щоб бороитесь проти спольщення, украінці в Галичині три роки тому заклали фонд «Рідна школа». І почали всюди збирати на цей фонд гроші. Всі свідомі украінці, хто скілько може, жертвують на цей фонд. Недавно один небогатий молодий инженер II. Дурбак дав на «Рідну Школу» 1000 корон; не що давно пожертвував на «Рідну Школу» 100 корон прибутку од виданоі книжки адвокат євин. Украінці з Америки раз-у-раз присилають на «Рідну Школу» чимало грошей; недавно «Укр. народний союз» в Америці; прислав «Рідній Школі» коло 5000 корон, як частину тієі допомоги, яку постановили Американські украінці постійно присилати на приватні укр. школи в Галичині.
Укр. школа жіночого господарства. Львівська «Просвіта» одержала у спадщину по заповіту маєток в с. Угерцях. В цьому мастку «Просвіта» заснувала недавно школу жіночого господарства. Це вже треття так зв. «заводова», спеціяльна школа львівськоі «Просвіти», яккі почала вона одкривать для економичного розвитку галицьких украінців. Спершу було одкрито мужську школу господарську, потім торговельну школу у Львові.
Стипендіі «Просвіти» у Львові. Львівська «Просвіта» з ріжних фондів, що закладено при ній для допомоги убогим украінським учнями галицьких середніх і вищих шкіл, видає в 1913 році: 21 стипендіі по 240 корон, одну в 300, одну в 270 і одну в 180 корон.  
