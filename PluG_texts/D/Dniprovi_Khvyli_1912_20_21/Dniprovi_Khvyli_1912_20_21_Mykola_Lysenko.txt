Микола Лисенко 24-го октября 1912 року.
Нова сумна дата записана на скорбних сторінках книги життя народу украінського: смерть Лисенка! Не стало творця украінськоі національноі музики, не стало віщого Бояна, який в чудових музичних образах роскрив душу рідного народу і показав іі красу перед усім світом, так-як це зробив Шевченко в образах словесних.
Яка багата і мелодійна укарінська пісня, скільки в ній глибокого чуття і невимовних чарів! Чужинці давно оддали ій належну шану, признали першою в сімьі славянських народів і одною з перших на цілому світі… А вона уже зникала і вгасала, так як вгасало самобутне життя іі народу під подувом сувороі історичноі долі. І не було ні в кого снаги врятувати іі і закріпити для потомних часів. Мов зачарований скарб таілася вона і не давалася нікому, аж поки не явився той, у кого серце було напоєне великою любовію і чий дух був позначений печаттю генія. Чуйним вухом вчув він усю красу тіі пісні і перелив іі чарами високого талану в безсмертні музичні образи, здійснивши заповіт Великого Кобзаря: «наша пісня, наша дума не вмре, не загине!» Лисенко став батьком украінськоі музики, як Котляревський став батьком украінськоі літератури. 
Тепер, коли ми стоімо ще так близько до його живого, коли ми ще почуваємо на собі вплив його особи, такоі чистоі і гармонійноі, коли у вухах наших лунає його голос і постать його стоіть у нас перед очима, ми не можем ще досить оцінити усієі ваги його колосальноі праці. Ми поки чуємо тяжкий біль од утрати людини, як біль од роскритоі рани. Хоча не раз і за життя його складалася оцінка його великих заслуг музикальних, але, здається нам, що ми тільки тоді збагнемо значіння того, що зробив Лисенко для украінськоі музики, коли одійдемо геть далі, коли він стане вже особою історичною, якою уявляємо ми собі Шевченка або Драгоманова. Тепер же тисне серце пекучий жаль за живою людиною, за громадянином, який подавав високий приклад служення рідному народові. 
Прекрасне було йго життя: мало не пятьдесят літ праці в передній лаві громадських діячів на рідній ниві, праці, повноі самовідречення і виского розуміння обовязку перед рідним краєм. Його душа була у щерть налита великою любовію, і його за те любили так, як це рідко випадає на долю громадського діяча. В серцях свого народу він збудував собі найміцніший і вічний монумент…
Памьяти М. В. Лисенка. 
I.
Порвались струни голосні 
На кращій, золотій бандурі, 
Замовкли віщіі пісні
Серед гармидеру і бурі.
Умер наш кращий соловій,
Не витримав життя негоду,
Залишив спів безсмертний свій
На славу рідного народу,
Який без міри він любив, 
Якого сльози, горе й муки, 
В пісні чудові перелив, 
І витворив з іх перли-звуки.
II.
Його пісні для нас пророчі, 
Найкращі будуть почуття, 
Зірками сяють серед ночі,
Зовуть до кращого життя.
Його пісня, як дзвін побідний 
Далеко всюду рознеслись,
Навік прославили край рідний,
З життям людей своіх злились. 
З його піснями голосними
В житті нам легче буде йти, 
Натхнені звуками живими
Ми швидче дійдем до мети
