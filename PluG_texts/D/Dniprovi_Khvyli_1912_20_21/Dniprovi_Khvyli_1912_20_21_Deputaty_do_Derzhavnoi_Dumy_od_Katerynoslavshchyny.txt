Депутати до Державноі Думки од Катеринославщини про украінську справу. 
Вибори до 4-оі Думки од Катеринославщини дали певну перемогу поступовцям (прогресистам). З десяти членів Думи од Катеринославськоі губерніі обібрано двох прогресистів: Ал. Александрова і Ф. Филатова, одного соціял-демократа Г. Петровського, пьять октябристів: М. Родзянка, М. Олексієнка, І. Папчинського, Г. Бергмана і З. Родзянка; одного націоналіста — С. Неіжмакова і безпартійного селянина П. Макогона.
Д-ія Александрова обібрано по 2-й городскій куріі міста Катеринослава, як кандидата російсько-украінського поступового блока. Цей блок заснувався ще весною, при чому украінці виставили, як необхідну умову іхнього вступу до блока, включення у виборчу платформу домагання украінськоі мови в школі, суді і по всіх адміністративних установах, які обслужують потреби украінського народу. Ця платформа мала бути опублікована в «Южній Зарі», але чомусь так і не побачила світу, і «Южная Заря» ні разу навіть словом не обмовилась, що д. Александров — кандидат і украінців. Сам д. Александров також ні разу, ні в промові на передвиборному зібранні, ні у своіх статтях у тій же «Ю. Зарі» ні разу не згадав за украінство. Украінці агитували за д. Александрова, подавали за його голоси, але так і не почули од його прилюдноі заяви, що він буде також боронити й украінські культурно-національні потреби. Це, певна, річ, мусило іх турбовати, і через те до д. Александрова кілька разів звертались украінські виборці приватно, запитуючи, як він ставиться до украінськоі справи. У цих приватних балачках — а один раз і перед більшим гуртом виборців і виборщиків по губерніі — д. Александров заявляв, що він стоіть за повну волю національного розвитку украінського народу. Усі утиски проти украінського народу. Усі утиски проти украінськоі мови і взагалі проти украінського руху д. Александров визнає і шкодливими і безцільними, бо, на його думку, украінський народ має стільки прикмет національноі окремішности і самостійности, — перш за все має свою власну мову, — що знищити ці прикмети не в силі ніяки заходи з боку держави. Ці заходи можуть тільки задержати розвиток освіти і культури серед украінського народу, що вже і помітно. Д-ій Александров уважа потрібним яко мога скоріше завести навчання по школах на украніській мові, допустити украінську мову в суді і в усіх установах, які мають діло з украінською людністью. Заведення украінськоі мови в суді вимагають перш за все інтереси справедливости: д. Александров, як адвокат, знає з своєі практики чимало випадків, як тяжко заважало на суді те, що суддя і обвиновачені балакають на ріжних мовах і часом одне одного не розуміють. Родившись і вирісши на Украіні, д. Александров мав також багацько разів нагоду бачити, яку велику вагу має книжка на рідній мові і як, наприклад, ставились селяне до читання ім. творів Шевченка. Одним словом, у своіх розмовах (які) він дозволив опубліковати в пресі) д. Александров рішуче заявив, що він уважа своім святам обовязком обороняти в Думі інтереси украінськоі мови, яко одинокоі і могутньоі зброі для культурного розвитку украінського народу.
Д-ій Филатов, який теж був на тому зібранні виборців і виборщиків, де д. Александров зробив свою заяву, висловився також, що він уважа зовсім справедливим навчати народ по школах його рідною мовою і звертатися на цій мові до його в суді. Сам великорос з роду, д. Филатов давно живе на Украіні (сам він — городський голова в Новомосковську) і добре розуміє вагу народньоі мови в ділі освіти і культури.
Дуже щиро і категорично зьясував своє відношення до украінськоі справи депутат од робочоі куріі, д. Петровський. Скоро після виборів до д. Петровського явилася депутація од робітників-украінців катеринославських і нижнєдніпровських заводів і передала йому наказ, в якому були всі культурно-національні украінські домагання. Д-й Петровський цілком згодився з думками цього наказу і обіцяв заявити іх з думськоі трибуни. Він сказав, що ці думки сходяться цілком з його власними: він держиться до погляду, що тільки тоді робочі люде досягнуть повноі громадськоі свідомости, коли будуть мати волю розвивати свою національну культуру і не знатимуть ніяких утисків проти своєі мови. Д-й Петровський обіщав стояти перш за все за ведення по школах науки рідною мовою і за саме широке користування цією мовою по всіх адміністративних установах на Украіні. 
