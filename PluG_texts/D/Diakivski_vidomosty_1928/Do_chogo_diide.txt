До чого дійде?
Післявоєнні змагання усіх держав освободитися від тих нещасть, які нанесла світова війна і направити своє домашнє життя висилене великими воєнними 
зусиллями, довели в останку до небажаних вислідів. Проти сподівання усіх політичних голов, проти обчислень знавців економічного і господарського 
життя опинився сього дня світ перед великою пропастю. Ціле теперішнє політичне і господарське життя стоїть під знаком загальнознаної т. зв. крізи. В 
останні часи цей грізний стан виступив у цілій своїй повноті й тому не диво, що слово кріза є щоденним предметом часописних статтей а дальше це слово 
виходить з уст так робітника як і промисловця, селянина і великого земельного власника. Явище це не нове, бо у цілому майже по-воєнному часі якась 
„кріза" все мала місце. Причиною, цего була у першу чергу т. зв. раціоналізація промисловости. Промисл, як один з головних галузей державного життя
мусів у повоєнному часі направити і надробити це все, що, що за цей час війни витратив. Цілу свою увагу звернув отже на т. зв. „раціоналізацію", то 
значить як найбільше дешеву, а заразом перво-сортку продукцію своїх виробів — послуговуючися при цьому обдуманими новішими технічними винаходами. 
Праця людських рук мусіла уступити мертвим частям залізних потвор - обдуманих головами інжинірів. Цілі сотні робітників мусіли уступити дешевості і 
якості машинових виробів і з відсіль вийшли ті перші відділи т. зв. безробіття. Поминувши всі політичні й духові „крізи", які так часто мали місце в 
поодиноких державах, і які все таки мають дуже велике значіння і вплив на т. зв. крізи господарські побачимо, що однак ці останні брані навіть осібно 
можуть причинитися до цеї катастрофи можуть усунути світ у цю саму пропасть над якою він властиво вже стоїть. Інша річ — чи світове забурення усім 
однаково принесе шкоди, або одним шкоду а другим користи і кому саме що то, це годі сього дня предвидіти. В парі з раціоналізацією і зростом числа 
людности прийшов і теж надмірний приріст продукцій. Вийшов з цього застій по ринках, а в дальшому поодинокі продуктивні заведення т. є фабрики мусіли 
навіть заперестати працю. До яких страшних вислідів це допровадило бачимо приміром в Німеччині. Коли в 1929 році число безробітних було і пів 
мілійона, то вже 1930 рік приніс Німеччині богато вищу цифру. Число безробітних у 1930 році в Німеччині було 3 мілійони і 200 тисяч людей. Дійшло до 
цього, що що третій німецький робітник є без варстату праці. Але хтось міг би сказати, що Німеччина мусить переживати таку скруту бож вона двигає на 
собі усі воєнні тягарі. Ні. Не тільки побіджена Німеччина, але й побідна Англія має сьогодні 2 і пів міліонову армію безробітних, а всевладна у 
грошевих справах Америка числить сьогодні 7 мілійонів безробітних. Цеж тільки три держави, котрих продукти мали збут на світових ринках, і що тепер 
якостево мало хто їм може дорівнати. А як мається справа у інших? Отже там ще гірша скрута там теж сотні тисяч безробітних. Бож жадна держава, така 
як Англія або Німеччина, не бажають собі мати таких великих мас безробітних і як би могли, то спевністю цему запобігли. Однак поминувши усі їхні 
змагання зарадити цему нещастю годі остається надалі цей катастрофальний стан дальше всевладно пануй „кріза“. На тлі тих світових потрясень й 
непевного завтра знаємо, як виглядає наше господарське життя. Цеж хиба теж не радість цеж хиба не великих успіхів у нішу. Наша селянська продукція 
тепер без жадної ціни, заробітки і виїзди для нас майже недоступні а в противенстві до цего промислові вироби вбрання, взуття, коштує так, що хиба 
голому й босому ходити. Коби тільки на це потребував наш селянин гроша й тільки на це за безцін віддавав свою працію й плоди, то може б обмежився до 
найменшого і якось пройшов те лихоліття. Може б при тім держава звернула на це увагу і причинилася до злагіднення цего селянського нещастя. Так ще 
булиб може якісь надії але... але знаємо, що в парі з цим, як селянство задовжене на лихварських боргах віддає усе своє за дармо, мусить виконувати 
ще прикази податкової шруби. Тоді коли не має ні сотика на піддержання свойого господарства, мусить нищити й віддавати все набуте на це, щоби 
заплатити податок. От як згадує посол Луцький в своїй промові, що знає один случай у підгаєцькому повіті, де продано 1 морг поля за 400 золотих, щоби 
стягнути з властителя поля податок 220 зол. Це йшло розуміється дорогою екзекуції. І так ця „кріза“ оставила великі маси робітників усіх майже держав 
перед дні голодової смерти а селянські верстви перед знищенням і зруйнованням їхніх варстатів праці. А що тоді? До чого дійде? „Голий розбою не 
боїться" - каже народня приповідка. Вистарчить мала іскра, щоби розгорівся вогонь революції щоби повстали за ворушення у цілому світі. Дяченко.