В одній важній справі. Про церковний спів і про дяків.
Український нарід славний на цілий світ зі свого церковного і світського співу. Не раз читаємо у часописах, як то поривають наші брати, що опинилися 
на чужині, своїм співом чужинців, знаємо, які успіхи величезні мали славні наші хори Кошиця і Котка, знаємо теж, що на богослуження в наших церквах, 
особливо тоді, коли співає добрий хор, приходять, як на роскішні коцерти, не тільки тисячі своїх, але й чужинці, навіть такі, що не розуміють 
нашої мови.. Виходилоб з цього, що Наш спів, культура його та заходи біля його плекання повинні бути нашим найважнішим завданням, а сама пісня, в 
першу чергу церковна, повинна в своїх джерелах, тобто при церквах, як найкраще процвітати та розвиватися. Виходилоб теж з такого погляду, що 
люди, які стоять близько до церкви, як от священики й дяки, повинні бути заангажовані у цю культуру співу, а його розквіт повиненби їм лежати на 
серці. Так каже льогіка і здоровий розум. Але як є на ділі? Якби так хтось з Европи чи другої півкулі, очарований нашою піснею, яку колись чув зі 
сцени та про яку начитався, з'їхав несподівано у перше з краю, наше галицьке село, мусівби жахнутися й розчаруватися. В наших церквах, принайменше 
в більшості їх, нема ні хорів ні культурного співу. Звичайно або ціла церква співає т. зв. самолївкою, або дяк іто з будьяким голосом, виправляє 
на крілосі ріжні штуки своїм голосом, як то кажуть — пробує сили людських вух та людських нервів. Цим ми не хочемо сказати, що всі дяки зле 
співають. Ні, навпаки: Є дяки, що проводять дуже гарно хором тай самі мають високу співацьку культуру. Але цих дяків обмаль, і як ми відмітили, в 
більшості церков є так, а не інакше є дуже зле у цевковним співом. Нікуди правди діти — радикально такого стану змінити не можна. На нього 
зложилися цілі десятиліття того дяківського балагану, якому ще й тепер кінця не видно і поки це загальне безголовя пануватиме, не бачимо можливости 
поправи справи церковного співу в цілості. Правда, тут і там змагання в цьому напрямі уже є і знаємо добрий десяток хорів, що можуть бути гордістю 
їх дирігентів-дяків. Яле в парі з тим бачимо теж, як справа церковного співу, найсуттєвішого і найбільшого поля діяльности дяків, переходить в 
чужі руки, в руки дирігентів-студентів, припадкових людей, кооператорів і т. д., а дяк залишається на боці і від цього, що залишається на боці, 
тратить ще одну міцну опору свого поважання та пошани. Як не як, а продовж останніх десятиліть дяки на царині церковного співу багато втратили. 
Те, що було їх мандатом і то історичним мандатом, мандатом, що приносив їм, славу, честь і закріплював їх імена на картках історії, висовується 
щораз більш з їх рук і переходить в чиї інші, з черги приносячи славу за церковний спів цим чужим, недяківським, рукам. Щож ви порадите скаже 
дехто чейже людина, а точніше дяк, не родиться готовим дирігентом, з добрим голосом і слухом? Ясно, що не родиться. Яле ясно теж, що нічого йти 
на дяка, коли хтось не має слуху й голосу, а як вже його має, тоді треба тільки трохи доброї волі і з нього може легко виробитися дяк-дирігент з 
добрим голосом, дяк, що вповні відповідатиме свому званню й становищу. Так от доходимо до осередка справи. І в осередку цім маємо дві проблеми: 3 
одного боку повинна церковна влада подбати, щоби дяки переходили деякий співацькій-вишкіл, чи то в дяківських школах та інститутах, де вже така 
наука є, відповідно поширивши їх курсами на обмежений час (скажім одно чи двомісячні курси церковного співу для дяків), чи теж дяки самі повинні 
приложитись до тієї справи, зговоритися та створити деканальний курс, евентуально вдержуючи окремого деканального інструктора для співу, що час 
до часу скликавби генеральні проби, пр. перед великодними святами, відпустами і т. д., провірювавби в дяків науку церковного співу та давав 
основні вказівки і пояснення, як вести хор і як взагалі співати. Ця остання робота остільки лекша, що мабуть кожний деканат має одного двох дяків, 
що визнаються на ногах і вміють проводити хором щож тоді лекше, як зговоритися з ним й евентуально за низькою оплатою навчитись від нього тієї 
штуки, а через це піднести себе в очах цілої громади? Для цього, ще раз підчеркуємо, треба, конечно треба дрібку доброї волі і більш нічого. 
А врешті коли ми вже при співі, то треба теж дякам взяти під увагу, що їх має обходити доля не тільки церковного, найближчого до них, співу, але 
й доля співу взагалі. Через те й не можна їм бути байдужим до того, що село співає, а знаємо, що співає воно сьогодні фатально, чужі й перекручені 
пісні, та до того, як виглядають його співацькі імпрези й виступи, концерти, пописи, свята і т.д. Отут бачимо теж, як добре булоб дякам вміти 
спів і взяти через нього активну участь з національно-організаційній роботі села, висунутися на провідну чету й тим самим добути в селі пошану й 
повагу. Направду, тільки вороги дяківського стану, або несвідомі одиниці з дяківської братії можуть уявляти собі, що спів байдужа для дяків 
справам не братися за його відбудову. Ми і всі свідомі дяки визнаємо, що це важніша їх справа, справа, на якій ми можемо тільки зискати, так, як 
зискали наші прадіди-дяки в історії українського церковного співу. Призадумаймося над нею серіозно, обговорім спільно і берімся до діла. Не 
возьмемося ми возьмуться інші, але хто на цьому буде пошкодований, а хто вийде з користю - ясно.