Два листи.
Від наших щирих прихильників та визначних організаторів дяківського руху дістали ми два листи, характеристичні тим, що обговорюють найбільш пекучі
дяківські справи. Передаємо майже без змін. Лист перший. „Кількадесятьлітня організація дяків не принесла повного унормовання їх стану. Показалося 
богато гнилі. Є такі дяки, яким непотрібна ніяка організація це дяки заможні господарі. Дяківство у тих є побічним зарібком. Є теж дяки, яким 
хвилево добре й вони не потребують теж організації. Але є й дяки, що бояться організації, як живій людині вийти в ночі на цвинтар. Це дяки 
незнайки, лизуни і т. д. В Перемишлі є дяківська школа-Інститут; це дяківський університет. Там кандидати на дяків учаться постійно 2 роки безупину 
без ферій, від досвіту до вечора кожного дня. По двох літах муки, бо учаться не тільки дяківства але багато іншого знання, здають суворий іспит. 
Після зложеного іспиту називаються дяками, але й ті, що не кінчили ніяких шкіл, називаються дяками. Оце порівнання. Хтож є в силі таку товпу 
зорганізувати? І таку гниль усунути. Духовенству з тим добре і не треба йому зорганізованих дяків. Скажім далі собі правду в очі, що багато дяків 
навчилося брати, а нічого, чи то на свій часопис чи на запомоговий дяківський фонд, не складати. Щож робити? Треба дякам, кажу дякам, самим взятися 
за свою долю а гниль полишити власній судьбі. І ще одно, байдужих треба випередити". Лист другий. „Застановляючися над причинами недомагання 
нашої організації, повинні ми складати вину самі на себе. Самі дяки винні тому, що наша справа стоїть на місці й не посувається наперед так, якби 
ми цього хотіли, Але впарі з тим нема й кого організувати, бо в кожному деканаті на дяківських посадах є не дяки, або 2 — 3 іспитовані дяки на 
деканат; останні дяківські посади обсаджені не дяками а звичайними людцями, що вислуговуються кому треба й кому не треба а за це є дяками. В 
таких парохіях дійсний дяк ніяк не отримає місця. Оці то псевдодяки служать за будь що, хоча не то співати але й читати не вміють. Знаю про одно 
село, в якому по смерти старенького дяка заступає його малограмотна жінка, з якою священик править менше більше те, що є в часослові, а хоча 
іспитований дяк зобовязувався до цеї служби, його не допустили. Багато наших боїться виступати явно зі своїми заввагами та кривдами, побоюючись, 
щоби не опинилися так, як опинився Швак Ілия, дяк в Тернополі, що хоч іспитований і стабілізований, зістає без умотивовання зуспендований, вже 
рік добігає а церковний суд не то не довів розправи до кінця, але й не прослідив справи як слід. Надто справою кермує, як зачувати, сам його о. 
парох, що й суспендував дяка і сам веде слідство. Всі дяки в околиці огірчені таким поступком, і бажалиби, щоби раз скінчити цю болючу справу 
короткою дорогою і коли він винний, доказати вину, а тоді видалити його, зі служби, дбо уневиннити. Годіж мучити старшого чоловіка з дітьми. Цим 
тільки, всіх дяків Поділля відстрашується від організації і вони тратять довіря до нашої Вищої Церковної Влади. Думаємо, що час би вже давно цю 
справу вияснити, як для добра дяків, так і для добра самого духовенства. Підчас мого 7-літнього побуту в Росії як воєннополоненого я бачив, що 
дяк, якщо вже зістав на посаді дяка за згодою священика, независимий там від священика, але від Вищої Церковної Влади, так як і священик. Нині на 
Волині то само: я бував там й умисно випитував. Де є один священик там для дяка йде з з поля і доходів. А в нас кілька моргів дяк не може отримати 
за свою мозольну працю, або кажуть йому платити або священик умисне не приймає дяка, а мучить богослуження з першим ліпшим малограмотним чоловіком 
або якою жінкою, кажучи, що як дяка нема то й поля нема кому давати. Зрештою митрополичий розпорядок викривили, бо дяк за поле мусить платити, 
хоч працює для церкви. Церков, якщо й має поле, то не відступить дякові, або треба звести борню за нього, а з неї дяк вийде завжди покривджений, 
бо й поля не дістане і ненависть стягне на себе, хоч бери манатки тай гайда шукати іншого місця або іншого хліба. Чи не краще булоби, щоби ті 
парохії, яким Митрополичий Ординаріят позволив продати поля на відбудову будинків і церков, доплатили чи звернули частину грошей а дяк щоби отримав 
чисту землю? Отакто звели і зводяться наніщо всі щирі почини, що були в інтенції нашого Найдорощого Митрополит, цього батька, що хотів і хоче по 
правити долю дяків і піднести їх в освіті й матеріяльно на вищий ступінь як конечний чинник допомоги духовенству при праці в парохіях". Отакі 
листи дістаємо й можемо, кому треба, служити їх оригіналами. З цих листів видно дуже виразно, як на строї панують в нашій великій дяківській 
громаді.