Вісти з Рогатинського деканату.
Дня 27. січня 1928 р. відбулися довірочні наради дяків деканату, в котрих взяло участь 12 дяків, неприявних 9, котрих Божий світ не побачить, а вони також в 
своїм засліпленню не побачуть ясного сонця. По ріжних важних дискусіях виринула гадка вислати двох делегатів до Ексцел. Митрополита „з письменною просьбою в
ціли наділення дяків полем. Зараз всі присутні підписали меморіял і 31. січня були делегати на авдієнції, де представили долю і недолю дяків Рогатинського 
деканату, передали устно крім письменного меморіялу, свої жалі, як отці парохи наділили своїх дяків, бо всего двох отців наділили по 5 моргів. - На устні 
представлення Ексц. Митрополит відповіли, що в Відомостях Архієпарх. було зарядження наділити по 5 моргів там де більше чим 15 — 30 гектарів, з надвижки,
сказано, що церков ту надвижку купить від ерекції для дяка. Впреосв. Митрополит сказали, що будуть памятати за дяків. Ми дяки повинні тої справи це спускати 
з очей, але використовувати кожде розпорядження Ординаріяту, бути відпорними зглядом отців парохів, котрі все співають свою, нам дякам добре звісну пісеньку: 
„хочу то дам, як ласку від себе, а ні, то мене ніхто до цего не змусить". Значить всякі розпорядження Ординаріяту не обовязують отців парохів супроти дяків? 
Думаю, що так дальше не може бути, кінець мусить бути тут і там, всякі „продовження" мусять скінчитися, хиба що ми самі дяки будемо спати аж заснено на віки 
не збудившись з тої віковічної недолі байдужности.