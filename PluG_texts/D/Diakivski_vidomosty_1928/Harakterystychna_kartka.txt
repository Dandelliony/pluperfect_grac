Характеристична картка...
Ми дістали таку картку від одного з наших передплатників, дяка: „Достохваяьна Редакціє! Я дістав дві числі Вашої газети, а то ч. З і 4 і прошу 
більше не посилати, бо я не маю відки платити, бо мене відправив священик на сам Великдень. А то з тої причини, що далі йде точно описана причина, 
якої не подаємо з огляду на те, що ми передали до провірхи референтові для дяківських справ. Чи не кривдять вони тих бідних дяків, чи бояться 
вони Бога? Ні, вони іно аби самі добре жили, а ти дяче гинь. Тепер отож кажіть, пане редактор, що ті бідні дяки мають робити, від кого вони є 
зависимі? От так, скажіть правду, хто хоче і комуся не сподобало, чи то хлопови чи священикови, то зараз дяче не маєш служби. То я від сєгодня не 
хочу бути ані членом, ані називатися що я дяк, бо шкода було моїх літ, шом їх спендив, іспит здав, на фісгармонії граю, хор умію провадити, 
дяківства уже маю 39 літ, тепер на старість з торбами. Пане редактор, чому дяки того не тримаються, щоби один на другого не налізав, аби виповіли 
службу хоч на б неділь, поля кожний не дав і не хоче дати, а хоча й дав, то хоче, щоби дяки давали по 25 кг. пшениці від морг а і ще аби платити 
винайм, щоби дяки не сказали що їмся такой належить. З поважаннєм...“ Це одна з тих карток, що їх безліч приходить до редакції і на які просто не 
знати, що й казати; бідні дяки, по кривджені невільники, от скажіть що ті бідні дяки мають робити? Ми вже казали нераз, що бідканнєм ніхто ще 
долі собі не виборов, і що ми проти всякого бідкання. Хай бідкають баби і недоумки. Ми, дяки й мужчини, мусимо придумувати способи, як з біди 
вилізти, а не ломати руки та падькати. І так, як уважаємо кождого дяка, що падькає, за бабу у штанах, що не гідна засідати у крилосі, так з 
другого боку десятки разів ми казали і впевнювали всіх дяків, що наш рятунок тільки і тільки в міцно поставленій своїй становій організації, що 
охопить собою всіх без виїмку наших побратимів і створить з них карні лави борців за належне трактування їх, за права і кращі умовини життя. Для 
цього потрібно не так, як пише той дяк з 39 літньою службою, що вміє грати на фісгармонії і провадити хор, відрічися своєї організації і 
перестати бути дяком, а навпаки: Що більше натискають на кого то, більше він повинен зближитись до своєї громади і напевно тоді не дадуть йому 
ради ніякі супостати. На жаль у нас є постійно навпаки: Свою організацію і свою часопис дяки знають тільки тоді, коли їх бють: Тоді вони репетують 
до неї так як той безбожник, що зломав ногу тай кличе „Боже!", і до неї і до часопису, але от на самому вступі вгорі поданої картки пан дяк з 
39-літами служби, з наукою фісгармонії і хору каже: Прошу мені газети більше не посилати, бо я не маю чим платити... Чи то не сором? Відки той 
пан дяк знає, чи в слідуючім числі не буде йому подана вже порада, не буде зацікавлений його справою референт для дяківських справ, чи ми не 
будемо кращі від нього, хоч він виступає з нашого Т-ва і взагалі не хоче мати з нами нічого спільного? Направду сором! Щоби в такої поважної 
людини, як оця, та не найшлося 50 сот. місячно для своїєж таки і для загальнодяківської справи? Не віримо, щоби вже хтось аж так зійшов на діда, 
бо хоч яка кріза, а проте з голоду ніхто не вмирає. Ми навмисне задержались довше на вашій картці, дяче з 39-літньою службою. Хочемо, щоби всі 
наші щирі прихильники, всі зорганізовані дяки, прочитали її і зрозуміли, чи такого як ви може хтось шанувати, питати за пораду та рахуватися з 
вами. І хочемо вам відповісти: Невже ви з рукою на серці, з чистою совістю певні, що той шлях, який ви обрали для оборони себе, тобто шлях 
бідкання і нарікань, шлях виступлення з Товариства Дяків і з лав передплатників „Дяківських Відомостей" щось вам поможе. Невже піднесе вашу 
гідність на стільки що вас перепросять і віддадуть вам те, що забрали? Як у вас, нашого приятеля, (бо приятелем і братом є для нас навіть такий 
дяк, що вирікається нас) є хоч дрібка совісти й чести, то ви не зможете сказати цього. І якщо ви хоч трошечки чесна людина, то ви мусітимете 
признати, що ви зблудили: Не без нас, але рука в руку з нами, в одній громаді, що йде під кличем; „Один за всіх, всі для одного" там ваш рятунок. 
І віруючи, шо свою картку писали ви поденервовані а розваживши по мужеськи свій крок, ви все таки признаєте нам рацію, ми віддали вашу справу 
референтові для дяків при Митр. Ординаріяті до полагоди, а вам посилаємо дальше часопис і матимемо честь мати вас далі у своїх лавах. Редакція.