Доки це буде? Про тих дяків, що приносять сором нашій організації.
„В нашім деканаті є ще дяки, котрі не хочуть вилізти з того ярма, у яке влізли. Проси дяка на збори він не прийде, бо нема як: Один боїться, щоб 
не пішов з посади, другий кричить: „Чого піду, це нічого не помагає!" Гризота з такими дяками. На збори зявиться 4 або 3 і то має бути охота до 
праці?“ (Письмо з Милятинського деканату.). „Прошу мені порадити, що робити з такими дяками, як в Зарваницькім деканаті? На збори, з яких мало 
вислатися делегата на Заг. Збори у Львові, прийшло 4 дяки, а 8 не прийшло. Скликав другий раз і знов не зявилися. Я не знаю, що з такими людьми 
робити. Думаю, що мусить якась карність і прошу Гол. Виділ, щоби зарадив сему лихови...“ (Письмо з Зарваницького деканату). Такі два письма 
находяться у нашій редакційній течці. Важно витягати їх на світло денне, бо з сорому за ці дві округи палає обличчя але треба витягнути. Треба
раз протиставити цих в нинішню добу дикунів, що втікають і не хочуть організації, організованому загалові, друге, треба отямити подібних дяків з 
інших округ, що безоглядно й рішуче візьмемося за їх назадництво і тьму. Вже а попередньому числі заповіли ми, що не будемо апелювати до чести 
тих, які не мають чести і відкликатися до розуму, якщо в кого його нема. Хто сліпий і хто не бачить сьогоднішного життя, для того нема ратунку. 
Ми не оператори, щоб відчиняти сліпим очі і завдання наше організувати тих, що хочуть організації, міцніти з ними й одною лавою ставати за кращу 
долю дяків. Ходить нам про що інше. Ходить про те, щоби показати загалові дяків, товаришам цих кількох темних дяків з Милятинського й Зарваницького 
деканату, що не ми, а вони, отакі як вони, товариші їхні це власне жахлива перешкода у нашій розбудові і нашій силі. І не ми, а вони загал дяків 
і товариші поневолі тамтих, мусять спільно, рука в руку, взятися за викорінювання таких дяків, як ті, що кажуть „Чого піду на збори?" бо інакше
матимемо постійну колоду під ногами нашої організації і топтатисьмемо на місці, замість іти вперід. Що робити з такими людьми? Як що в нас нема 
змоги викорінити й перенести їх туди, де їм належалоб бути, мусимо зробити одне, що нам залишається: Мусимо відгородитися від таких типів китайським 
муром і залишити їх своїй долі. Час і життя покажуть найточніше кому житиметься і хто буде почуватися краще: Чи ті, що є в організації, дорожать 
нею і в ній набирають сили, чи ті, що залишилися і заковязли поза нею... Так каже наше становище, становище часопису нашої організації. Але так 
не каже наше серце; болить нас воно, як боліло колись Христа за тою одною заблуканою вівцею, за цими нашими братами, що „не знають, що творять". 
Ми знаємо усі дуже добре причину цього ненормального стану. Знаємо, що виною в такому а не іншому вигляді наших побратимів не вони самі, а ті 
умовини, які не дозволили їм зробитися інакшими. "якщо й можемо" поставити їм докір, що маючи розум людини і свобідну волю, мусять орієнтуватися 
та йти туди, де краще, то цей докір кидаємо сміло і в обличчя тих, що допустили до такого стану дяків, як оцей, схарактеризований двома згаданими 
листами. Це, ті, що не повертають уваги на підбір людей, при обсаджуванні посад, ті, що їм вигідніше мати дяка-фірмана і наймита, як дяка 
співробітника у Христовій винниці і на народньому полі, ті, що довели дяків на край нужди й злиденного не життя а животіння, що й є матірю всякої 
темряви й неуцтва, це ми знаємо хто! І ці, кому кидаємо в очі цим докором, теж знають, хто це. Ми знаємо, як виглядають ці залякані та темні 
дяки, що не хочуть організації. Твердими й суворими стрічками листів до Гол. Виділу Т-ва Взаїмної Помочі Дяків моглибми змалювати положення дяків 
власне у зарваницькому та милятинському деканатах. Це щось подібне на те, що назвав наш дописувач в письмі „ярмом", тим прикрішим, що це ярмо 
звязане зі службою дяка і скинути його не скидаючи служби, без загрози втрати хліба важко. Тими самими листами ми моглиб доказати, що ці 
найтемніші дяки згаданих двох деканатів це водночас мабуть найбідніщі дяки всіх трьох єпархій, найбільш понижені та використувані дяки.
Доходимо отак до вислідів нашого розгляду листів, що їх поставили ми на першому місці тієї статті. Бачимо ясно, що на причину цих двох листів 
складалося два ріжні, але однаково грізні явища: безвольність і бездільність самих дяків та відповідна праця тих кругів, яким дяки підлеглі, за 
затвердженням і закріпленням тої бездільности й безвольности. Це останнє явище куди важніше і грізніше, як перше: Віримо, що якби його усунути, 
якби його проконтролювати й наставити відповідно, то й безділля і безпросвітність дяків що найменш змаліб на великий відсоток. А втім такі явища 
організаційного характеру, як в милятинському і зарваницькому деканатах, не чужі ми знаємо й іншим організаційним округам і ми не знаємо про них 
тільки тому, що не маємо на це доказів у виді таких, листів, як з тамтих округ. І тому наша вимога виключити та проконтролювати ті явища, що 
витворюють або помагають витворювати з дяків темних та непридатних одиниць, має загальний, а тому важний і рішучий характер. І якщо будемо бити 
по тих дяках, що не мають сили розуму та волі видобутися з безпросвітну та не вміють навіть у 20 столітті визнатися на вазі організації, то впарі 
з тим будемо ще міцніще бити по тих, що мають обовязок підносити, видосконалювати, та наставляти на правильний шлях усіх своїх ближних, а 
тимбільш дяків, що є їх найближчими дорадниками і співробітниками. Якщо паленіти зі сорому будемо за дяків, то ще більш будемо горіти стидом, що 
їхний важний стан не находить відгомону там, де цього треба.