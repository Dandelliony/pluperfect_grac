Готуйтеся на 8-го вересня! Кілька уваг перед Заг. Зборами Т-ва „Взаїмна Поміч Дяків" у Львові.
Нарешті діждалися ми точної вістки: На 8. вересня ц. р. скликує Виділ станової організації „Взаїмна Поміч Дяків" Загальні Збори своїх членів на 
год. 10. ранком в Передньому Домі у Львові. Вістку цю витаємо втішно. Давно вже відчувалася конечність того, щоби ми, дяки, розкинені по ріжних 
закутинах краю, зїхалися на спільну нараду й обговорили всі найбільш пекучі справи. Справ тих назбиралося доволі багато: Часи важкі, за гріш що 
раз тяжче, бідують усі, навіть державні урядники. Щож тоді казати про дяків, що навіть у найкращих часах не були матеріяльно ситуовані та належно 
забезпечені. Серед наших побратимів є багато таких, що ледви животіє, багатьох покривджено, становище наше з матеріяльного боку не управильнене, 
а якщо й є розпорядки, що під тим оглядом заводять деякий лад, то їх не виконують і кривлять. Це одно. Друге дяки ходять розбитою отарою. Станова 
організація істнує завдяки кількадесятьом свідомим та відповідальним побратимам. Дяківський часопис виходить, спізнюючись і робить боками, 
погрожуючи з числа на число не зявитись. Деканальні організації ні трохи не кращі. Зроблять збори, наговорять силу гарних слів і розходяться. 
Дяківська єдність, суцільність і дисципліна шванкує. В масах дяків видувається таке незрозуміння вартости й доцільности організації, що аж дивно 
нераз, як можуть дяки претендувати до пошани і поваги супроти них, коли вони самі себе не шанують. Рівень освіти наших дяків просто катастрофальний. 
Може й це причина, що дяки не розуміють навіть таких явищ суспільного життя, як організація, яке зрозуміли вже ті, на яких дяки дивляться як на 
щось гірше. Трете: Правної оборони дяки на правду не мають. Не мають ні внутрішньої такої оборони при помочі своєї організації, бо цяж організація 
сама, ще потребує оборони, ні зовнішної унормованої якимись законами чи статутами бо хто буде рахуватися з отарою, з юрбою, що тільки вміє 
стогнати, падькати, нарікати на других і зітхати до Бога, а сама опускає руки і приймає охмани, що їх хтось зі стола скине. Чейже усі знають, що 
нині висунути дяка з посади лекше, як усунути старшого брата, старший брат — провізор має за собою бодай в громаді, у своїм селі, якийсь гурт 
людей, поважних і впливових, що обстануть за ним, а дяк хіба він не є серед людей самотним, безправним без ніякого опертя? Дяка може усунути 
навіть перший-ліпший підлабузник, перший ліпший пастух, що привчився трохи співати, дяківські процеси і карні доходження проти дяків, тягнуться 
роками, застрягають і нема сили їх зрушити. При суду, навіть несправедливого, нема до кого відкликати, а як відкличете нема запоруки, що його 
розглянуть та сили якаб обстояла за тим щоби його розглянути. І т. д., і т. д. Ці тисячні факти, що бють по нашій духовій силі і примушують її в 
поодиноких побратимів прикупитись або й заломатись, (фактись) факти, що йдуть один за одним безконечною лавою і мають на меті випередити нас, як 
стан та звести до ролі слуги всіх і вся ті тисячні факти ставлять найближчі Загальні Збори на спеціяльну площину, придають їм надзвичайні ваги й 
серіозности. Побоюємось, що дня 8. вересня замало буде, щоби подрібно обговорювати саму нашу недолю і кривди та устійнити їх розміри, щоби опісля 
виробити спільно, сотнями мозків, обєднаних думкою бодай частинної направи відносин, який такий плян самооборони. І так, як підчас повені чи 
іншої катастрофи, як підчас війни на фронті мусить бути устійнений розмір шкід та нападу, а опісля мусить бути обговорений плян на правишкід та, 
плян контрофензиви так саме мусить бути і в нас розроблений і розглянений розмір шкід та розмір нападу на нас, а так само мутить бути розроблений 
у подробицях плян нашого протинаступу чи оборони. Очевидно і допомога і контракція з нашого боку вимагає в першу чергу людей, і то відповідних 
людей. Тому наші справи мусять бути у найближчому місяці, ще до Загальних Зборів, зактуалізовані на місцях й обговорені. Делегати, що приїдуть на 
Заг. Збори від деканатів чи гуртів дяків, повинні мати вже зібрані усякі факти наших кривд та недолі з цілого деканату менш-більш начеркнені 
пляни й нариси оборони. Всі ці списані факти й пляни оборони домагання і внески будуть передані спеціяльним комісіям, що підчас Загальних Зборів 
розглянуть їх і так військовий штаб з поодиноких звідомлень вироблює собі плян ворожого наступу та на основі його устійнює загальний плян боротьби, 
так і Заг. Збори зберуть в один меморіял, обоснований фактами, всі наші недомагання й поставлять відпо відні до того резолюції й домагання і до 
самим дяків, і до Вищої Церковної Влади. Так беріться на місцях до роботи! Скличтеся ще в липні і серпні, дяки, по всіх деканатах, виберіть 
делегата й обговоріть на своїх сходинах подрібно, списуючи на папери факти наших недомагань і кривд. Обговоріть на місцях теж як на вашу думку 
малаб поступити і що робити, Ваша станова організація, Взаїмна Поміч Дяків, щоби ці недомагання усунути, евентуально, як на вашу думку можнаб 
цьому чи тому фактові зарадити. Ваша думка дуже цінна нам і на основі її ми зможемо успішно протиділати. Найближчі Заг. Збори мусять бути камінем 
при дорозі, від якого починається для нас рішучий шлях змагань і завзятої боротьби за свої права; на цьому шляху або впадемо, або вибиремо те, що 
нам належиться. І одне і друге залежить тільки від вас, побратими дяки!