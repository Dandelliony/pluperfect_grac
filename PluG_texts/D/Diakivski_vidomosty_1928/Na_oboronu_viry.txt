На оборону віри.
„Руски новини", часопис Українців в Бачці (Югославія), приносить під тим заголовком таку статейку: „Дуже багато пишеться й говориться сьогодні 
про віру, а найбільше говорять і пишуть такі, що найменше цю віру знають. Недавно чув я власне розмову про те і подаю з тієї розмови кілька слів. 
Думаю, що вони стануть у пригоді декому. Мудрець: Віра це вже застаріла річ. Звичайний христіянин, який добре знає, що пише св. Письмо, так 
відповів на це питання мудрцеві: Христіянин: Правду кажеш, що наша свята віра стара, бо має вже більше, як 6000 літ, але вона досі ні не постарілася, 
ні ніколи не постаріється, бо вона не людське діло. Мудрець: Нині вистарчить наука, і хто має науку, не потребує віри. Христіянин: Якщо тобі 
вистарчає за все наука то ти дуже скромний і мало вимагаєш для себе. Найбільш ученим цього світу сама наука ніколи не вистарчала, ані не 
вистарчає. Вони крім науки потребували ще й віри. Мудрець: Я не маю віри. Христіянин; І тому тобі потрібно пошукати за нею, а як будеш вчитися і 
шукати за нею — то найдеш її і матимеш. Мудрець: Треба врешті, щоби чоловік нажився на цьому світі. Христіянин: Це правда. Але врешті треба буде 
і вмерти. Чи ти приготований вже на цю смерть? Мудрець: Бог не потребує нашого богослуження. Христіянин: Правду кажеш, але ти потребуєш і то дуже 
потребуєш. Мудрець: Нехай молоді бавляться й повеселяться. Христіянин: Але не так, як звірюки. Мудрець: Через віру другі з нас сміються. 
Христіянин: Роби добре й не зважай на те, що кажуть другі. Те, що другі кажуть, не піде з тобою на другий світ, щоби тебе там боронити. Мудрець: 
Колиж воно напевно не знати, чи Бог є. Христіянин: Хто має здоровий розум, той знає, що Бог напевно є. Мудрець: Алеж я врешті маю свобідну волю. 
Христіянин; І власне тому будеш відповідати за всі свої вчинки. Мудрець: Пекло? Ще ніхто ніколи відтам не вернувся й не оповідав, що воно є.
Христіянин: Отже й ти не йди туди, бо не вернешся ніколи звідти. Мудрець: Зі смертю буде кінець всьому. Христіянин: Отже й ти тоді побачиш, що й 
твоїй мудрості прийде кінець!“ Запамятайте собі, товариші дяки, цю розмову.