ДЕКАНАТ ЗОЛОЧІВСЬКИЙ
Довірочна нарада дяків дек. Золочівського відбулися дня 10/ІІІ. ц. р. в домі ім. Шашкевича в Золочеві. Справи організаційні реферував п. Ілярій Сембай 
дяк з Городиславич, вказуючи на лихі наслідки незорганізанности дяків, подаючи примір інших станів, котрі здобувають собі кращу долю тільки 
організаційним життям. П. Василь Боднар дяк з Тростянця навязуючи кільк слів в справі організації зазначив, що не розуміє тієї байдужносте деяких 
дяків в повишій справі, бо хоча деякі хоч ніби й свідомі дяки, однак заслонюються тим, що мовляв „страха ради" не можуть брати живійшої діяльности в 
організаційній праці, та не можуть брати участи в сходинах, щоби не прогнівати своїх настоятелів, бо проженуть зараз з посади, тай позбавлять того 
мізерного кусника хліба. Бесідник зазначив, що це все є для него смішним, бо в рамках статута можна всім організуватися і не є жадним злочином 
домагатися поправи своєї долі. Отже дяки котрі не являються на зборах, не являються просто з байдужности і в той спосіб кладуть колоди під ноги 
цілому станові дяків, в боротьбі о краще завтра. Такі дяки шкодять не тільки собі, але й тим, котрі з посвятою довгі літа не упадаючи на дусі; 
працюють для дяків та вірять що в не довзі праця їх увінчається бажаним успіхом. Що до наділу полем дяків, бесідник вірить, що такий остаточно 
наступить, бо свято переконаний що так високо поставлена особа як Ексцел. Митрополит, котрий від ряду літ промишляє над добром нашої церкви і єї слуг, 
нічого на вітер не говорить і в недовзі наміри Єго увінчаються гарним успіхом. Бесідник, котрий слідить за ценз справою, знає що в тім напрямі 
дотичні консистор. референти роблять всякі обчислення, поправки, витяги, на підставі котрих будуть видані остаточно рішаючі розпорядження. Не є 
виключеним, ще грає тут ролю й незорганізованність дяків, бо ту ходить не о одиниці дяків, але о загал, цілий дяківський стан. Дальше вказує бесідник 
на байдужність і крайнє недбальство дяків супроти своєї одинокої гатети, без котрої жадна організацій на праця не є мислима, тому кождий дяк повинен 
не тільки читати єї але й точно за неї платити. Кождий повинен отягнутися з останнього і не допустили до того страшного сорому, щоби видавницво 
перестало видавати часопись, бо тоді показалосьби, що дяки не доросли до того, щоби хтось з ними числився і всі втім напрямі змагання пропадуть 
марно: Тому взиває всіх, щоби не оглядаючись на нікого, кождий дяк, котрий хоч дрібку має почуття совісти і чести, зараз вплатив свою належність,чи 
довг за часопись, та тим додав сили всім тим котрі борються о краще завтра дяків і до дальшої праці, а може бути певним, що вже не далекий час, коли 
й дякам усміхнеться доля. Що до приділу поля, по в цілім деканаті тільки в двох парохіях дяки одержали по одному моргови поля. 
Ілярій Сембан Василь Боднар предсідник секретар