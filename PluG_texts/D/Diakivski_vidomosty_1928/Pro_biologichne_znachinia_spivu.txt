Про біольогічне значіння співу.
Біольогічне значіння співу - цеб-то безпосередний вплив співу на перебіг життєвих процесів в організмі людини можна зясувати тільки на підставі фізіольогії 
та психольогії. Для цього належить прослідити, якими фізіольогічними явищами та якими душевними переживаннями супроводиться спів всякий раз — незалежно від 
змісту самої пісні. Музичні звуки людини повстають наслідком тремтіння голосових струн у горлі під натиском видихненого з грудей повітря. Від довжини цих 
струн - як зрештою у кожнім струннім інструменті залежить тон звуків, а від сили, з якою напирає видихнене повітря сила тих звуків. Далі, у ротовій ямині, що 
грає ролю резонатора (голосника), ці звуки набувають вже виразного характеру в залежности від полження щок, язика, піднебіння, зубів, губ і носа; нанр., 
поставивши губи, кружалом, даємо звук О; розкриваючи рота ширше вимовляємо А і т. д. Крім того, звуки людини розріжняємо ще залежно 1) від їх чистоти (чистий - 
або хрипкий голос, що буває від неправильного закривання голосової щілини або неправильного колихання струн); 2) від їх діяпазону (цеб-то области від 
найнижчого до найвищого тону, який може відспівати чоловік, — а це залежить, очевидно, від розмірів горла і від довжини струн, і через те буває неоднаковим не 
тільки у ріжних людей, у ріжних полів, але й у тої самої людини залежно від її віку); нарешті 3) від їх краски (тембру), шо залежить від супроводячих 
обертонів і поза індивідуальними відмінами міняється ще часто від ріжних перешкод для звукових хвиль (різкий голос, приглушений, носовий, горляний). Всі ці 
особливости людських звуків помітні вже й у розмові. Підчас співу виступають ще деякі инші, що повстають під впливом музикального ритму. Надати ритм свойому 
співу ми можемо тільки регулюючи відповідно глибину дихання. Отже приходимо до висновку, що спеціальне значіння співу залежить передовсім від певних змін у 
диханню — а власне від зміни ритму й глибини віддиху та від зміни обсягу дихальних рухів. Благодійний вплив на людину повного, широкого віддиху залежить не 
тільки від хемічного ділання кисня та відсвіження крови, але й від цілого ряду чисто механічних причин. Так напр., тнснячи підчас вдихання на черевні органи, 
діяфрагма (цеб-то мязень, що від діляє грудну ямину від черевної) прискорює пересування страви у кишках і механічно сприяє виділенню соків із додаткових 
стравних залоз. Обсяг дихальних рухів безпосередно визначає швидкість упливу пасоки (лімфи) цеб-то врешті впливає на швидкість видалення з організму ріжних 
продуктів його життєдіяльности, по більшости шкідливих. Від ослабленого дихання зменшується доплив кисня до серця, — воно сильніше наповнюється вугляним 
квасом і скоріше тоді зморюється. Серед тих хемічних впливів дихання на цілість життєвих процесів в організмі, мусимо докладніше вияснити, як глибина, обсяг 
дихальних рухів відбиваються на круженню крови у черепі. В акті дихання відріжняємо два моменти: вдихання і видихання. При тому момент вдихання знаменний тим, 
що тоді відбувається розширення тільки кістяка грудної кліти, а за кістями вже часто пасивно розправляються й легені. У грудній ямині в цей момент утворюється 
порожня, яка всмоктує через дишницю повітря й воно тоді наповняє легені. Отже та порожня, очевидно, не тільки всмоктує повітря в легені, але також притягає 
до серця жильну (венозну) кров, яка, обійшовши по тілі й збіднівши киснем, вертає знову до грудної ями для відсвіження у легенях. Особливо цей присмоктую чий 
вплив вдихання дається відчути на великих і чисельних венах, шиї, які несуть до грудної ямини зіпсуту кров із черепа. Кожне вдихання прискорює випорожнення 
мізкових вен у черепі, а видихання, навпаки, гальмує венозну течію. Через те широке, свобідне вдихання прояснює думку, усуваючи тиснення венозної крови на 
мозок. Всякі душевні переживання, котрі перешкоджають правильному віддихові, тим самим перешкоджають увільненню мізкових центрів бідтиснення венозної крови, 
а значить, перешкоджають і мізковій праці. Звідси такі виразх, як „гнітюча журба"; звідси й певні зміни у психіці, що виникають послідовно в наслідок 
порушеної ритміки дихання під впливом страху (різкі коливання між вдиханням і видиханням), сорому (несподівані перерви або значно пригнічене вдихання), 
радости (збудження й поглиблення вдихань) і т.д. Це треба розуміти так, що напр., під впливом страху порушується дихальна ритміка, і наслідком недостатнього 
вдихання затримується у черепі більше венозної крови, перешкоджаючи ясности мислення. Такий тісний звязок між диханням і психікою підкреслив ще проф. 
Окорський (Київ) з властивою собі дотепністю, а письменство українське дає цілу низку дуже влучних прикладів того роду. У Франка чернець, зобачивши, що 
посланці за ним відпливають зовсім з А тону, зрозумів, що в цей момент для нього пропадає всяка надія вернутися до Рідного краю, і смертельная трівога 
„сціпила старече серце ( — зміни в обігу крови), „і заперла дух у груди ( — зміни дихального ритму), „зимний піт лице покрив" ( — реакція шкірних нервів під 
впливом змін у мізку, що повстали наслідком припиненого дихання й дещо порушеного обігу крови). Подібно-ж питає Олесь: „Чом так тяжко люте горе Груди стискує 
мені?..." Коли-ж минає страшна хвилина, поетові здається, неначеб уся природа починає з ним легше дихати: „Гроза пройшла... зітхнули трави, Квітки головки 
підняли..." Звязок між глибиною дихання та психічними переживаннями знаменито намалював Хоткевич у своїй гуцульській повісти („Камінна Душя"): „Весна, весна! 
Приходить!.. Маруся літала по проталих стежечках, весело поплюскуючи файними своїми чобітками, Зупиниться на хвильку, набере повні груди гірського чарівного 
повітря і мов крила від того виростають! Летілаб до сонця, до вершків гір, до хмар. І серце завмирало на одну лиш думку, що скоро настануть цілком теплі дні 
зійде сніг з усіх зашка лубин і можна буде видряпатися на найвисшу кичеру, стати там, як янгол Божий, на хмарі, і заспівати"... Таким чином вплив глибини і 
ритміки дихання не тільки на фізіольогію, але й на психіку людини є дуже великим. Тимчасом саме спів супроводиться неминучими змінами — і ритму й обсягу 
дихальних рухів. Від чого-ж залежать ці зміни і як вони можуть впливати на організм? Очевидно, певну ролю відограє передовсім сила звуків. Що з більшим 
натиском вигониться повітря з грудей, тим скорше відчувається потреба вдихнути повітря наново. Сільська молодь у нас, як відомо, любить тільки голосний спів, 
ідей затягаючи останні звуки як можна довше: але при тому із легенів витискається повітря не тільки з ближчих до дишниці відділів, але й з найдальших закутин. 
За тим слідує глибоке вдихання, і легені в цей спосіб вентилюються подібно, як підчас т. зв. дихальної руханки. Негативна сторона такого голосного співу це 
швидке перетомлення струн ( — і хрипка), та неможливість співцеві контролювати чистоту тонів, через що не тільки падає краса співу, але співець щей відучується 
взагалі володіти своїми голосовими засобами. Довжина звуків має подібне-ж значіння. Затягаючи звук (фермата) або звязуючи кілька звуків одним видиханням 
(легато), видалюємо з найдальших відділів легенів застояне там повітря і створюємо потребу глибшого вдихання. Інакше кажучи, при тому замінюємо не тільки 
звичайну порцію повітря у легенях (т. зв. „дихальне" повітря, якого при спокійнім диханню Hut chinson визначає коло 500 куб. цм.), але й так зване „запасове 
повітря" (яке можна ще виднянути максимальним напруженням після спокійного видихання, та якого буває до 1600 куб-цм). Тон звуків має значіння далеко менше. 
Тільки надто низькі або високі звуки, наближені до крайніх меж діяпазону, спричиняють задержання віддиху і певне напруження, яке не можна уважати доцільним. 
Характер і тембр звуків мають значіння тільки для порозумівання людей між собою та для мистецького співу, але на біольогію організму безпосередно не пливають. 
Натомісць ритм співу так тісно звязаний з ритмікою дихання, що це набирає для нас першорядного значіння. Спів безпосередно звязаний з постійним регулюванням і 
ритму і глибини дихальних рухів. Звідси повстає органічна потреба співу, особливо підчас фізичної праці, коли кров бідніє киснем і буває насичена вугляним 
квасом та и цілими продуктами мускульного палення. Проф. Л. Біленький звертає на це спеціяльну увагу: „Всім відомі прикрі умови тяжкої праці народу. Єдине 
полегшення цих умов - це переведення процесу праці на стан його ритмічного уреґулювання. Коки ритм, первісне зерно найбільш економного збереження сил не 
тільки людей, але й природи проникне увесь процес праці, тоді сама праця буде найбільш інтензивною, а наслідки її найпродуктивнішими. Цей ритм
твориться через пісню. Варт пригадати також, що деякі теоретики доводять навіть походження музики взагалі з ритму робочих рухів (К. Бюхер, І. Оршанський). 
Звідси вияснюється, яким чином пісня управильнюе ритм фізичної праці і полегшує тягар її; одночасно вона розгонить на серцю тугу й дає природний вихід 
смуткові, бо підчас співу з поглибленням дихальних екскурсій слабне тиснення на мозок (завдяки енергійнішому періодичному випорожнюванню мізкових вен), 
управильнюється постачання кисня проясняється мислення і настрій, і гніт важких душевних переживань відчувається вже не з такою силою. „Хворе серце співає. 
Лихо в журбі виливається (Капельгородський). Тому й похоронні голосіння (а їх у нас все виспівують речитативом) мають вплив заспокоюючий; невиявлена-ж печаль, 
навпаки, гнітить делеко більше. У Тичини, в которого природа взагалі повна барвистого чисто-людського життя (- „згудить земля, як орган"), природа завжди 
відчуває сум поета, бо-ж вона й сама - царівна мила Не раз свій смуток хоронила в піснях своїх". Можна думати, що ритміка співу (як і кожний ритмічний рух) 
разом із періодичним напоєнням мозку вугляним квасом підчас видихання (доки бренять голосові струни й поки не наступить акт вдихання та випорожнення мізкових 
вен) що обидва ці чинники до певної міри усипляють співця; в такім разі спів можне було-б прирівняти до легких натуральних наркотиків, подібно, напр., до 
ходьби. Цим до певної міри також можна зясувати заспокоюючий вплив співу. Отже віддавна (пеня у всіх народів від диких і до найбільше культурних включно - 
стала начеб органічною потребою. Навіть незалежно від змісту слів, часом просто хочеться співати, як хочеться, напр., напитися підчас фізичної праці, або 
визирнути на сонце із вязниці. Часто ми співаємо тільки мотив, зовсім навіть без слів, а в дикунів цілі їх довжезні „пісні" складаються тільки з повторення 
однакових складів, подібно як співають і маленькі діти: та-та-та, ба-ба і т. п. Коли-ж до співу нарід, додав іще надзвичайно багатий зміст, що є 
відзеркаленням усієї трагічної української історії та всього побуту нашого народу, то власне народна пісня стала одною з найцінніших перед української 
культури взагазі і зайняла одно з перших місць у цілім світі. „І нема кращої історії народу за ту, що написана звуками його пісень“ (Мик. Грінченко). „Ніщо не 
може бути дужчим за народню музику, коли тільки нарід має поетичний нахил, ріжнобарвність та діяльність життя, коли гніт насильств і непереможних постійних 
перепон ні на одну мить не давали йому заспокоєння, витягаючи з серця його жалі і коли ці жалі не мали змоги інакше і ніде инде найти собі виразу. як тільки 
в ного піснях" (Гоголь). Життя і Знання. Написав А. Річинський.