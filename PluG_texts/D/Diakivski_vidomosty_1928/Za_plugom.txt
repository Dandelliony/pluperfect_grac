За плугом.
Роман Драґан.
Коничина мала полиняву, безбарвну шерсть, вистаючі ребра, пообгризані боки. Запираючись зі всіх сил передними ногами тягнула плуг. А він за плугом мов 
сновида і світу Божого не бачив. Лише плуг тремтів у його руках, та витрушував рештки терпеливости в нервах. Глубокими пругами поморщене чоло і розкудовчене 
волосе з під шапки — дранки. Гей, лисий, гей!.. Та де він до лисого був подібний. Кінчи, кінчи, ще лише кілька загонів, от сонечко незадовго зайде. А в дома 
смачно попоїси. О, належиться тобі! А в тямцs одно, лиш кусень хліба на обід зїв, і водою попив. І світ моторощить перед очима, а кінь наче пяний. Вйо, вйо, 
лисий! Не можеш небоже? О, не надійся ще відпочинку, до вечера ще попітнієш! А завтра знова до роботи! І здохнеш, небоже, а не відпічнеш. Вйо... о... о... !...
Ач, куди йому захочуєтьсяі Травичкиб, поскубав буйної! А гадини наївсяб! О! марципани йому в голові! А сухоі соломи не хотівбись? Досада розбирала щораз 
більше, а голод буркотів у животі, та рвав уперту, загнуздану терпеливість. Ой, нуждо одна! Не позирай там, бо то чуже! Вйо!... тягни-и-и! Коли суджено тобі 
тягнути, то тягнути! Ой, вушивцю! Дригбись! Чоловікови очи затягає, а він би собі спацирував та поскубувавби по дорозі чужий овес! Ненажеро, пхавбись у себе 
без кінця, без міри! А на маєш, а на маєш за захланність!... Коничина не мов глузуючи з його воркотання та бійки, стала перехилена в одну сторону, що 
здавалося ось,-ось, впаде, і сягала по сусідський овес. Його пірвала страшна злість. Хопив за істик, та почав валити, куди попало. Заціпив губи і лише 
стогнав. Коняка лише голову звісила в діл і трусилася на цілім тілі. Та з місця не рушила. З мучений до краю кинув істик, та сів при дорозі над ровом. Довго 
сидів без тямки, а очі, втулені в долоні, бачили лише червоні плями горячки виснаження. Ось на дорозі заворкотіло і хмарою пороху війнуло на нього. Промчав 
дорогою розкішний повіз, а в нім розперся вигідно якийсь чорносурдутник. Підняв голову, а очі осліпли від куряви. Неначе глумом хляпнуло рядном пороху 
помарній фігурці та жовтім обличчю. Тер очи і опамятався. Глядів за зникаючою і вже комусь грозив, готовився до розправи. А заразом якась дивна енергія 
відсвіжувала змучені члени. Боязко, соромливо підійшов до коняки, погладив по спині. Гей, бідна моя! Но, но! бачиш, ще кусник лише загона, а вечером попоїси 
сінця, та виспишся. Не час нам спочивати, ой, не час! Вйо лисий! Не сумуй! Не думай, що ми вже такі нещасливі. Ми щасливійші від онто го, що бричкою поїхав. 
Нам смачно буде вечеряти! А як розкішно відпочивати! Наче ті графи розложимо свої кости широко. Він пильно водив плуг, і хвалив коняку, що добре тягне, що 
сильна, що здорова щоб лише заглушити те чутя, що він спізнився, що мало виорав, щоби заглушити той сором, що він зневірився, що попав у розпуку. А ідучи 
смерком додому вже мріяв про це, як то він як зійде жито. Як він ще, хоч бідний, кине з жита лепту рідній справі. О Він буде щасливий! На свій нужді він 
мститись вміє! Був і з того гордий! 