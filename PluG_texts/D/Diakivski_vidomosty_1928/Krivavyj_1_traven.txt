Крівавий 1-ший травень у Варшаві.
Цьогорічний перший травень у Варшаві записався крівавими буквами. Вже в ранніх годинах почали збиратися на Театральній площі робітничі ґрупи з під знаку П. П. 
С. які зайняли майже половину площі. Другу половину площі зайняли комуністи, так, що коли на площу прийшли Жиди-бундівці, не могли вже поєднатися з ППС. Коли 
почалося віче, комуністичні боївки кинулися на міліцію ППС, яка, користаючи з хвилі й настрою, добула зброю і почала стріляти до товпи комуністів. Серед 
многотисячної товпи повстала паніка. Міліція ППС „очищувала" тимчасом поле бою. Хто міг, тікав куди очі несли, хто не міг, кидався на землю, щоби оминути 
міліційні кулі, які посвистувало на добре. В результаті „очищаючої" роботи міліції впало на Театральній площі 3 трупи й коло 200 ранених. Страшна масакра не 
зіпсувала настрою ППС-ам. В час коли рятункова стація усувала трупів і ранених, а поліція виловлювала комуністів, ППС-и уформувалися в похід, який пішов на 
Краківське передмістя й Новий Твіт. По дорозі грали оркестри.