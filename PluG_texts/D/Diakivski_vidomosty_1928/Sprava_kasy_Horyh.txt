Справа Каси Хорих і Пенсійного Інституту.
Справу Каси Хорих інформує нас дальше ввічливий о. референт вирішено вже давно. За цим вирішенням мають бути обезпечені усі дяки і де цього не 
зроблено, про це треба негайно, в конкретній формі донести. Платити Касі Хорих вкладку має, як це загально принято й законом унормовано, і дяк і 
його хлібодавець (церковна скарбона або комітет), в такому відношенні, що дяк платить 2/5 а хлібодавець 3/6 вкладки. Затеж не має обовязку 
платити цеї вкладки священик особисто і за неплачення її потягати його не можуть. Це вирішено Найвищим Судом. Є теж випадки, що дяки стараються й 
вимагають обезпечити їх в Пенсійному Інституті. Справа знову хибно заложена: Пенсійний Інститут існує тільки й виключно для умових робітників, а 
за таких дяків вважати не можна. Дяки це вбільшості господарі, що дяківство виконують як побічне заняття і якщо хто з дяків мавби право до 
обезпечення в Пенсійному Інституті, то виключно дяки міст, що не мають ні поля ні іншого варстату праці, а дяківство є їх головним і одиноким 
фахом та джерелом прожитку. Але й тоді це обезпечення може бути тільки в межах т. зв. найнизчої категорії, хоча старатися про нього міським дякам 
варта і треба закінчує о. референт своє вияснення. Останньою справою, яку ми порушили в о. референта, була справа того, чи священикам можна 
вживати при богослужєнні не дяка, а хлопців, або й жінки, особливож тоді, коли дяк є в місці, в чому дехто з наших побратимів добачується умисної 
тенденції не платити дякові за треби. На це дістали ми таку відповідь: Якщо такі випадки бувають - то це надужиття і про них треба референтурі 
донести службовою дорогою або через Т-во Взаїмної Помочі Дяків. Треба однак при цьому на одно звернути увагу: Священик має обовязок платити 
дякові означену частину доходу тільки тоді, коли він дістав взагалі заплату. Колиж він пр. править сам для себе богослуження і в своїх намірах, 
може він вживати до помочі кого хоче або й нікого і обовязку платити від цього дякові за ним нема. І знову багато разів дяки жаліються, що 
священик не платить їм і не вживає їх до богослужень, але не провірять, що це за богослуження і чи заплачене і отвідси усі мабуть жалі. Запевненням, 
що референтура йтиме завжди на руку дякам, завжди полагоджуватимє швидко їх справи та спів працюватиме з організаціями дяків скінчив о. референт 
розмову з нами. Ми навмисне описали її широко й докладно, щоби наші побратими зрозуміли про що ходить. Бажаємо, щоби відтепер вони зверталися до 
нас частіше і точніше, як досі а ми полагоджуватимемо їх справи безпосередно, очевидно членам Товариства Взаїмної Помочі Дяків і передплатникам 
„Дяківських Відомостей". І вважаємо накінець що наша ціль не в розрізі з референтурою для справ дяків а в тісній з нею співпраці, а тому будемо 
всі необосновані жалі й нарікання чітко провірювати й аж тоді давати їм місце на сторінках нашого органу. Ми певні, що всі солідно думаючі дяки 
будуть у цій справі згідні з нами.