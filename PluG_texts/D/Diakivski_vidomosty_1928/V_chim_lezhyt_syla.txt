В чім лежить сила і значіння дяківського стану
Значіння і сила кождого стану полягає на організаційній єдности, свідомости і карности. Де нема єдности, де нема свідомосте і організаційної карности.
там нема життя, там нема праці, нема сили і той станке представляє собою жадної вартости і значіння. Придивімся самі собі, та застановімся, що ми 
робимо, застановімся чому нема у нас організаційної сили, чому нема єдности, посади та значення, помимо зусиль деяких одиниць? У нас дяків 
вкорінилося загально відоме організаційне недбальство, товариська байдужність, розбіжність думок, особиста гордість, та загальна загумінковатість. У 
кождого з нас не тільки окремі розбіжні думки, але також окремі особисті ціли, а біда не навчила нас до нині поважно думати. Ми привикли йти на сліпо 
за голосом і волею накинених нам проводирів, привикли покірно їх слухати а навіть оказувати їм свою вдячність за те, що з нас попросто глузують і в 
кулак сміються, що ми дяки можемо більше покірно перетерпіти, як воно можнаби припускати. Ми не думаємо о тім, що інтереси силою обставин накинених з 
нам проводирів є відмінні від інтересів наших. Ми обезцінюємо самі себе і уважаємо себе за нездібних і до самостійного організаційного життя. В нас 
віддавна впоєна думка, що ми не можемо і не сміємо самі собою розпоряджати, що нам не вільно пориватися до самостійного організаційного життя, та 
тільки на сліпо маємо йти тою дорогою, яку нам з гору, вказують без огляду на то, чи та дорога є для нас доброю чи шкідливою. Ми виставлені на пробу, 
дали про себе свідоцтво повної організаційної нездібности. Як примір возьмім хотайби от сам наділ дяків полем. Один дістав в дорозі ласки, другий не 
дістав. Той що дістав поле сидить тихо, щоби часом не відобрали, а той, що не дістав сидить також тихо, бо отець казали, що не хочуть дати, або 
приказу не мають, або щось иншого такого. Таких примірів тисячі-тисячі. На передплату свого рідного часопису і на вкладку до Краєвого Товариства 
гр.-кат. Дяків нема у нас гроша, бо отець кажуть читати „Правду", Нову Зорю“ і „Місіонар“ а до свого одинокого правдивого станового Товариства тяжко 
вислати вкладку, бо або нестає гроша, або одному то Товариство не по серцю, а другомо не по смаку. Та наша загумінкуватість не допровадить нас до 
нічого доброго вона руйнує нас і нищить. Життя переконало нас, що нічого нам сподіватися від наших опікунів в дорозі ласки, але кождйй кусок хліба ми 
мусимо силою здобувати, а ту силу можемо проявити тільки у своїй правдиво становій організації якою є тепер тільки „Краєве Товариство гр.-кат Дяків" 
з провізоричним осідком в Заболотові, а дальше своїм одиноким становим часописом яким є „Дяківські Вїдомости". Кождий дяк, що посмівби в иншім на 
прямі працювати осмішувавби сам себе, та ділавби на шкоду собі самому і цілому загалові дяків. Не сміє бути у нас повно різних думок і напрямків, але 
одна думка і один напрям, а тим напрямом є будова сильної дяківської преси і розвиток Краєвого Товариства гр.-кат. Дяків, яке обєднує дяків єпархії 
Львівської, Перемискої і Станиславівської в одну цілість. Тому не виставляймо дальше себе на сміх не зорієнтованою працею, але працюймо всі в однім 
дусі для власного добра памятаючи о тім, що наша доля залежить від розвою одинокого правдиво-станового Товариства а іменно Краєвого Тов. гр.-кат. 
Дяків і розвою нашого часопису „Дяківські Відомости". Памятаймо також, що кожду нашу громадянську працю ми повинні в першій мірі містити у своїм 
ріднім часописі „Дяківські Відомости" а коли містимо також в иншій пресі, то все з підписом і допискою „дяк“, щоби тим чином звернути увагу 
суспільности на дяківський стан і доказати, живу участь у громадській праці беруть також дяки. Тут належать всякого рода звіти з діяльности, 
концертів і вистав, якими переважно занимаються дяки. Коли ми на кождому кроці слово „дяк“ будемо популяризувати, коли ми всі як один станемо під 
прапором Краєвого Товариства гр.-кат. Дяків, коли ми всі як один пізнаємо, що від розвою нашого часопису „Дяківські Відомости" залежить наша 
будучність тоді та будучність стане нам ясною і щасливою. Самсон Недобитий.