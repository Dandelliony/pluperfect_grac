Загальні Збори дяків у Перемишлі дня 20. лютого 1933.
Загальні Збори дяків Перемиської Епархії відбулися 20. м. м. Прибуло на них 170 дяків, з того 60 членів Кооперативної Щадничо - Позичкової Каси. 
Хоча була внесена письменна просьба та вислана делегація, то відпоручник Епископського Ординаріяту на Збори не прибув. На порядку дня були: 1) 
Вибір Управи і Надвірної Ради Щадничо Позичкової Каси і 2) Вибір Виділу Т-ва „Самопоміч Дяків". Проводив зборами Григорій Шумський, секретарював 
Семен Пучак. Після дискусії та нарад вибрано: До Управи Щадничо-Позичкової Каси Евстахія Длябогу, Миколу Яворського, Володимира Шумського, Льва 
Коваля (заступник) і Йосифа Цимбалка (заст.), до Надзірної ради Григорія Шумського, Михайла Яремка, Миколу Литвина, Семена Пучака й Івана Гузара, 
до Контрольної Комісії Якова Корлятовича, Івана Слюсарчика і Кондрата Голову. До Виділу Т-ва „Самопоміч Дяків" о. крил. Василя Гриника, Григ. 
Шумського, Миколу Яворського, Евстахія Боярського, Семена Пучака, Василя Кривешка, Івана Старуха, Михаїла Головача (заст.), Григ. Козоринського 
(заст.) і Льва Коваля (заст.). Поза тією найважніщою частиною Зборів обговорено цілу низку дяківських справ і винесено такі постанози резолюції: 
1) Уділ до Щадничо-Позичкової Каси, що виносить 10 зол., розділено біднішим дякам на сплату до 2 літ, всі інші дяки мають внести його до року, а 
кожний дяк має стати безумовно членом Каси, як доцільної для дяків організації; 2) Кожний член „Самопомочі Дяків" має платити річно б зол. на 
Допомоговий Фонд для немічних дяків, вдів і сиріт, з тим, що визначується 5-літний речинець вичікування до побору ренти; 3) Дяківські посади 
мають бути обсаджені тільки іспитованими дяками, а не самоуками; 4) Неіспитовані дяки мають негайно піддатись іспитові та добути так право до 
ерекціонального моля; 5) Дяків без кваліфіки не визнається дяками, а занимані ними посади мають бути за посередництвом Еп. Орд. виставлені на 
конкурс; 6) Дяки рішуче протестують проти посягань громад на їх права і на безпосередну залежність від Еп. Ординаріяту; 7) Дяки, що мають кваліфіку 
посаду, мають обовязково належати до дяківських т-в, та платити вкладки до Допомогового Фонду: 8) Ненаділені полем дяки внесуть негайно просьби 
за приділенням його до Еп. Орд.; 9) Дяки вимагають устійнення для них окремого однострою; 10) Дяки доручають Виділові „Самопомочі Дяків", щоби 
він подбав за затвердження цих постанов Заг. Зборів Еп. Ординаріятом та долучення їх до прагматики з 1911 р. Крім цього Збори візвали деканальних 
агентів дяків до карности та організації дяків у своїх і сусідних повітах та напятновують дяків тих деканатів, які нікого не вислали на Збори. 
Збори заявили теж, що нещирість та неприхильність духовенства і церковної влади усім дякам прикра, а проте не виступлять ніколи проти них і 
візвали усіх до організації, на яку вони єдино числять та в якій від своїх домагань не відступлять, хоч би проти тієї організації ставали всі 
сили. Врешті предсідник Зборів, Гр. Шумський подякував дякам за те, що прибули так численно мимо крізи, що спокійно й річево вели Збори та візвав 
їх, щоби не соромилися свого титулу і якнайбільш, перш за все в кооперації та хорах, працювали для добра свого народу. Замкнено Збори піснею 
„Достойно Єсть".