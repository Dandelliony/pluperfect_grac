Наші болячки і їх полагода. (Відчит на Збори Дяків станиславівської дієцезії.)
Заложителем „Руського" царства в. р. 862. був Рурик з роду Норманів; внук його Святослав побив Болгарів а христіянським володарем Руси був св. 
Володимир Великий від року 980 до 1015. що злучив цілу Русь, принявши св. Хрещення в р. 988 і працював щиро над ухристіяненням всіх своїх народів: 
закладав митрополії у своїх землях і був підлеглий Царгородському Патріярхові. З приняттям св. Хрещення розлилась христіянська культура широким 
руслом по всіх землях Руси. Варязьке хижаство приймає христіянські погляди й обичаї, а Русь, принявши христіянство, стреміла всіми силами 
молодечого свого організму до святости так, що висланий німецьким цісарем Оттоном І з місійною і політичною метою св. Войтіх находить на Київськім 
дворі сердечну гостину і вертає назад, - визнаючи, що місіонарство його на Руси зовсім непотрібне. Ученик його св. Бруно, загощує 1006 року знову 
до Київа, гостює там у великого князя цілий місяць і удається звідси на місіонарство до Печенігів, а св. Володимир дає Печенігам в заклад свого 
сина, щоби дати їм запоруку на спокій, якщо приймуть Бруном голошене христіянство. Цей історичний факт говорить багато сам за себе: релігійні 
зносини Заходу з тодішною Руссю дають доказ, що культура христіянської ідеї стоїть у ній дуже високо. Однак приходять потім й інші факти: 
прийшовшій на Русь з княжною-полькою а жінкою Святополка Окаяного єпископ Райнборн поводиться так, що св. Володимир змушений кинути його враз зі 
своїм сином до вязниці, а за Ярослава Мудрого, польське духовенство осміляється ту саму віру, яку бачив св. Войтіх, називати поганською, перехрещує 
Марію Доброгнівну, доньку св. Володимира й жінку Казіміра І, врешті ігнорує поклик св. Папи помочи Русі проти Татар, хрестоносним походом, щоби 
потому присісти знеможену татарським лихоліттям Русь а себе убрати авреолею пщедмуржа христіянства. За цю варварську політику прогнала Русь 
Болєслава Хроброго однодушно і під князем любимцем народу Ярославом Мудрим росте знову святість: В мурах Київа гостять Папські делегати, вигнані 
Константином за намовою Церулярія, отже латинники з Риму й представники намісника Христового бачуть Русь христіянсько-католицькою й остають там 
радо довше. Це ясний доказ, що весь тодішний цивілізований світ тягло до Київа і його велико-княжої родини, а хоча в цілій Европі процвитало 
варварство і неуцтво, то христіянська Русь росте нечувано в мистецтві і просвіті і зробила Київ золотоверхим. В тих часах не вславилося ніяке 
європейське столичне місто так, як Київ плеканнєм співу, вперту чергу церковного, якого вчили у школах. Ярослав Мудрий спровадив з Греції 
співаків, що заводили хори у церквах, научали осьмогласного співу і розсилали з Київа обучених співаків на учителів у всі інші городи Руси, щоби 
народ піднести культуно. Він закладає формальні школи з власних велико-княжих засобів, основує Академії Наук а покликані ним мужі працюють над 
переводом святих книг, списують всякі духовні і свіцькі правила, складають всемирну літопись і л.топись власного свого народу. Ярослав Мудрий 
власною рукою переписує Євангеліє а син його Святослав пише теж книги. Ярослав Мудрий дбає про освіту духовного стану і церковної служби, дбає 
щоби духовенство і церковний причог були щедро випосажені і брали в науку дітей з народу. Він теж казав списати права Руської Правди, в якій 
сказано про майно у грошах та землях на удержання духовенства і церковного причету. Книга Руської Правди посвідчає, що згаданим рухомим і не 
рухомим майном управляли урядники еклисіярхи т. є. економи, свіцького стану, чесні і заприсяглі у розділі згаданого майна членам, служби по їх 
степені і праці. Але згаданий еклисіярхат в нарадах синоду в роках 1395 знесено після переходу наших земель під владу сусідів. Отже, знайте, 
браття дорогі цього збору, що з роком 1430 по смерти останнього Галицького Князя Тройденовича, наш народ, а особливо полуднева Русь-Україна, 
летить у пропасть стрім-головою, з приводу цього, що наші Владики розєдналися, одні держалися правил князя Ярослава Мудрого, другі пішли на службу 
Москві, ще інші піддалися ласкам пануючих, а через те і всі фундації й маєтки в натурі і грошах, полишені й віддані у вічну власність чинникам і 
церковній прислузі, попали під владу лакомих на чуже добро. Ось у тих сумних часах наша станова кляса як письмоводців, четців-півців, піддіяконів 
й учителів цілком зникла, аж до року 1772., коли частина наших земель припала під владу Австрії. Щойно цісарева Марія Тереса і її син Йосиф II 
зробили початок до віднови освіти нашого народу й церкви, однак не за належними правами, бо між роками 1430 — 1772 газдувала самоволя як свіцьких 
так і духовних, і щойно особа Архиєрея Льва Шептицького, 1748 — 1779, що стався щирим і повним защитником нашої святої віри й Церкви, рятує наш 
стан. Пізніше, в році 1816, єпископ Перемишля Йоан Снігурськи дарував село як фундацію на Бурсу Дяко-Учителів, відновлює наші народні школи і 
жадає, щоби в тих школах учили лиш дяко учителі. Тойже Владика закладає Бурсу Дяко-Учителів, щоби вони були повно кваліфіковані та добрі дирігенти 
хорів. Першим дирігентом в тій бурсі був Чех Альойзій Нанке, а нашим дирігентом був Стефан Матезонський і Стефан Шенегій, Угро-рос. Отак то 
пробувала шляхотна сусідка проковтнути міліони нашого народу і її інтелігенцію і не дала ради, хоть ковтала Галичину 500 літ, а хоча здеморалізувала 
її, то остав ще в ній зародок до віднови й життя. Глотали її зразу Татари, потім з трьох боків, мала вона і своїх власних зрадників, чужі і свої 
робили з нею усе можливе, щоби її знищити, але її буття не в людських а Божих руках. Бо хоч який вносили упадок розбої Татарви, які страшні 
прірви і розклад неладу — і ті ми перебули. Асиміляція наших добрих сусідів така була, що з льокаїв і слуг двірських виходили нашого народу 
священики, а щож такий духовник умів? Що знав про тайну і святість свого звання? Щож і тодішний учитель-дяк яку науку й освіту, від кого мав 
осягнути? І він простий, нікчемний, маловажний, мав відновити те, що творить вагу і ціль буття? Станова мораль впала, однак Ласка і Провидіння 
Боже показали мету; нам треба стреміти до повної віднови, але це мусить прийти у повній єдности. Ми нині бідні, а чому? Бо ми на сотки літ 
перестали бути тими, чим повинні бути. Ми шукаємо за правдою, а нам треба бути дійсно помічниками апостольства для народу, бо ми з народу взяті; 
а щоби народ не уважав нас за блюдолизів, то ми за словами Христа заязані з ним братерством віри живої і спільними силами маємо стояти на його 
чолі, а не гризтися між собою. Як що сваримося, то знак, що в нас нема амбіції до життя й моралі і що ми негідні взнестися до самостійного думання 
про трівку позитивну будучність. Тож викиньмо з себе гнилу мертвоту і докажім, що ми одно тіло й одна душа, вибрана для вищої місійної ідеї, не 
сотворені на те, щоби сліпцями тинятися з кута в кут, а рядовики у розбудові Царства Божого на землі. І хоча нйні наш хорий організм як рожа 
єрихонська зсохлий і скорчений з посухи і спекоти, то прийде благотворна вогкість і рожа єрихонська прийде знов до життя. Ми нині без сили й 
опіки, але не трупи. Плекаймо освіту, жиймо у згоді, викиньмо з поміж себе фахове неуцтво, вимагаймо між собою церковного духа і знання, церква 
хай не буде торговицею, бо це місце святе, а ми її члени будьмо чистого характеру й совісти. Ми бідні, бо опустилися самі, а дяківські посади 
позаймали самозванці і це найбільша вина нашого духовенства, що каже: на безрибі і рак риба — ні це сором! Клєр інших народів відкривав таланти в 
пастухах гусей по селах, що потім вславилися у цілому світі як музики і співаки, чомуж наш клєр так занедбує таланти? Тому, бо наш нинішний клєр 
не старається цілком очистити свою ниву з буряну, хабузя і кропиви. І питаю: Хтож як не Ви, Отці обовязані підсилити освіту й духову силу у своїх 
помічниках? Будьтеж дійсними намісниками Христа і св. Апостолів, подбайте і виєднуйте у вищої духовної влади нашої дієцезії про повну науку ваших 
дяків, щоби вони сталися розсадником духового культу і мали своє значіння. Не забувайте знов Отці Духовні, що діялося з вашими предками духовного 
стану і що століття виказують про дяківський стан, що взяв був на себе місійну ідею, плекав культ Христового Царства під вашою кермою, за 
приміром даваним з гори, плекав повне наше Богослуження, щоби скрізь вросло у кість і кров і ублагороднював до грунту натуру нашого народу. Ось 
такою політикою вивищите і себе і своїх помічників дяків. Нехай о. парох трактує свого помічника дяка як місійного урядовця, нехай вимагає від 
нього точности й ревности в праці, а не як: парубка, бож Ви, Отці Духовні, сіль землі й учителі Богом обявлених законів. Ви обовязані до праці, а 
ця праця має бути гідна перед Богом, бож ваші дяки не наємники, але Апостоли й сівачі здорового зерна, Ви розумієте етичну ціль свого буття, 
повинні мати змисл до такої праці, жаданої від Бога, працювати над здійсненням Божого порядку на землі, не опускати ровесників а будувати царство 
Боже на землі не лиш проповідями але й фактами. Тож відновіть і вирівнайте кривду, заподіяну своїм помічникам дякам за продажі церковних канонів 
й історії, виєднайте у церковної влади, щоби дяків принимали на посаду дієцезальні Владики, уважайте своїх дяків за сталих і конечних помічників, 
трактуйте їх як вашу інституцію а дотеперішнє безголове наше покиньте на завжди попишім алилуйків їх власній судьбі. А вас взиваю, дяки, до 
освіти: виберіть з поміж себе парляментарів, що удалибся до їх Ексцелєнції і просили про Дяківський Інститут, в якім би діставали повну науку 
після форми Епископа Йоана Снігурського, Перемиського Владики, про наділ мешкань, городів і поля по селах дякам. Співбесіда і молитва для корму 
побожних душ у всіх, народів світа є як перша підвалина: це теж окраса нашого українського народу, а всеж про культивованнє пісні і підйом душі 
до Бога через побожні хори нам ані сниться. Прошу розважити холодно, що цю появу треба конче направити, бож кольосальні суми складає цивілізований 
світ на музику і спів, через молитву і спів можна взнестися до найсвятішого одушевлення: якщоб була у нас бодай дрібка тої амбіції, яка є в інших 
народів, ми самі себе не вираблялиб на мруків і через недбальство не робилиб бідними на душі і серцю. Отці Духовні, Вам доручено в догмах дбати 
про красу церковного співу. А що діється в нас на утренях і вечірнях? Чому лиш в нашім греко-кат. обряді втиснулася ця сумна і сташна язва 
недбальства? Хто тут винен дяки чи духовенство? Спів наш вимагає обнови, щоб наша краса не гинула, бо через те й відступства від обряду у нас на 
деннім порядку. Хтож має ставати в ряди і будувати Царство Боже на землі? Ті, що є пастирями в народі і мають на собі таїнство святішого уряду, 
їх власне обовязок дбати про звязок з дяком, своїм учнем і гідним свого стану, не доптати його і дійсно відновити ідею ухристіянення міліонів 
народу при помочі своїх грамотних і гідних дяків. Подбайте про школу при єпископській катедрі, бо між теперішними дяками страшне неуцтво і хай 
сьогочасний дяк станеться дійсним співробітником вашим в винограді Христа, а не парубком. Поможіть меншому свому братові прозріти морально і не 
занедбуйте цього обовязку; Ви Отці духовні одержали мандат Духа Св. і взяли обовязок на себе оживотворити все. Табор дяківський в нашій дієцезії 
цілком розбитий а це вина ваша, бо замість дяків держите недбальків на місці намісників Христа. Просимо: Подбайте, щоби щирою злукою осягнути 
святу єдність, не плекайте живих трупів між собою, збудіть свої душі даром Божим, даним Вам, і хай не підкопується а хай росте повага духовенства? 
Жиємо в часах облуди, сектярства, пониження святости, а хтож перший як не дяки по селах можуть ставити відпір тому! Відновіть, Отці Духовні, Вашу 
єдність з дяками, дбайте про їх повагу при своїй, бо Христос віддав у Ваші руки діло спасення і від вас залежить їх моральна і матеріяльна 
вартість. Тоді станете дійсними намісниками самого Господа Ісуса Христа а дяки ваші херувимами й серафимами, що вічно славять Сотворителя Бога. 
Читання і спів дяка не сміє бути звичайною собі співкою і глумом з Бога, а має бути совершенним і здвоєною молитвою з трепетом духа і дбало 
вивченим хоралом без міміки. Дяки немають заховуватися в церкві як блазни а памятати, що вони робітники в Домі Божім а не в якісь шопі і дати 
примір високої публичної моралі. В наших часах треба дяків ане партачів, а Ви, Отці Духовні, чи схотіли про це подумати? Я кажу отверто, що ні! 
Кілька одиниць найдеться в цілій дієцезії. ВІДНОВІТЬ еклисіярхат зі свіцьких гідних людей упорядкуйте так, щоби ви й ваші дяки точно виконували
повне Богослуження бодай б місяців в році на два крилоси після нашого обряду, а через такий порядок дійдете до світлого уровеня, обновите загал 
Народу, себе піднесете понад всю суєту цього світу а вороги наші не будуть сміли нас легковажити. Ось такої роботи нам нині треба конечно. Тож 
зближіть щиро до себе вашого дяка і подбайте про його повну фахову освіту, уважайте його за помічника у винограді Христа, без котрого ви ніяк і 
ніколи не зможете повну святість обряду виповнити. 50-літня неволя і гнет і знищеннє нашого обряду ще не уступило, однак ласка Божа вертає нам у 
Вселенській Церкві воскресення до слави, яку нам лишили наші князі св. Володимир і Ярослав Мудрий. У правдивій згоді, праці і єдності дійдемо до 
сили і для єретиків не буде в нас місця! Тож прошу, прийміть мій благальний і скромний цей заповіт а діждемося невечерного дня у вічності. 
Написав й уложив Йосиф Гуменюк, дяк.