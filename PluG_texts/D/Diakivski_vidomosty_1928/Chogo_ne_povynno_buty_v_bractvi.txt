Те, що повинно цікавити дяків. Чого не повинно бути в церковнім брацтві.
Мало в нас таких сіл, в котрих не булоби церкви або бодай каплиці, а ще менше є церков, при котрих не булоби якогось брацтва. Декуди є їх два і 
три, і кожде з них числить по кількадесять членів. Виходилоби, що організоване релігійне життя у нас стоїть Бог зна, як високо, коли є така маса 
релігійних організацій. Тимчасом дійсність показує інакше. Богато тих т. зв. брацтв зовсім не заслугують на назву релігійної організації, бо не 
мають сильної ясно опреділеної цілі, не відбувають спільних сходин, а їхня діяльність обмежується до того, що члени виступають на почеснім місці 
в часі процесії, у більші празники в часі Литії в церкві тримають свічку, а мужчини надто ще ходять за колядою на церкву в різдвяному часі. Але і 
до того не так легко намовити братчика і нераз треба його просити раз і другий, щоби був ласкав прислужитися церкві, а як по слухає, то думає що 
не знати яку ласку робить. Насувається питання: щож то за церковне брацтво, коли його члени лінуються до того, що служить до Божої слави? Що це 
за організація, що її члени не знають ні цілі, ні своїх обовязків? Відповідь міститься в самих питаннях. Такі брацтва це пережиток давних часів. 
Нині не має з них користи, ні Церква, ні згуртовані члени. Стояти зі свічкою перед другими в часі богослуження невелика річ, тут часто більше 
входить в рахубу амбіція як посвята і побожність. Я такими є многі т. зв. свічкові брацтва при церквах. Вони не знають, що то таке сходини з 
рефератами, не приступають, бодай що місяця до св. Тайн, не відбувають спільних релігійних практик, не мають бібліотеки, не виступають на зверх 
як організація. І чи таке брацтво може дати Церкві який притулок в хвилині наступу на неї грізного ворога? З досвіду знаємо, що ні. Навпаки нераз 
у таких брацтвах повставали перші вороги священика, які ширили не вдоволення, а в часі виборів масово голосували на ворожі лісти. На Лемківщині 
межи такими були перші приклонники схизми. А чому так? Бо вони, не посідали духа правдивої побожности, якого набувається через щиру молитву і 
часте принимання св. Тайн. Вони були темні і несвідомі до того ступня, що навіть не знали, котра віра правдива, так що першому з дороги пройдисвітові 
дали себе обманути. Я не свідомі були тому, що не відбували сходин, не читали добрих книжок та газет, не посідали бібліотеки, не спухали рефератів 
на релігійні теми і т. п. Є ще один рід брацтв у нас, з котрих є мало користи а котрі завдають Церкві чимало клопоту; це старі статутові брацтва, 
переважно по містах і місточках, котрі на протязі століть дорогою записів і даровизи дійшли декуди до значних богацтв. Ті брацтва мають вправді 
власні статути, але з них віє часто світським духом. Між обовязками членів звичайно сказано, що треба брати участь в богослуженнях особливо в 
день Патрона, поза тим статут займається переважно матеріальними справами. Майно такого брацтва хапає за очі неодного, отже в члени вступають 
ріжні люди нераз навіть ворожо настроєні до Церкви і релігії. Як примір може послужити перемиське брацтво св. О. Николая, яке посідає кілька 
гарних реальностей в місті, а котрого членами ще тому десять літ були здекляровані недовірки, активні члени радикальної і соціял-демократичної 
партії. Чого вони шукали у брацтві? Очивидно не користи для душі, лише для тіла. Їх манили камениці, заряд над ними, впливи і т. п. річі. Се 
вийшло на верх в хвилі, як тодішний парох катєдри (нині Епископ в Америці Преосв. Богачевський) перевів зміну статуту і звязав брацтво тісніше з 
церквою надаючи йому характер більше церковний. Що то було тоді крику і нарікання! Нині все те минулося, всі освоїлися з тим, що в брацтві не 
може рішати демагогія одиниць, котрі з Церквою не мають нічого спільного, лише представник Церкви, це є парох. А кілько непорозумінь межи 
брацтвами і парохами є в менших провінціональмих містечках? Свого часу згадували всі про брацтво в Радимні, де такі „братчики" виступали проти 
підчинення брацтва Церкві. Братчики хотіли мати власть над священиком і порядкувати церковними ділами. От до чого доходило і мусить дійти там, де 
ціль і праця брацтва є скривлені!