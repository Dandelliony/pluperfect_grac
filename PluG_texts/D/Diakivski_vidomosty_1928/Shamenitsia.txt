Схаменіться!
Всі стани на світі зрозуміли що в єдности сила, що лише через єдність, та сильну організацію, можна вибороти для себе кращу долю, а в організації 
мусить бути клич „оден за всіх - всі за одного". Не відчув, і не хоче цего відчути лише оден одинокий стан, а це стан дяківський. Власне Дяки котрі 
як свідомий стан повинні зрозуміти вагу сильної організації, вагу єдности котрим повинно залежати о піднесення свого стану, о подбання щоби той стан 
був відповідно матеріяльно забезпечений, попали в таку байдужність, зневіру, що на всякий зазив організуватись, остають глухими, нерадими. Читаючи 
дяківський становий часопис „Дяківські Відомости“, лице паленіє зі встиду, що кожде число того часопису, переповнене голосом розпуки, що через 
дяківську байдужність, оден одинокий дяківський становий часопир, змушений задля браку фондів, застановити свою діяльність, по тій причині, що серед 
дяків нема зрозуміння, піддержати свій часопис. Нехотять того зрозуміти, що через упадок станового органу, не піде і праця організаційна. Га! коли 
дяки суть тої думки, що не треба ім більше свого часопису, то на „милування нема силування" відай дякам добре з дотеперішним станом. Але що тут винен 
редактор Дяківських Відомостей! Таж ця людина будь що будь, піднялась великого, та ризиковного діла, яким єсть видавання часописі, і як син дяка 
зрозумів, що дяківський стан треба піднести з упадку, пішов на зустріч дяківській організації, станув в ряди перших дяківських борців за кращу долю, 
вірючи в чесність дяків, і докладаючи з власних грошей до "Дяківських Відомостей", був певний того що дяки потрафлять оцінити тяшку мозольну 
редакторську працю, та бодай як не за труд, то за часопис будуть точно платити. Однак дарма, не хотять сердеги того зрозуміти, що видання часопису 
коштує гроші, що хто хоче читати часопис мусить за него платити. Многі дяки не хотять цего зрозуміти, та часопис через кілька років читають на кредит, 
а тепер не почуваються до обовязку за него заплатити, а редактор видаючи часопис, і висилаючи, дякам на кредит попав в довги, і тепер коли звернувся 
до своїх довжників о вирівнання довгу за часопис многі дяки позамикали уха і неначе не до них це відноситься, та сміються в кулак що редактора 
„надули". Чиж не сором тим дякам чиж не здають собі справи, що через їхню байдужність упаде одинокий становий орган, а з ним упаде і організація. 
Нашим опікунам того власне треба, они на це чекають, щоби знова з дяків поробити своїх фагасів, послугачів, фірманів, та тим подібних безплатних 
робітників. Товариші Дяки! Чиж дійсно Ви хочете допустити до того? Я думаю що ні, що у Вас єсть совість, що Ви не допустите до того, щоби редактор 
котрий стільки поніс труду для Вашого добра, має би понести и так велику матеріяльну страту, ні! так не може бути, так булоб не чесно з нашої 
сторони. Тож відзиваюсь до Вас, вирівнуйте Ваші залеглости за часопис а тепер якраз добра до того нагода, надходять свята Рождества Христового кождий 
дяк збере якусь квоту з проскурки, з коляди, то буде міг вирівняти залеглість а також післати передплату на рік 1930. Не дайте упасти одинокому свому 
часописеві, сеж бувби непростимий гріх, та встид, щоби 3000 дяків не могли вдержати одного свого місячного часопису. Тож свідомі дяки, агенти 
деканальні, Вашим святим обовязком єсть допильнувати в своїх деканатах щоби кождий дяк не тільки вирівняв залеглість, але також щоби вислав 
передплату на слідуючий рік, та став карним членом своєї організації, і в той спосіб став в ряди борців за кращу долю, памятаючи на клич, що „Всі за 
одного оден за всіх" з Богом вперед! а Бог допоможе і при Божій помочі і сильній організації засвітить і в наші віконця кращої долі сонце.