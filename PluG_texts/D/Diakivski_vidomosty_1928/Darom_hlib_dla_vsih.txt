Даром хліб для всіх
Під повищим заголовком помістив „Берлінер Тагеблят" цікавий проєкт дарового поділу хліба. Велика кріза безробіття запанувала в Німеччині, тож люде 
видумують всякі способи, щоб лиш крізу цю зменшити. До тих способів належить і цей, що його подаємо в перекладі. „З одного боку панують безробіття й 
голод з другого перепродукція продуктів сільського господарства і надміри запасів хліба. Коли якийсь проєкт обіцює обі ці проблеми нараз розвязати, 
зменшити нужду й припинити в масах радикальні настрої, то до його треба приглянутись й продискутувати. Одержуємо таке письмо: Повний брак творчих 
ідей є головною причиною широкого русла фаталістичної боязни, що розливається серед народу й утруднює вже й так трудне положення до безмежности. 
Якесь відважне діло, як признання нової ідеї. став мов би сигналом кращої будучности, хоч у дійсности воно труднощів не усуває. Воно звільнює мозки 
від того тиснення, що доводить їх до розпуки. Коли не вдається капіталістичному господарському системові ясно доказати, що він ще є настільки молодий, 
що зможе піти новими шляхами, то це є його запечатанням раз на все. Вихід всеж таки є. Знаємо всі, що продукція збіжжа в останніх десьтиліттях 
поробила величезні поступи. Значне удосконалення машин, штучних угноєнь, взагалі цілого процесу продукції довели до того, що сьогодня в світі мається 
величезний надмір збіжа, що ви старчавби для всіх голодних. Цей факт позволяє висловити бажання, щоби публичне громадське господарство так засобляло 
публику хлібом, як це воно вже давно робить з водою. Селянин, мельник чи пекар повинні в будучому мати до діла лише з публичним громадським 
господарством. Готовий хліб повинна постачати громада прямо в доми, щось подібно як воду по містах. Факт постачання води й хліба всім частинам 
населення в будучности мавби необмежені наслідки. Він забравби большевизмові вітер з вітрил. Держава, яка поставить в розпорядження населення ті два 
середники поживи, признає тим самим не лише право кождої людини на життя, але зможе це право провести в життя, коли заборонить, щоб хтонебудь у 
Німеччині вмер з голоду. Держава, що забезпечить доставу хліба свойому населенню, буде забезпечена перед усякою большевизацією. Чим менше держава має 
змогу здійснити заручені конституцією права чоловіка на працю, то тим більше мусить над тим подумати, щоби забезпечити життя людини. Досі робить вона 
це в формі допомоги безробітним, яка в свою чергу є одиноким коренем зла в фінансовому положенні краю. Така допомога всежтаки не годна погодити 
державу з поодинокими особами, які користають з допомоги. Цеж є безсумнівним фактом, що саме з рядів безробітних виходять найзавзятіщі вороги 
існуючого державного ладу. Колиб держава перебрала на себе прохарчування населення, то відношення між державою й населенням набралиб инших виглядів і 
тодіб прийшло до згоди між державою й пролєтаріятом. Безробіттю відібралоб його трійливе жало. Безробіття не грозилоб голодовок смертю, бо хліб і 
вода булиб всякому загарантовані державою без огляду на працю. Фінансування постачання державою хліба не справилоб труднощів. Частина допомоги 
безробітним і всякі субвенції, що їх дається хліборобству, моглиб разом покрити кошти державного про харчування, а між иншим і сільське господарство 
дісталоби в той спосіб значну підмогу".