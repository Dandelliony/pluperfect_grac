НА ДЯКІВСЬКІ ТЕМИ
Під сим заголовком помістив я в 60. ч. Нової Зорі статю де порушив справу доволі болючу у нашому церковному життю а саме справу стану нашого 
церковного співу. На прикімці статті я зазначив, що наведені там думки подиктовані виключно журбою о дальшу долю сього церковного співу а не іншими 
зглядами. Будучи катихитом не маю ніяких анімозій до дяків противно, бажаю зі щирої душі їм матеріяльного добробуту. Не дивна мені ординарна лайка, 
яка сю статтю стрінула на сторінках „Гром. Голосу" бо „wart Рас Palaca a Palae Раса" але що не всі одиниці, які повинні бути близькі сій справі і 
провідній ідеї сеї статті не зрозуміли єї се не тільки дивно, але по декуди і прикро. Тому тут, на сторінках „Дяківських відомостей" прошу бодай 
інтелігентнійших дяків розвинути точку за точкою зміст статті „На дяк. теми", а у многім певно зійдемося і знайдемо середника до поправи, тільки, 
ради Бога, не мішаймо всього з матеріяльним станом бо се є прецінь ріжні річи, і як праця над мистецьким піднесенням церк. співу не виключає борби о 
матеріяльне піднесення так і на відворот. о. Северин Сапрун: (Дрогобич) Надіслану статтю містимо передруковуючи статтю о. Автора з „Нової Зорі" в 
цілости та заявляємо - що радо міститимемо річеві статті на цю тему на шпальтах свойого часопису. Одною з немалих болячок нашого церковного життя се 
дяківська квестія. Від кількох літ деякі священики роз почали організаційну акцію дяків. Побачили світ дяківські часописи. Остаточно ся квестія 
мусить бути колись унормована. Та коли глядач з боку візьме в руку дяківську часопись здивує його дивний підхід до справи. Вам мимоволі насовується 
питання: Чи організатори дяківського життя вибрали властиву дорогу і властиві засоби до ціли? Дяк се церковний півець. Се повинен бути знавець 
церковної пісні, її подвижник та сторож її чистоти і краси. Організація дяків се організація сил для піднесення церк. співу, се його розквіт, його 
слава! Се на мою думку засаднича черта у тій цілій квестії. Боротьба за права, за матеріяльні здобутки може, згл. повинна наступити щойно по очевиднім 
полагодженню сеї засадничої черти. То значить: Дяки мусять звернути передовсім увагу на се, чи вони дійсно є фахівцями, чи вони є дійсно подвижниками 
на полі розквіту церковного співу. Щойно, коли будуть могли собі сказати; „так!" щойно тоді будуть мати право, і то певне, якого ніхто не відважиться 
квестіонувати, право домагатися підвижки матеріяльного забезпечення. Пригляньмося коротенько близше, чи наші церковні півці займають в історії церк. 
пісні сучасно це місце, яке повинні займати. Кожде звання домагається фаховости. В дорозі до неї треба перейти дорогу основних студій. Хто хоче стати 
фахівцем у своїм званню, мусить опанувати основи, історію, розвій свойого діла! Се знає кождий інжінір, лікар, ба се знає кождий ремісник. Фаховости у 
ремеслі однак не здобувається дорогою студій, але дорогою свого рода тресури; наслідуванням майстра. Колиж візьмемо під увагу звання церковного 
співака, то тут не вистарчить зааплікувати способу сього, що у ремеслі! Бо се є звання, яке суппонує конечність точних студій не тільки практичних 
але теоретичних. Сеї фаховости позволю собі сказати абсолютно бракує нашим дякам. Чи є вони (за виїмком яких 5-10 процент) учителями церковного співу 
у наших селах? Не знають вони ніякої методи, не перейшли дороги умузикальнення, не мають ніякої програми науки церковного співу. Мають тільки 
програму Богослужень, які відправляють механічно, скоро, затираючи слова і красу напівів. Чи наш спів не заслугує на се, щоби виконавці і учителі 
його (у селі) були „фахівцями" а не лиш мертвими ремі сниками? Отеє найслабша точка на яку організатори дяків повинні звернути увагу! Зробити дяків 
фахівцями свойого звання! Зробити з них сторожів краси церковного співу і обряду! Нехай дяки спричинять розквіт церковної пісні, бож се в першій мірі 
до них належить Великий Бортнянський від цего почав, а не забуваймо, що многі і великі композитори се були якраз дяки. Іван Аб. Бах був органістом, 
себто дяком! Переглядаєш дяківську часопись: ані одної фахової статті, ані одної праці відданої чи до ірмологійній пісні чи всенародній чи 
концертово-духовній. Ані одної статті, якаби взивалаби дяків до праці над опширенням церковно-співучого мистецтва між вірними! Через фактичне, фахове 
піднесення дяківського стану до піднесення матеріяльного не на відворот! Стан церковно - співучого мистецтва є спеціяльно у нас в Галичині в такому 
упадку в якому ще ніколи не був спів на крилоси, чомусь зовсім відкинений! Єще не чув я, щоби котрий дяк в Галичині зібрав кілька осіб з якими 
робивби проби до вечірні або утрені на два крилоси, антифонічно! Це причинилобся тоді і до розбудження заінтересовання до богослужень, як дуже до 
піднесення релігійного почуття у селі, скільки зискалаби Слава Бога! Не згадую вже про культурний стан села якби він тоді піднісся! І не йде тут про 
якийсь концертовий хор, але про два крилоси по кілька людей, які систематичною працею доходилиб до якоїсь перфекції у виконуванню наших церковних 
напівів. Будучи редактором одинокого співного журналу „Боян“ маю під цим оглядом звязок з цілим краєм. Коли йде про справи культурно-сівні, то на 
жаль участь у них наших дяків є зовсім мінімальна а де неденегативна! Вистарчить згадати, що по висланню між дяків кількасот примірників „Бояна“ 
остало на цілу Галичину всего 27 дяків передплатників. Маса, вся маса дяків не цікава на річи, які випливають з природи їх звання, річи співочі! Сеж 
сумний доказ не фаховости, інерції — і незаінтересованости річами свойого звання. Зі сторони наших церковних півців! Не дивно отже, що ми з нашим 
церковним співом докотилися там, де ми тепер є. Може хтось покликатися на дяківські інститути, що це їх завдання. Так! Але їх програма вимагає точної 
ревізії. А ся справа теж повинна стати предметом журби організаторів дяків. Дяки не можуть бути ремісниками, які „потрафлять" , заспівати вечірню чи 
утреню. Хто хоче се „потрафлення" чути в практиці, пофатигується, а переконається, що в девядесять процент є се пародія співу, і місто Божої Слави 
Його обида. Дяки самі й тільки самі повинні взятися до організації але зачинати від роботи а не від платні. Безперечно, що є річчю священиків 
допомогти їм у цьому і то передовсім священиків співаків. Многі священики ніг де правди діти зовсім собі легковажать стан церковного співу в їх 
церкві, а многим може взагалі навіть на думку не прийде, що поза малюнками, хоругвами світлом і т. д. найвисшим виразником Божої Слави є подібний 
ангельському — церковний спів. Прийшла мені чомусь на думку історія про одного петербурського батюшку. Після революції не було правдивого вина до 
Служби Божої. Він попросту купив яблок витиснув сок, додав цукруну і правив Служби Божі. На соборі виступив з такою порадою для Собратів і запрашав 
на Службу Божу до себе приглянутися як то йому така Служба Божа знаменито „удається"! Удаються і наші утрені й вечірні! Але ся „удача" довела до cего, 
що нарід хоч і ходить, не бере комплєтно в них участи, а по містах таки не ходить. Але зате Богослуження „удаються". Освітлюючи квестію з цього боку, 
руководжуся тільки журбою ізза упадку нашого церк. співу і піддаю се освітлення думкам нашим церк. півців, яких найважнішим обовязком є дригнути сей 
спів та ратувати бодай се, що остало. Як до того взятися, се квестія дискусійних статтей як раз на сторінках дяківських часописей! Тоді стане 
дяківський стан великою культурною цінностю народу а тоді він сам зясує матеріяльні услівя свого буття, яких певно ніхто не заквестіонує. поле, 
уділяти дякам припадаючу їм винагороду в натурі, оскільки та часта, може творити самостійну господарську одиницю і то в реляції: три пятих частий для 
пароха, одна пята часта для церкви, одна пята для дяка. 2) При винаймі церковного або ерекціонального поля віддавати дякам першенство при рівних 
умовинах платности.