ДЯКИ ДО ДЯКІВ. (Листи) Геть зі зневірою!
Від давних давен вкорінився й запанував поміж нашими дяками лютий їх ворог дух зневіри у свої життєві сили. І як епідемія нищить здоровля чоловіка, 
так ця зневіра нищить всяку організаційну працю та наше життя. Горе тому чоловікові, цебто дякові, що піддався зневірі? Він хай бере шнурок в 
руки, або присилить собі великий млинський камінь і вергнеться в море. Горе тому в наших рядах, в кому царює зневіра. Я встидавбися називати себе 
дяком, якби в мені сиділа та пошесть, бо я б сам власними руками прикладав собі ніж до горла. А який бувби приклад і пошанівок в селі з мене!? І
коли тому приглянутись, брати дяки, жаль серце стискає, бо хто ми комінярі чи дяки? Ні, навіть не комінярі. Вони мають ладну організацію тай і 
мають гарну платню. Товариші дяки! На Ваших очах відбулося послідними роками багато, багато ріжних подій, котрі безнастанно, день і ніч стукають 
до Ваших дверей та вказують Вам дорогу, якою Ви повині йти та й чим себе боронити, щоби осягнути те, що Вам як людям і церковним півцям по Божим 
і людським правам належиться. Ви, Тов. Дяки, в організації повинніби багато дечого і навчитись і вихіснувати те в теперішній борбі за кращу долю 
а не піддаватися зневірі, яка є найбільшим ворогом нас самих! Знаю випадки, що дяки жалують дати бідну лепту на свій часопис „Дяківські Відомости" 
чи на яку іньшу організаційну справу, на все дасть, а ту мовляв, шкода гроша, бо з того всего нічого не буде... А я Тобі, Товаришу, говорю, дай 
на часопис, докладай рук, а буде між нами дяками доля. Колиб такі слабі духом дяки сиділи тихо, що то ані на збори годі їх візвати, ані ним не 
повернеш, то щоб не мав я причини ними інтересуватися, але коли вони, може й не свідомо, поширюють свої нездорові думки дальше тай плекають тим 
самим пошесть зневіри серед недосвідчених, то про те муситься в інтересі загального добра дяківського стану посвятити для них дещо в нашій 
часописи „Дяківські Відомости". Товариші дяки! Схаменітся! Не ступайте іншим путем, бо зблудите з дороги, а зайдете в пропасть безконечну! Від 
нас ви слабодухи відокреміться! Ми себе перечислимо, від свіжимо, та наберемо сили, скріпимо свої ряди, „організацію" тай дасть Бог, що підемо
одною непоборимою лавою, як морською филею вперід і в нас трусів не буде! Вас усунемо з нашої дороги і за Божою помочю доборемось собі самі, без 
Вас, кращих умовин життя. Я кличу і взиваю Вас слабодухи: не ширіть зневіри, оставте нас, віддайте свої повади правдивим борцям — кваліфікованим 
дякам, бо прийде час, що ваші товариші викинуть Вас зі свойого табору, як смердякчу падлину. Тож до праці щоби потім не було запізно!.. Ваш друг 
і дяк. Д. Петро. 