Після нарад дяківського парляменту. Заг. Збори Т-ва Взаїмної Помочі Дяків у Львові, їх наради й ухвали.
Оце вже по Загальних Зборах Вашої верховної організаційної централі, побратими дяки. З'їхали ми бути черговий раз до нашої княжої столиці, щоби 
тут, серед громади скріпити себе духом, та щоби великою організованою громадою розважити наше сучасне положення і найти з нього як що вже не сам 
вихід, то бодай стежки до нього. Нині, коли ці Заг. Збори уже за нами, приходить нам на холодно, без ентузіязму і гарячого вічевого настрою, 
розбирати їх підсумки. Розбираємо ці підсумки і на жаль мусимо ствердити таке: Хоча яка лячна сьогодні скрута у краю і як важко за гріш, то дяки 
на це - це не зважали і зїхалися у доволі поважній кількости. Коли зважити, що всіх дяків, навіть паперових, є в товаристві записаних 877, а на 
салі було приявних до 100 дяків, то це явище похвальне: Що 8 дяк з краю був на Загальних Зборах своєї установи. З другого боку, коли брати під 
увагу, що дісних дисциплінованих членів товариства рахувати на 200 а найбільш на 300 осіб, то майже половина з них була на зборах. Чи такою 
учасністю у Зборах може похвалитись яка інша наша установа дуже сумніваємося і дяки можуть бути на себе горді. Високий рівень нарад Заг. Зборів, 
тривога дяків за долю своєї організації та свого часопису це у свою чергу додавало поваги Заг. Зборам і ставило їх на високому поземі, рівному 
Заг. Зборам інших наших культурно-освітних чи економічних установ. Правда, на минулорічних Заг. Зборах було на салі до 600 приявних, Збори мали 
зовсім інший характер, були бурхливо-активні але треба водночас відмітити, що минулий рік був у порівнанні з цим дуже добрий і багато кращий, а з 
другого боку ніщо не виправдало фреквенції та активности зборів. Стимто треба теперішні Збори вважати зогляду на меншу але якостево кращу кількість 
учасників черговим кроком розбудови нашої організації. Ми віримо, хочемо вірити що вони дійсно будуть таким кроком, що поставлені на них резолюції, 
які змагають допокращання нашого буття, будуть на 100 відс. виконані а тим самим слідуючі Заг. Збори будуть ще кращі якостево, як ці.