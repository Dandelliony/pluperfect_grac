Дяки янівського деканату активно працюють!
Дня 27 і 28. квітня ц. р. відбулися в Янові духовні реколекції для дяків янівського деканату. Реколєкції проводив і виголосив відповідні науки в 
церкві в Янові парох Страдча о. Вояковський. Опісля відбулася сповідь всіх дяків та Служба: Божа за всякеє прошеніє, на якій дяки греміяльно 
приступили до св. Причастія, врешті Панахида за покійних дяків янівського деканату. Треба зазначити, що були це перші реколєкції для дяків від 
часу їх організації і подяка за них належиться вповні о. Вояковському, голові Українського Католицького Союзу янівського деканату. За приміром 
цьогож деканату повинні піти всі деканати в Галичині. Після реколєкцій та подяки о. деканові, парохові Вишенки малої й о. Вояковському за їх 
старання про такі реколєкції, дяки зложили на руки о. декана письмо, в якім просили, щоби такі реколєкції влаштовувати частіше, та щоби о. декан 
скликував водночас, якщо в якім селі є соборчик, до цього села і збори дяків деканату, на які виделєгувавби одного зі священників з відповідним 
рефератом. О. декан прихилився дуже радо до прохання дяків і негайно після цього, на день 2. травня 1933 р. скликав урядово дяків на збори до 
Вишенки Малої, де в той день відбувався соборчик. Збори відбулися під проводом деканального агента Геодора Куняння, дяка з Дубровиці, а делегований 
на них о. Вояковський виголосив два реферати, перший про організацію дяків, другий про церковний спів. На збори зявилися всі дяки, що розвели над 
рефератами широку дискусію та винесли ріжні, місцевого організаційного характеру, постанови. В дискусії жалівся м. і. дяк з Курник, Юськів, що з 
невідомих йому причин, дарма, що він має іспит і 20 літ служби, з дяківської посади парох цього села о. Заяць його усунув, а на його місце 
настановив „дяком" 16-літного хлопчину, якого й прислав на збори. Ця справа була настільки різка, що на збори викликано о. декана і пароха Курник 
о. Заяця, але той останній не хотів на просьбу всіх дяків прийняти Юськова назад дяком і визнавав за такого дальше згаданого Іб-літнього хлочину. 
Врешті стануло на тім, що посада дяка в Курниках буде виставлена, на конкурс. Піснею „Достойно" ці збори закінчено. Від Редакції: Помисл 
янівського деканального агента дяків влаштовувати кожний раз зі соборчиком збори дяків треба відмітити, як незвичайно оригінальний і вдатний. В 
той спосіб дяки матимуть змогу частіше сконтактуватись зі своїм священством та що раз обговорити пекучі теми. Поручаємо усім дяківським агентам 
навязати контакт у справі таких зборів при соборчиках зі своїми о. деканами, що на певне підуть їм на руку та в той спосіб підсилити нашу 
організаційну активність. Просимо теж писати до нас, як ця справа повелася.