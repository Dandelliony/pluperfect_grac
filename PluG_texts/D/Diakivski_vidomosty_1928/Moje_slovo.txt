Що пишуть дяки? Моє слово. (У справі всякої і спеціяльно нашої організації.)
Нема нічого приємнішого для працівника на народній ниві, як те, що праця його приносить користь для загального добра і як в народних масах 
зроджується бажання поступу бажання йти за всяку ціну впєрід. Провідники набирають тоді нових сил і чують повне духове вдоволення, а нарід, або 
хоч би тільки кляса людей (візьмім нас — дяківський стан) підноситься в такій організації з політичного, духового чи матеріяльного занепаду і 
звільна повертає до нормального життя. Та буває дуже часто таке, що крім чужих чинників кладуть тому розвиткові важкі колоди під ноги власна 
байдужість й оспалість... Дуже часто ріжні осібняки стараються ради наживи чи фальшивої амбіції відвернути нашу увагу від мети, до якої прямуємо, 
користають з нашої легковірної вдачі й показують нам блудні вогники, а опісля сміються з глупоти тих, хто за ними йшов. А хто йде за тими вогнями, 
той застрягає в багнах, на яких вони світять, той блудить нераз ціле своє життя, стає дешевою наживою ріжних обманців. Скажім собі правду щиру в 
очі, що між дяками якраз таке буває; якраз тепер - дяки переживають хвилину, коли блудні вогники показують їм не одну мету а більше. Сумне це але 
правдиве, хоч кілька літ тому зачав був вже проявлятися той рух, що показував ясну мету й вимагав справедливости для дяків. Як знаємо, усякий 
гнет треває тільки так довго, аж дозріють зародки нового руху, аж дозріє бажання йти вперід. Часом треває це довго, але нарешті той надмірний 
гнет викликує міцний спротив, а вслід за тим і працю а хто не думає добровільно зректися належних йому прав, мусить приготовитися до боротьби, з 
якої побідником виходить тільки той, хто зорганізований та витревалий на невдачі. Так було давно так воно й тепер. І це повинні памятати ті наші 
товариші дяки, ті, що кажуть: "моя хата з краю", ті, що ради малого забувають велике. Коли заглянемо в історію народів, побачимо, що всі вони були 
зразу слабкі, незорганізовані, матеріяльно й духово вбогі, а тільки згодом завдяки праці й організації, завдяки витревалості дійшли до повного 
розвитку, сили, поваги, духового й матеріального відродження. Тож не забувайте ніколи, Товариші Дяки, що на світі сильніший живе коштом слабшого, 
а слабший загибає через те, що незорганізоваоий й не освічений, а через те й не може визволитись з наложеного на нього ярма. І час нам, Брати 
Дяки, стати правдивими зорганізованими дяками а не рабами. Не спіть! Організуйтесь Бог допоможе! Петро Добуш.