ВІДОЗВА
Високоповажані і Дорогі Товариші Дяки! Дня 24. мая 1929 р. положено твердий фундамент під нову здорову дяківську організацію „Краєвого Товариства 
греко кат Дяків". До співпраці в тім Товаристві стають найкращі і найсвідомійші дяки, котрі жертвують свою працю і знання для добра загалу дяків. 
Метою Товариства є: двигнути з занепаду і занедбання дяківський стан, боронити кождого дяка зокрема перед можливими напастями, дбати о матеріяльне і 
культурно освітнє забезпечення дяків і о їх моральне виховання. Щоби однак праця нового Товариства могла скоро розвиватися і віднести бажані успіхи, 
взивається всіх дяків греко-кат. обряду так в краю як і, поза границями держави, що би негайно зголосили свої адреси, вписалися в члени того 
Товариства та зложили членську вкладку у висоті 5 золотих і 1 золотий вписового. Кождий член одержить членську грамоту і новий статут з Товариства. 
Також взивається всіх дяків, щоби зі своіми просьбами, жалями і скаргами зверталися о поміч і пораду тільки і до Краєвого Товариства греко-кат. 
Дяків. Всі письма, як також членські вкладки слати на адресу. Михайло Волощакевич - дяк учитель співу і музики в Заболотові — Zabiotow. Від Вас 
Дорогі Братя Дяки залежить Ваша будучність, тому не занедбуйте хвилі, а ставайте всі в єдности на фронт до боротьби з поневоленням і темнотою, на 
фронт боротьби з нуждою і гіркими злиднями. В єдности сила, а де і сила там правда і воля! За Краєве Товариство греко кат. Дяків.