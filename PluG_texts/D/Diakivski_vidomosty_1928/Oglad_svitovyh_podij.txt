ОГЛЯД СВІТОВИХ ПОДІЙ.
В останньому часі зайшли у великих світових державах зміни урядів. Найважніші причини змін це господарська кріза і загострена боротьба політичних 
угруповань. Найяркіше виступає ця боротьба в Німеччині, яка по програній війні найбільше відчула економічну крізу. Положення її тим більше утруднене, 
що мусить платити сусідам воєнне відшкодовання. Тому найбільшу популярність здобула собі партія народних соціялістів, під проводом Гітлєра, що 
домагається ревізії версальського мирового договору і відмовляє сплату довгів. Гітлерівці здобувають тепер щораз більше політичну перевагу. Вони то 
головно причинилися до упадку дотеперішнього премієра Брінінга. Новий премієр фон Папен відомий як великий німецький патріот і завзятий ворог тих 
сусідів, що забрали німецькі краї. Тому Франція і Польща ставляться до нового уряду крайно ворожо і заздалегідь кричать, що Німці приготовляються до 
нової війни. Найбільшу політичну перевагу здобули собі гітлерівці в Прусах, переділених, як відомо, польським поморським коритарем. Великі зміни 
наступили також у Франції. На місце дотеперішнього президента Думера, якого замордував большевицький чекіст Горгулов, вибрано Яльберта Лєбрена. 
Рівночасно зі зміною президента змінився уряд. Премієром став радикал Еріо, який виступає проти всяких воєнно - політичних союзів Франції. Це дуже не 
на руку Полякам, які мали у Франції опікунку. Цікаве, що вже тепер не хотіли Французи позичити Полякам гроший. Третя держава, в якій доконалися великі 
зміни це Японія. Як знаємо, Японія все ще провадить війну з Китаєм, та здобула Манджурію і велике портове китайське місто Шангай. Там виконано бомбовий 
замах на головних вождів японських військ. В кілька днів опісля замордовано в японській столиці Токіо премієра Інукаї. На його місце іменував японський 
цісар премієром адмірала Саїто, якого найважнішою задачею буде закінчити війну з Китаєм і закріпити японське пакування в Манджурії і Монголії. Очевидно, 
що ані Китай ані Росія не схочуть дозволити на осідок Японців на азійськім континенті і розпочата війна не скоро закінчиться. Не красще уклалися 
відносини в Румунії. Державний скарб до того ступеня вичерпався, що не було чим виплатити урядникам пенсії. Тому король хоче змінити уряд, який би 
краще господарив. Також в Греції настав новий уряд. Причина зміни скрутне господарське положення держави. Як бачимо, господарські відносини в європейських 
державах цілком не покращали, а противно щораз погіршуються. Вигляду на поправу нема найменших. Дарма шукати середників на поправу господарської 
скрути держав в ощадности і редукції урядників та в нових податках. Причина економічної крізи лежить передусім в захланности поодиноких держав в який 
нема стриму. Держави ці перетяжені великими арміями мундурової і цивільної поліції немають грошей на дійсні потреби горожан. Тому нема що надіятися, 
щоби льозанська конференція усунула це загальне лихо. Воно буде так довго, як довго буде існувати версальський договір.