ВСЯЧИНА.
Землетрус в Болгарії. У сам майже Великдень навістив Болгарію землетрус. Вістки які приходять з навіщеної землетрусом околиці Чірпану, говорять про великі 
шкоди заподіяні містам і селам. В Борисовграді заховалася тільки одна четверта частина неушкоджених будинків. Село Евмерево щезло майже з лиця землі. Відносно 
мало є вбитих людей, а це тому, що все населення пішло на воскресну утреню, до церкви вечером у суботу. Крім цього хати є малі і стоять далеко від себе. 
Місто Чірпан має 12.000 мешканців, а Борисовград 5 000. Околицю, яку захопив землетрус, замешкує 120.000 людей. В Чірпані погибло 12 осіб, а 50 є лекше й 
тяще ранених. В інших околицях є 8 убитих осіб.
Колонізація в Чілі. Чилійський уряд задумує протягом цього року перевести на велику скалю кольонізації слабо заселених просторів держави і з тою метою 
старатиметься притягнути велику кількість емігрантів з середньої Европи. В першу чергу входять тут в рахубу емігранти з нашого краю. Уряд призначує для 
еміґрантів великі простори над рікою Айзи і в Марелян. Крім землі віддаваної, безплатно, дістануть емігранти даремне чілійську селітру для вправи ріллі.