Большевицькі благодати
В місяці березні минає 14 літ від большевицької революції в Росії. Не від речі, буде приглянутися до осягів диктатури пролєтаріяту. Від свойого 
повстання, большевицька влада не визнає Европи, це після неї гнилий капіталістичний світ, який треба знищити, до основ. Европа, зі свойого боку теж 
не визнає С. Р. С. Р. що до майбутности диктатури пролєтаріяту в С. Р. С. Р. то думки є поділені. Найбільш поширений і найбільш згідний з правдою 
погляд, що большевицька влада мусить провалитися бо не буде могла перевести в життя своїх господарських плянів. На останній конференції промислових 
робітників в Москві, теперішний диктатор большевиків Сталін виголосив велику промову, про пятилітку та її завдання. Сказав він „що Росія відстала від 
передових держав на віддаль 50 — 100 років. На кожному полі, культурному, промисловому, військовому і ін. стоїть вона позаду. А тих що стоять позаду 
все, били, бють і битимуть. Завданням теперішньої диктатури пролєтаріяту є зменшити цю відсталість. Але не можна відкладати на довго. Віддаль цю це є 
ріжницю між передовими капіталістичними державами треба перейти конче за 10 років. В иншому разі большевицька влада провалитися". Пригляньмося блище 
цій промові. Вразити мусить читача така зміна у ставленню справи із Заходом. Перше, Західна Европа була до нічого, треба було її тільки збурити, 
тепер зміна. „Росія відстала від передових держав значиться, щось варта той „зігнилий" капіталістичний захід. Треба його здоганяти добувати усіх 
сил, щоби не бути позаду, не бути знищеним через нього. Значиться, він сильний, а тим він і вартісний. Це признає сам Сталін, диктатор большевиків, 
які увижаються за покликаних відбудувати цілий світ. Значиться в Росія не добре, сам диктатор починає бачити, що большевикам ще треба вчитися богато 
вчитися і то від „безсилого", „гнилого" Заходу. Щоби мати можливість догоняти Західню Европу треба перш усього поставите себе міцно на ноги. До цего, 
має служити переведення „пятилітки". Сталін бачить усі можливости до переведення її в життя. Що більше, він потішає себе та своїх співвизнавців, що 
уже тепер не тільки Европа, але і Америка тремтять зі страху, бачучи можливість перетворення ся С. Р. С. Р. в непереможного конкурента у всіх галузях 
промислу. Правда, добре сказав Сталін можливости, але то ще не все, бо щоби ті усі можливости перевести в життя, треба людей, треба державньому 
апаратові піддержки від своїх громадян а не держатися террором, бо террором далеко не доїдеш. А большевицька влада держиться тільки завдяки теророві. 
Природні багацтва України дають запоруку, що можна перетворити її в промислову країну а велике внутрішнє запотребувапня дає запоруку збуту. Однак 
большевикам не ходить про це, вони не тому хочуть перефорсувати свою пятилєтку в чотирох роках, щоби дати можливість піднестися культурно і 
економічно українському населенню, ні вони противно хочуть витягнути останні соки із нього, щоби робити експерименти та спекуляції, як приміром 
остання. В Манджурії (країна в Азії, граничить з Китаєм) нагромадили большевики величезні скількости товарів продукованих в цілій Р. С. Р. та 
заливають ними ринок. Їм ходить о здобуття ринку китайського, щоби знищити торговельні і фінансові впливи європейських 1 держав. Купці Англійські, 
американські, німецькі та инші здержалися із продажю своїх товарів, бо конкуренція із большевиками не можлива тому, шо вони дають свої товари нище цін 
продукції. Большевикам це ніщо, що населення у їх державі не має само на своє за потребовання продуктів, вони мусять мати їх щоби продавати за пів 
дурно в Китаї. Заробляють на тім хитрі купці Манджурські, які товари продавані больщевицькою владою перепродують при помочі пачкування серед громадян 
С. Р. С. Р. заробляючи на тім пять разів більше як продавалиби в Китаї. Ясним є, що большевики тратять на тому, бо раз продають нище коштів 
продукції, друге не мають ніяких митних користей із імпортованих (привожених) через пачкарів своїх власних товарів. А що найважнійше не виконано 
плину здобуття ринку в Китаї. Труднощі не перешкаджають, однак Сталіну кидати в очі своєї і чужої суспільности спасенні кличі пятилітки та 
запевнювати що її обовязково вдасться в повні перевести в чотирьох роках. Правда зазначує Сталін, що техніка у них не дописує, брак спеців, фахівців, 
але не подає суттєвої причини, чому пляни большевицької влади не виконується як слід. Нею є ніщо иншого як невдоволення горожаи, брак у них охоти 
піддержати владу, бо розуміють вони що вона їм чужа, накинена та що час найвищий позбутися цих заволок москалів. Ходуть тут головно про українське 
населення, як мешканців найбогатшої території в СРСР. Большевики взялися до репресій, але силуваним конем далеко не за їдеш, кажуть. Так і там. Не 
досить, що вже заведено дійсну паньщину в фабричних заводах, не давно рада народніх комісарів видала нові приписи праці в радянському Союзі. 
Інструкція предбачує введення примусової праці для сільського населення. На час переводження хлібозаготівок, (рабунку від населення збіжа) дерево 
заготівок, проведення доріг, та у випадках стихійних нещасть. Щож це, не дійсна панщина? Не досить що селянин мусить віддати всю свою кріваву працю, 
весь збір з поля (а горе тому, хто оставив собі хоч трішки!) треба ще зробити з нього невільника, щоби можна витягнути усі його сили на примусові 
роботи. Але терор і насильства горстки комуністів — заволак із Москви не далеко доведе. Як доказ, може послужити це що спроба збільшення продукції в 
Донбасені не повелася. Тепер знова почався великий крик у большевицькій пресі що на вугільному і транспортному фронті зле і то дуже зле. Треба після 
неї конечно збільшити продукцію вугля в українському Донбасі бо треба вугля для „московських фабрик". Український робітник не буде мати свята (бо 
вони усі скасувані) ні відпочинку, буде працювати в голоді і холоді, щоби збільшити продукцію вугля для Москалів. А вони тимчасом будуть усі продукти 
вивозити за границю, продавати нище ціни продукції, щоби заробляли на тому купці манджурські і т. п. Знова для переведення пляну пятилітки, 
збільшення продукції підуть нагінки на інжинірів, спеців, що замало тиснуть робітників дальше на кождому кроці буде відчуватися брак усяких 
потрібних, до життя середників, для того тільки що їх треба масово вивозити за границю за пів дурно. Чи довго втримається така політика побачимо! 