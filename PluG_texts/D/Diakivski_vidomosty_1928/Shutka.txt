Шутка.
Роман Драґан
Той волоси вимастив порядно, як личить статечному господареві, тай ремінь заперезав, той широкий, з цісарським гербом на блясі. Той давний, 
старосвітський ремінь. Шутку ніс у руці і так погідно усміхнувся, наче на світ вдруге народився. Наче причувся запах трав кошених та дозрілої пшениці. 
Розцриті шовкові пупінки будили весняні почування. Чув, як животворна сили вливається в знеможене тіло. Та сила, яка щороку з весною будила нові 
надії, нову певність себе. А та костомаха, пощерблена доля, нічого не вдіє. Вже здавалося в чорну годину, шо голова клониться щораз більше додолу і 
туй туй полетить у чорну могилу й потягне за собою все тіло. Та сила нова, десь наче та весна, що вічно вертає, прилинула йне дала сконати.
А та сила радісно замаїла Онуфрове обличча. І шапку забув заложити на голову. Так, як вийшов із церкви, так ішов звільна з шапкою в одній, а шуткою в 
другій руці й кождого стрічного поздоровляв іменем Божим або відповідав на поздоровлення з повагою, гідною себе й свого імена. Погодився днесь Онуфро 
з Богом, погодився з людьми. Хотів бути днесь спокійним хотів розпогодити торгану сумнівами й гризнею душу. Чей ще так воно не є, як там у хаті мір 
купалося. Хата бідна, постаріла, перегнила, паркани порозсипувалися, чужі пси попід хату блудять, а мені здається, що то цілий світ уже. А ще кругом 
той ненависний кагал жидів і робітників, що помиї виливає перед вікна, під ворота сміття насипає. А там дальше заповітрений воздух нафтою та порохами 
та тами гуками-стуками, що від них уха тріскають, що спати не дають. Гудуть ті машини мов темні сили, моп чорти свищут по ночах. Аж жили, забренілі 
під труду, здається тріскають. Гай, гай! Нема ні згадки того спокою, якого нажився серед нив спокійних колись, у ті часи, коли ще фабрик не було. А та 
сарана чужа, так наче сіллю в оці. Вони панами на на тій землі он, які камяниці собі повибудовували, а ти, гнилий волику, не значиш нічого, нічого. 
Тебе нема ні сліду. Ти щез уже з лиця землі... Вгадай своє обійстя нужденне, де колись пишалися на всю околицю такі достатки твого діда. Онуфрові 
потекли дві сльози грубі по лиці. Та швидко, настрашено їх змахнув, щоби хто не завважив, щоби не глузували онті камяниці, бо тоді не знати де очи 
діти, де сховатися від світу. Він попав би в лють страшну, а вона би йому добра не принесла. Він нині себе розпогоджує, він нині переживає гарний 
день. Так здається йому, наче блудить між деревами і шукає за самим собою. Він нині розганяє той неспокій томливий, той вічний біль, що давить так 
болючо в шию, гне додолу. Глядів на шутку й пестив її поглядом своїм, наче бачив у ній оборону перед лихими гадками про домашні клопоти, про ту 
вузину світа, що здавався йому мов клітка для орла. Днесь він господар, котрого вяже з тими землями ряд поколінь, котрий плекає нове здорове покоління 
для слави тих земель. При тих думках його обличча примирає знова погідний вираз і він аж пристанув, щоби застановитися над своїми гордощами, своїм 
Стефаном, якого посилає в ґімназію. О, щобим із останнього дерся, щобим спухнув із голоду, а таки Стефанка дівчу, а таки виведу його в люде. Хтось 
Онуфрові вирвав одну шутку з руки, лише обламок остався. Онуфро здрігнувся.