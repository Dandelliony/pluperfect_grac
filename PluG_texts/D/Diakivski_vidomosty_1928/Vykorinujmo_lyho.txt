Викорінюймо лихо!
В останньому місяці дістали ми знову з Галицької Землі кілька листів, в яких деканальні агенти нашого Т-ва, в більшості солідні та характерні 
люди, жаліються на те, що скликали по кілька разів дяків на деканальні збори і ніхто з дяків не зявився. Поки що не хочемо називати цих деканатів 
по назві, в тій думці, що чєйже дяки таки отямляться, таки зрозуміють, що без організації пропадуть і з дороги, на яку ступили, завернуть. 
Признати треба однак, що чекати і нічого більше не робити не можна. Якби так було ми чекалиб хто зна доки. Визнаємо отже потребою, найактуальнішою 
справою під теперішню пору активізацію дяків. Треба їх побудити й розбудити, треба навчити дивитися на світ і розуміти його явища, треба врешті 
запрягти всіх дяків в організаційну роботу, з кличем: „Один за всіх і всі за одного“ і „Самі собі"! Практично уявляємо це собі так, що найголовніша 
робота буде на цьому полі за дяками з тепєрішного нашого активу, іншими словами, за тими дяками, які згадану вже потребу визнали конечністю і які 
знають, що дякам треба організації, організації і ще раз організації. Ми — львівська централя дяківського руху та одинокий його орган, задалеко 
від ріжних закутки нашої Великої Волости, щоби без посередно встрявати на місці в цю. Ми мусілиб тоді мати окремих дєсять-двадцять організаційних 
референтів, мусілиб визнаватися в умовинах ріжних околиць, мусілиб ці околиці відвідувати і скликати окремі з'їзди а все це вимагалоб великого, 
не підсилу нам і слабкій нашій організації, вкладу гроша. Не маємо теж фінансово-технічної спромоги розіслати до всіх дяків, так, щоби не поминути 
нікого, окремі листи, які вияснювалиб їм ролю та значіння організації, що більше, не можемо навіть післати їм, кожному з окрема, наш становий 
часопис, бо як з одного боку не маємо певности, чи його прочитають, так з другого і для цього потрібноб знов окремих фондів. Вбачаємо отже єдиний 
і найкращий вихід з тієї справи: Доручити на совість і відповідальність перед народом це зактивізування байдужих до організації дяків нашим кращим 
побратимам. Що такі є, маємо найкращі докази на це в адміністраційних книгах нашого Т-ва й редакційній течці на листи і до них в першу чергу 
звертаємо свій поклик; Мусите Ви, кращі побратими, яким доля всіх Вас та тих, що прийдуть на Ваше місце, не байдужа, повинаходити тих дяків, що 
байдужі до нашої справи. Мусите на цей ще раз не закликати їх до себе, але піти до них і піти не з ланкою, чи докорами, а піти, як старший брат 
до молодшого брата, як добрий, досвідчений друг до друга. Мусите в обличчі нашого спільного завтра, яке залежне тільки й тільки від усіх дяків, а 
в нашому випадку тільки й тільки від Вас, взяти на цей ще раз на себе ролю лікарів, що йдуть до хворого, невідучого брата з ліком теплого слова 
поради та доброзичливости. Мусите, як лікар, осторожно, щоби не вразити рани, підійти до цього хворого брата і як лікар, розпитати його, що його 
болить, що тривожить і що журить. Я вже тоді, коли цей брат відкриє Вам свою хвору душу, наболілу і перетомлену, вже тоді мусите показати йому 
лік, яким є наша спільна сила, наша рука в руку, наша організованість і карність. Мусите! На цей раз мусите! І не смієте, кращі побратими, Ви що 
почуваєте себе гідними дяківського стану, сумніватися, що це не вдасться. Мусить вдатися! Кажете це понад наші сили, кажете нас так мало, а їх же 
сотки? Не сміємося, цим залякати! Ядже й Христос, хоча мав на думці зєднати біля себе й відродити цілий світ, мав тільки дванадцять апостолів. Але 
ці апостоли вірили, що зроблять. Ці апостоли не жаліли свого труду! Часи є такі і для цілого нашого народу і для дяківського стану зокрема, що 
нам треба як найбільш гінкого і працьовитого активу. В тих часах дяки, що історією можуть почванитися у своїх заслугах для батьківщини, мусять і 
тепер стати провідним кадром села, а цим зможуть вони бути тільки тоді, якщо між ними не буде недіяльних, байдужих й оспалих! Так тоді до роботи!
Йдемо до тих наших побратимів, що заткнули вікно ганчіркою зневіри й не бачуть, що розвиднюється і сонце може, зійти ясно для дяківського стану!
Кличемо дяківський актив до праці! Ми, Ваша організаційна Централя та Ваш становий орган, готові кожної хвилини в цій праці Вам допомагати! 
Спільно! За краще Завтра Дяків! Не сміє бути в наших лавах дезертирів і непридатних тоді, коли ці лави дожидає ще важкий змаг за повні свої 
права!