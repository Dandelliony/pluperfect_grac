Час скінчити вже з цим безладдям! Справа стабілізації дяків.
З усіх сторін краю дістаємо листи, з яких маємо одно прикре вражіння; 3 т. зв. стабілізацією дяків запанував чистий хаос і той хаос не тільки 
шкодить загалові української справи, але шкодить теж дуже справі організації дяків. На місцях, по селах, зі стабілізацією просто клопіт. Є дяки 
стабілізовані поруч нестабілізованих, нестабілізовані випирають стабілізованих з посад, стабілізовані обурені, що ті, які не мають стабілізаційних 
грамот, підривають їх повагу і права, не хочуть належати до дяківської організації, словом безголовя і безлад на цілій лінії. Що таке стабілізований 
дяк? Це такий, що здав конкурсовий або кваліфікаційний іспит, отже є в повнім значінні того слова дяком й одержав посаду на постійне, зложивши 
присягу. Ясно, що такий дяк, перейшовши відповідну школу та кваліфікації почувається більш громадянином дяком, як дяк самоук, визнається краще і 
проводить краще свою службу, знає, що таке організація дяків і з того титулу належуться йому деякі, забезпечені прагматикою, права. Від цих прав 
власне й починається безголовя у стабілізації. Священики по селах як ті від кого дяк залежний й у відношенні до якого священик має деякі обовязки, 
чи то вилучити для нього поле чи віддавати йому частину до ходів, волілиби, щоби цих обовязків не було та щоби дяк не впоминався за те, що йому 
належиться. Звідси й пішло те, що між багатьома стабілізованими дяками і священиками прийшло до ворожнечі, тут і причина, чому проти кількадесятьох 
стабілізованих дяків ведуть слідство й завісили їх, врешті тут джерело цього, що священики волять мати біля себе дяків - самоуків, некваліфікованих 
і нестабілізованих, залежних вповні від них, згідних виконувати за будьяку платню свою службу й безправних людей, яких, коли невигідні або й 
непотрібні, дуже легко усунути. З багатьох сіл доносять нам про випадки, де власне такі факти заіснували; дяк-самоук висунув стабілізованого і 
кваліфікованого дяка а сам, спираючись на прихильність священика, зайняв його місце. Такий стан не тільки викликує небажаний фермент серед 
стабілізованих дяків, які бачуть, що не треба вчитися й відбути деякий перевишкіл, щоби вдертися в права дяків, а цього ферменту дуже непотрібно 
серед тисячної громади дяків, але з другого боку розриває теж і обезсилює на місцях організацію, бо самоуки не почуваються до обовязку брати в 
ній участь, або мають виразну заборону від тих, від кого залежуть, встрявати до неї. Це в свою чергу від страшує і зневірює до організації і 
старших, кваліфікованих та стабілізованих дяків, які на власні очі бачуть, що ні прагматика, ні організація не боронить їх від нєсправедливости 
та безладу, коли ходить про їх права й посади. Маємо власне докази, що у всіх деканатах, де шванкує організаційна робота, підривають її якраз 
дяки - самоуки: Просто не приходять на сходини й не бажають собі організації, бо вона їм і так непотрібна, і навпаки на організацію дивляться, як 
на щось, що виступає проти них вороже. Чи зискує на такому стані дяківський фах і церковна влада, яка устійнила прагматику і стабілізацію та 
покликала до життя дяківські станові організації ясно. Не добачують цього чомусь тільки власне ті, шо сидять в референтурі для справ дяків при М. 
О, і не здають собі чомусьто справи з цього, що такий стан бє не тільки в нашу дяківську організацію, але й у повагу референтури та Митрополичого 
Ординаріяту, як верховної влади для дяків, як органу що визначив і забезпечує права дяків. Вже в попередньому числі заявили ми, що покликана літ 
тому майже 10 до життя дяківська прагматика не відповідає потребам життя і її треба абсолютно поширити та переробити, придаючи їй справді 
карність закону, за кожне нарушення якого відповідав би винуватий в цьому злочині, без огляду на те, хто він. В цій зміненій і справді до життя 
прикоровпеній прагматиці повиннаб найтися різко й ясно схоплена справа стабілізації дяків та їх прав, звязаних з тією стабілізацією, а далі 
справа дяків - самоуків й відповідна до них постава церковної влади. Якщо цього не зробиться, буде в дяківських справах постійно панувати хаос і 
безголовя, хаос, що на кожний випадок шкодитиме не тільки дякам, але й релігійному та національному життю.