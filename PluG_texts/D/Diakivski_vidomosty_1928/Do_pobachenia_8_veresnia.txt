До побачення дня 8. вересня! Ще про Заг. Збори Т-ва Взаїмної Помочі Дяків.
За місяць! За місяць зїдемося, побратими дяки, з ріжних сторін Галицької Землі, щоби застановитися, продумати і перевірити теперішнє важке 
положення дяківського стану і великою громадою обдумати способи заради тому лихові, яке на цілому нашому станові і на кожному дякові зокрема 
лежить важким каменем. Зїдемося, як давно вже не з'їздилися, бо справа нагла, часи важкі, рятунку ні звідки. Якщо є якийсь ляк за успіх цього 
нашого з’їзду, то хіба той, щоб з ним не сталося те, що діється з усіми нашими з’їздами: Люде зїдуться, пожуряться, поговорять, похитають головами,
ухвалять резолюції і бють за тими резолюціями голосне браво, а потім роз’їдуться, кожний до своєї хати і все лишиться таким самим як було. Доказ - 
що люди з громаді чуються міцно й сильно, готові у громаді до великих діл і чинів, а осібняиом стають бєзрадні і з малими виїмками не мають сил, 
чи не хочуть боротися з тим лихом, якому громадно заповіли боротьбу і свою перемогу. Такий ляк огортає теж сьогодні всіх, хто здає собі справу з 
того, чим повинні бути Заг. Збори дяківського стану і хто ясно бачить, що таке уявляє собою цей дяківський стан. Ніде правди діти ми, що повинні 
бути найсильніше зорганізованим станом, що повинні уявляти собою суцільний й обєднаний міцно моноліт ми є сьогодні розбитою отарою. Трудно уявити 
собі, щоби в тих умовинах одні Заг. Збори могли усе змінити і з тієї отари зробити свідомий своїх недостач, своїх змагань і своєї цілі стан. І 
ми не робимо собі ілюзій навпаки, коли дивимося, скільки Заг. Зборів відбула вже верховна дяківська установа, і як мало від цього змінилося серед 
нас, здаємо собі ясно справу, що й ці Заг. Збори не будуть переломові в житті дяківського стану. Якщо боїмося за їх успіх, боїмося, бо хотілиб 
ми, щоби вони були хоч трошечки, хоч небагато, а все таки були інакші, як всі дотеперішні. Цього вимагає надзвичайне положення нашого стану і 
надзвичайні часи, у яких живемо. Очивидно усе залежне тут не від нас. Залежне зате усе від проведення роботи на місцях, від кожного деканального 
нашого агента і кожного дяка і треба тільки викресати, рішуче треба викресати в нас усіх, в кожного зокрема іскру охоти поправити існуючий стан, 
іскру завзяття і то постійного завзяття, волю не ефектовно і соломяно і вогняно, а постійно хоч би й непомітно, муравлино працювати. Якщо Заг. 
Збори зможуть викликати цю іскру і защіпити її в грудях наших побратимів їх завдання буде зроблене на 100 відсотків. І Заг. Збори дяків, що 
відбудуться 8 ц. м. мусять цю іскру викресати. Мусять: Інакше що рік буде наш стан вертати взад, замість іти вперід і дальша праця дяківської 
організації стоятиме на тому місці, звідки вийшла. Ці іменно Заг. Збори мусять всупереч до всіх давніших розробити плян наших бід і плян боротьби 
з ними: Мусять дати ясну картину ворога-лиха, що маємо перед собою. Мусять від цих Заг. Зборів повестися атаки хоч би тільки на один відтинок 
того ворога, бо якщо переможемо його на тому відтинкові виграємо. Якщо на слідуючі Заг. Збори прийдемо і скажемо: Така а така справа зліквідована, 
не існує матимемо велику перемогу за собою. Якжеж має бути розроблений плян нашої офензиви? Ми вже згадували в попередньому числі, що обовязком 
деканальних агентів зібрати, а дяків повідомити агентів про все, що докучає чи тисне дяків. Агенти повинні на Заг. Збори прийти зі списаними зі 
своїх деканатів кривдами, зловживаннями і лихами своїх дяків, все одно, чи це буде брак поля, чи недостаточна оплата, чи надуживання дяка чи його 
засуспєндовання. Це будуть звіти з місць, які на Заг. Зборах треба буде упорядкувати і зробити з них т. зв., генеральний звіт, що давби картину 
цілости всіх недомагань і болячок дяків. Щойно на основі цього звіту можна буде провірити, чи були з боку дяків і духовної влади спроби заладнати 
ці недомагання, а якщо ні можна буде від Заг. Зборів поставити відповідне домагання поправити, упорядкувати чи виконати ту чи іншу справу духовною 
владою. Справа поля, поборів, хати, засуспендування, відношення священиків до дяків, дяківської освіти і дяківського вишколу почерез курси, бурси 
й інститути усе це мусить найтися на порядку дня Заг. Зборів. Як консеквентно з цього виходилоб, вже найвища пора тепер подбати кожному дякові, 
щоби його справа не була поминена у загальному звіті. Вже тепер найвищий час за дяками зголосити це чи те своє лихо агентові, а за деканальними 
агентами подбати, щоби у їх деканальних звітах не було поминене ні одне з дяківських лих, щоби всі дяки були в агента зголошені та щоб від усіх 
їх були звіти. Це мусить бути зроблене до останнього дяка бо як ні, нема певности, чи не поминеться чого й нема запоруки, чи дяки і після цього 
не стануть звертатися далі до своєї централі, жаліючись та прохаючи допомоги, як досі. Мусимо вже раз скінчити з поодиноким залагоджуванням 
дяківських справ, що звичайно, коли брати під увагу одного дяка, дрібні, але в сумі складаються на велике й загальне лихо дяківського стану. 
Мусимо викорінювати лихо не в одному місці, але всюди, від головного коріння до дрібних корінців, від першого до останнього місця там, де воно 
загніздилося. Поодинокими випадками заради чи допомоги ми розкладаємо собі боротьбу за кращу долю дяків на десятки літ, а стільки чекати ми не 
можемо. Миж хочемо не животіти а жити, і перед нами стоїть на весь ріст потреба довести дяківський стан на щонайкращі верхи пошани й добробуту. 
От тому, ще поки відбудуться Заг. Збори, в краю мусить між дяками закипіти робота. Дяки мусять заметушитись. Мусять зійтися деканатами і сказати: 
В нас є такі а такі болячки! Цього а того нам треба, тамтого недостає, а те є добре! І списати це все, подрібно, точно і згідно з правдою. Отже 
до роботи дяки! Ану покажім, що нам залежить на власній долі і її поправі. Покажім, що бодай в цьому випадку, де ходить про нас самих і наші 
найближчі інтереси — ми зацікавлені, ми здібні на труд і дозмагу. Покажім, що там, де є проти нас фронт, там ми поставимо і свій фронт, а де 
проти нас йде наступ, там ми поведемо свій протинаступ одною лавою, згідно, рука в руку згори до низу, від централі дяківського руху до дяків на 
місцях! До роботи, дяки! Сходіться і збирайте матеріял! Виготовлюйте там на місцях плян вашого наступу і приїздіть з ним до Львова. Львів дожидає 
Вас, прибувайте як найчисленніше! Щоб усі бачили і почули, скільки нас, та що нас болить! До побачення, дяки, 8. вересня у Львові!