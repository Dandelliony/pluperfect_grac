Зоря історії.
На історичному овиді українського на воду є кілька зір, які заодно, поки живе народ, будуть мерехтіти золотим сяйвом над нацією й тішити очі й серця тих, що 
живуть і надіються. 280 літ тому заблестіла одна з таких звізд над Київом і українськими степами, та кинула своїм промінням і на Волинь і в Галичин й скрізь, 
де вже тоді жив український народ. Богдан Хмельницький. Всенародній зрив 1647-8-9 році. Побідні битви під Корсунем, Жовтими Водами, при річці Пиляві. 
Очищення України. Оце те імя й ті подвиги, що заблестіли тоді на рідньому небі й ясною невгасимою зорею світять з недосяжних висот. А по тих побідах: В'їзд 
Хмельницького до Київа 14-го січня 1649. З військом і старшиною. Митрополит Сильвестер Кос з єрусалимським патріархом Паісієм, що був саме тоді в Київі, і з 
численним духовенством виїхали на зустріч гетьманові далеко за місто. Зібралися маси народу. Всі радісно витали його. Дзвонили дзвони, стріляли з гармат. 
Богдан проїхав у Золоті Ворота й зблизився до Софійського Собору. Тут у головного входу до святині привитало його духовенство й старші міста з хорргвами,
хрестами й образами, а студенти Академії витали його латинськими й українськими панетіриками, називаючи його Мойсеєм, що визволив народ український з чужої 
кормиги, як Мойсей визволив жидівський з єгипетської. Багато людей плакало з радости й говорило: „Це спаситель України, Богом нам даний і тому Богданом 
званий"! Цей тріюмфальний в'їзд Хмельницького до Київа був властиво тільки завершенням першого етапу трудів Богдана. І справді сам по собі був би цей з'їзд 
незначним епізодом серед тієї величної епопеї, що розгравалася тоді на Україні. Та є причини, через які цей взізд став, так би мовити, переломовим в історії 
Хмельниччини і в психіці самого Богдана. В'їзд, що був спершу тільки певним доказом і символом пошани з боку своїх, став скоро символом пошани й респекту з 
сторони чужих держав і їх королів. Турецький султан Ібрагім, кримський хан Іслям-Гірей; семигородський воєвода Юрій Ракочі, молдавський господар Василь Лупул, 
московський цар Олексій, а згодом, і шведський король Карло X поприсилали до Богдана своїх послів з підхлібними заявами й просьбами про союз і дружбу. Були 
одні з цих заяв щирі, др»гі менше щирі (як от московська), але приймаючи ці всі посольства, Хмельницький не міг не вирости в своїх власних очах і в очах 
народу. Він аж тепер оцінив справжню свою велику силу, а побувши в Київі й провівш, і багато часу на розмові з патріярхом, митрополитом і ще деким з вищого 
духовенства, він упевнився в своїй потузі й краще усвідомив собі свої обовязки супроти народу. Тепер він зрозумів, що він не „хлоп-повстанець“ але „Гетьман з 
ласки Божої та з волі народу“ й рішився, що треба йому визволити всю Україну, весь народ від чужинецького ярма, щоби Україна „могла вільно жити й сама собою 
правити". Поможе мені весь народ від народу не одступлюся, бо то права рука наша"! А за місяць, коли наспіли посли і від польського короля, нововибраного 
Яна Казимира, та привезли Хмельницькому дорогі клейноди, то Хмельницький вже не оказував ні якого страху ні покори перед іменем королівським, „Не стане мені 
закінчив Хмельницький промову наприняттю у Кисіля на Україні нога жадного князя або шляхетки; а схоче котрий з нами хліб їсти нехай війську запорозькому буде 
послушний"! І не договорилися тоді польські посли з Хмельницьким до нічого. Було ще опісля в історії Хмельниччини кілька світлих моментів, кілька великих 
виграних події, кілька доказів ворожої покори, але вже ні одна з тих хвилин не дорівняла тріюмфальному в'їздові в Київ. З причин, які тут не місце наводити, 
бо не можна їх поверховно вичислити, великі здобутки Богдана почали трагічно бліднути й меркнути. Самостійна держава, що відновила своє життя рівночасно, як 
на Заході Европи фомувався з крови й руїн ЗО - літньої війни новий світ, не простояла довго такою, якою уявляв собі її великий полководець Хмель. Та цей 
період української історії, що обіймає кругло 10 літ (1647-1657) і тривав від вибору Богдана гетьманом до його смерти, є одним з найсвітлійших моментів, а 
хто зна, чи не найяснійшим в нашій історії. А уосіблепням вершка тієї великої історії, яка має мало подібних собі примірів у всесвітній історії, є власне 
в'їзд Хмельницького до Київа 14-го січня іб49 року. Цей день і це імя горять зорею на небі української історії, зорею, що своїм промінням освічує серце 
потомків і в найтемнішу ніч не дає їм зневіритися та не дає згаснути сердечному вогневі. 
За „Новим Часом".