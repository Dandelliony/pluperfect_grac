Як ріжні народи себе поздоровляють.
Ознаки і слова, якими при стрічі, відвідинах і пращанню оказують люди своє поважане, є дуже ріжні у ріжних народів. Найстаршими ознаками поздоровлення є 
паданє на землю, що означає підданість і услужність. У народів східних, той звичай заховався до нині. Замість припадання до землі, де куди приклякають, а 
декуди похиляються низько. При тім відкривають голову, або лишень прикладають руку до голови на знак, що ніби хотять її відкрити. З того повстало нинішнє 
поздоровлення. Дуже ріжні є також, слова поздоровлення. Греки поздоровлялись при стрічі і пращанню: „Хайре мой“ — радуйся; Римляни при стрічі казали: „Ave“ -
будь поздоровлений, а при пращанню „Vale“ - будь здоров. У Ізраільтян цілувалися близші знакомі у руки, голову і рамена кажучи при тім „Шо лей алхем“ - 
мир вам. Турок поздоровляє, складаючи руки на груди і схиляє голову, Араб каже, „Салем алейкум" - мир вам і кладе долоню на серце, щоб тим оказати, що його 
желання походить із серця. Індийці і Бенґальці поздоровляються, дотикаючи один другого чолом і схиляючи голови. Колиж хотять сказатися дуже ввічливими то 
дотикають землі рукою, відтак чола і при тім кажуть, що суть найнизшими рабами. На острові Цейльоні кидаються підвладні перед своїм надставником на землю і 
муркотять собі без впину його назвисько і титул. У Хінах, як стрінеся двох людий на конях, то злазить низший і стоячи переступає висшого попри себе. В 
Япанії, де була війна, мусить низший скинути свої ходаки, праву руку вложити в лівий рукав, спустити руку аж до колін і переходячи поволи по при него зі 
страхом кликати: „Анґг, анґг“ не роби мені нічого! Найдивнійше витаються мурини в далекій Африці. У де яких падають на коліна і цілують землю; Мандіяки в 
Сенеґамбії витаючись з якою жінкою, беруть її руку до носа і обнюхують по два рази. Мурини суданські витаючись, дотикаються чолами і носами і привітливо 
всміхаються. Найдивнійший однак звичай при витаню є у Тибетанців. Вони виставляють язики, вишкіряють зуби і тягнуться за вуха.