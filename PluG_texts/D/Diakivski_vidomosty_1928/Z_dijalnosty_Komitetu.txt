З діяльносте Комітету.
Дня 26 березня, ц. р. зїхався комітет вибраний на Надзвич. Загальних Зборах у Львові, щоби довідатися від Головного Виділу, які старання поробив Виділ в 
справі дяків, і де треба помочі Комітету. На спільнім засіданню Комітет довідався, що Виділ взагалі до нічого не приложив рук, чекаючи щоби цим занявся 
Комітет. З огляду на такий катастрофально - байдужий стан нашого Виділу рішив Комітет удатися до всіх впливових одиниць, щоби представити бажання і просьби 
дяків та просити о ласкаву поміч. І так Комітет удався в першу чергу до Ексц. Митрополита, де пригадав і просив єще раз, щоби Екс. Митрополит видали 
розпорядження, щоби дяків духовенство вже раз наділило полем, тим більше, що весна вже зближається, та щоби дяки могли вже тепер засіяти своє поле. Кождий з 
членів Комітету представляв Ексц. катастрофальне положення дяків, та в горячих словах благали Ексц. о ратунок. Ексц. Митрополит заявив, що так як вже говорив 
давнійше каже то само й сьогодня, що справа дяків Ексц. лежить дуже на серци, та дяківське питання розвяже після вимог і слушних домагань дяків. В дальшу 
чергу Комітет удався до Впр. О. Крил, посла Л. Куницького, котрий дуже прихильно і радо приняв наш Комітет. І тут знова майже кождий з членів представляв 
незавидну долю дяків, прохаючи Впр. о. посла, щоби доки сягає його вплив старався поперти слушні домагання дяків. У відповідь заявив Впр. о. посол, що 
дяківською справою інтересується, від того часу коли почали виходити „Дяківські Відомосте". Однак богато дяки пошкодили собі Коломиєю, бо відомо що і хто 
крився під коломийським голосом. Дальше заявив Впр. о. посол, що тепер вже трошки краще представляються дяки, від коли більше горнуться до „Дяківських 
Відомостей". Прирік прикінци Комітови, шо там де лише буде треба і можна, порушить дяківську справу, та постарається допомогти добути дякам належні і слушні 
їм права. Заявляє що поставив був внесок в Соймі, щоби вставити до буджету оден міліон зол. на платні для дяків однак внесок через крики лівиці перепав. 
Прощаючи, Комітет єще раз заявив, що так Він як і цілий клюб будуть старатися забезпечити той так потрібно нашій церкві і народови стан. З огляду на це що 
Впр. о. Томович і о. Ковальський виїхали, авдієнції Комітету у них відпали. Пізним вечером по вирішенню та обговоренню дальших справ Комітет роз'їхався домів. 
Р. К.