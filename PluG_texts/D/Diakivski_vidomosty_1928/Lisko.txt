ЛІСЬКО.
Перед доразовим судом у Саноку стануло чотирох молодих селян оскаржених за активну участь у відомих подіях в Лобізві під Ліськом. В освітленню судових 
доходжень справа представляється слідуюче: 10. червня горожанські збори, в Устриках ухвалили примусову безплатну одноденну роботу коло направи доріг. 
Така ухвала обурила людей і викликала поголоски про відновлення панщини. Населення згуртувалося коло панщизняних хрестів які живо нагадували минулі 
часи. Зібрані товпи людей задумала розігнати поліція. Це однак не удалося, а коли о 12 год. поліція опустила село Лобізву, люде збурили мешкальний 
дім польського ксьондза де перебувала поліція. Найшли там 26 гранат приготованих на людей. Коли тимчасом прибула з Ліська поліція, селяне розоружили 
її і заарештованих поліціянтів осадили разом з польським ксьондзом в громадськім арешті. Тепер люде узброєні у відібрані від поліціянтів кріси й 
амуніцію вийшли коло місцевого фільварку, щоби здержати сильний відділ поліції, який зближався до села від сторони Устянової. Поліціянти обсадили 
фільварок і розпочалася обопільна стрілянина. Полилася кров. Колиж сама поліція не могла дати ради, староста візвав на поміч військо, яке підступило в 
ночі з ЗО червня на 1 липня і в кровавий спосіб зліквідувало розрух. Вбити, і ранені є мужчини, жінки і діти. 140 людей арештовано, з них чотирох 
Василя Дуника, Михайла Малецького, Петра Мадея і Антона Паславського поставлено перед наглий суд, який зачався, як згадано, в Саноці 20 липня. По 
переслуханню оскаржених, які, хоч винужденім і в полатаних свитах, давали смілі й відважні відповіді, а дальше свідків з одного і другого боку, 
трибунал видав 23 ц. м. вирок в якому засудив Дуника, Малецького і Мадея на шибеницю а Паславського на доживотну...тюрму. Президент засуджених на 
смерть уласкавив і замінив кару смерти на доживотну тяжку тюрму. Підсудні вирок приняли спокійно..