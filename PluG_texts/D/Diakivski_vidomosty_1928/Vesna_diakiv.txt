Весна дяків!
Дня 24. мая відбулися в Коломиї орґанізацийні довірочні Збори Дяків Станиславівщини, які скликав організаційний Комітет Краєвого Товариства гр. кат. 
Дяків під проводом п. Михайла Волощакевича дяка учителя співу і музики в Заболотові. На збори прибуло поверх 150 дяків зі Станиславівщини і кількох 
делегатів з Львівської і Перемиської єпархії. З духовеньства був присутний на Зборах Впреп. о. Дек. Русин, парох в Коломиї, котрого вибрано 
одноголосно предсідателем Зборів. Заступником предсідника вибрано п. Йосифа Баранюка дяка з Будилова, а секретарем п. Пант. Роздольського дяка з 
Тисьменниці. По створенню Зборів виголосив п. Волбщакевич короткий, ядерний організаційний реферат, поясняючи зібраним слабі сторони і бездільність 
істнуючим дотепер дяківських товариств, вказав на конечність злуки усіх дяків в одно Краєве Товариство, бо тільки в злуці і єдности сила, а там де 
сила, там право і правда. Відтак пояснив ціль і завдання нового Крамного Товариства гр. кат. Дяків вказуючи, що Товариство має перед собою велику і 
тяжку до сповнення задачу, однак не зважаючи на жадні хотьби навіть найтяжщі перепони, товариство буде змагати всіма можливими способами до піднесення 
дяківського стану, поліпшення дяківської долі, а передовсім о матеріальне забезпечення дяків. В тій ціли буде робити заходи, щоби всі дяки вже в 
найкоротшому часі зістали наділені полем, а там де наділ полем не можливий, щоби отримали платню рівновартісну з доходами з поля. Позатим Т-во буде 
опікуватися дяками, боро нити їх на випадок непорозумінь з їх душпастирями або громадами, буде посередничити у всіх справах дяків та недопускати до 
загострювання ворожнечі між дяками, а духовеньством, Краєве Товариство гр. кат. Дяків, буде стреміти до піднесення дяківського стану дорогою 
культурною, так, щоби не понижувати ані гідности дяків, ані не дражнити духовеньства, та буде стреміти до піднесення релігійного духа серед народа. 
Всі присутні дяки заявили свій впис до Краєвого Товариства гр. кат. Дяків, та висказали горяче бажання, щоби всі прочі дяки усіх трох єпархій 
вписалися негайно в члени Краєвого Товариства гр. кат. Дяків і зложили членські вкладки, бо тільки тоді провід того Товариства буде міг успішно 
працювати, та сповнити своє тяжке завдання. Вписове до Товариства виносить 1 зол., а вкладка 5 зол. річно (для бідних дяків 3 зол.). Збори заявилися 
за передплачуванням дяківського органу „Дяківські Відомости" бо редакція „Голосу Дяків“, а теперішного „Дяківського Шляху" наробила дякам богато 
шкоди, що ствердив на Зборах Впреп. о. Декан Русин і прибувший при кінці Зборів канцлер гр. кат. Еп. Консисторії в Станиславові, який заявив, що 
Владика дуже щиро відноситься до дяківської справи, однак супроти не тактовної боротьби дяків при помочі „Голосу Дяків“ і теперішного „Дяківського 
Шляху" заявив Владика, що не то, що не поможе дякам, але ще пошкодить, позаяк боротьба дяків, під проводом тої редакції прибрала вигляд большевизму. 
Збори взивають всіх дяків до пренумерати „Дяківських Відомостей", де провід Краевого Товариства гр. кат. Дяків буде містити звіти зі своєї діяльності; 
і всі потрібні інформації про випосаження дяків землею і грошами. Збори просять також Редакцію „Дяк. Відом.", щоби приняла гідність „Орґан Краєвого 
Товариства гр. кат. Дяків". Провід Товариства аж до уформовання знаходиться в руках п. Михайла Волощакевича дяко-учит. співу в Заболотові, де 
належить звертатися зі всіма справами. Збори Ухвалили єще богато инших резолюцій, які ізза браку часу і місця на разі пропускається. Самсоп Недобитий 
дяк-упр. хору - Гість!