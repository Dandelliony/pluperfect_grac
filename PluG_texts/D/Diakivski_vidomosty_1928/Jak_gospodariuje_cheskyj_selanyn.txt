Як господарює чеський селянин.
(З розмови з українцем). 
Галицький українець, який їхав подивитися на господарку Данців і привчитися дечого, оповідає про свою розмову з чеським селянином. На питання, чи має велике 
господарcnво, відповів той: Ні, велике воно не є, але господарство добре. Маю 8 гектарів поля, та біля 1 гектару луки, понад Лабого. Головний дохід маю з 
молока, яке достовляю до кооперативної молочарні в сусідньому селі. Вигодовую що року пару другу безрогих. Маю ще кілька десятків курей, та трохи індиків, 
але це бабське господарство, я до нього не мішаюся. Старший син розводить расових кріликів і має також добрий хосен з цього. 6 навіть членом кооперативи для 
хову кріликів. Донька була два роки в господарській школі в Хрудимі, а меньший хлопець, що ще ходить до міщанської школи, бавиться з голубами. Має вже їх 
кілька десятків, більше тих „вергунів". Маєте також і коней? - перебиваю Чеха. - Маю лише пару, головно для тяжких робіт, та поїздок до міста, то що, але всі 
лекші праці в господарстві, виконую коровами. А це їм не шкодить, - питаю, це не відбивається на молоці. Адже корова витрачає енергію на працю, замість того, 
щоби витрачати її на молоко. Ні, не шкодить, противно, це добре ділає на здоровля корови, а це є головне. Крім того, корови у мене та й взагалі в 
господарствах наших селян, виконують легші роботи і працюють не цілий день. Я приміром, міняю їх так, що одні працюють до полудня а другі пополудні, коли-ж 
треба працювати разом усіми, от як у жнива, то даю їм довший час на відпочинок. Що до кількости і якости молока, то може це трохи і шкодить, хоч я ще в цьому 
не є певний, але для цілого господарства це є вигідніше, ніж тримати для праці окремо коней, а корови лише для молока. Зрештою для глубокої оранки ми маємо в 
селі кооперативний трактор. А як обмолочуєте збіжжа, також кооперативно? Так, це вже у нас давно заведено. Маємо кооперативну молотілку з електричним мотором. 
У нас скрізь проведена по селах електрика від електричних станцій на Лабі. Отже вода нам дає і світло і рушійну силу. Я ще хотів багато дечого запитати мого 
сусіда про управу землі, про інші машини в господарстві, про погної, та врожаї хліба, про цукровний буряк, якого скрізь було довкола так багато, про 
пасічництво та садівництво, але не було вже часу: наш поїзд наблизився до станції, де чех висів, побажавши мені щасливої подорожі".