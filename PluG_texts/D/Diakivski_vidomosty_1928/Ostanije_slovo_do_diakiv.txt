Останнє слово. До дяків, що мають честь і почувають себе дяками.
Від моменту, коли ми почали видавати „Дяківські Відомости", від того моменту апелювали ми постійно до наших побратимів, взиваючи їх підтримати 
одинокий на всіх українських землях, отже історичний, не згадуючи вже репрезентативности та корисности, органу дяківського стану. Ми відкликалися 
до дяків усіх єпархій і до їх дяківської чести, постійно пригадуючи, що не вдержимо нашого часопису, цього одинокого нашого прапору, боєвого 
виразника, речника й учителя, якщо вони не допоможуть нам і надіялися, що серед дяків, дарма, що вони виглядають сьогодні на хабаззям запущене 
поле, найдемо все ще стільки чесних і свідомих дяків, скільки потрібно для того, щоби наш одинокий часопис забезпечити. Практика заставила нас 
боляче розчаруватися у нашій вірі до дяківської громади. Якщо кожне число „Дяківських Відомостей" коштувало, враховуючи друк, папір, редакцію, 
поштову оплату і висилку, близько 180 зол., отже треба було найти серед 877 дяків львівської а близько 2500 дяків усіх трьох єпархій 360 свідомих 
дяків, що заплатилиб за нього щомісяця по 50 сот., то й тих 360 вибраних наш часопис не найшов, ніби підтверджуючи тезу св. Письма, що „багато є 
покликаних та мало вибраних. Виходить двоє: Або часопис був невідповідний і для дяків нецікавий, або дяки уявляють собою таку страшенне несвідому, 
дику й отупілу масу, що на 2500 з них не найдеться навіть 360, тобто 12 процент свідомих, що відчувають конечність мати свою газету і потребу 
друкованого слова. Перша можливість паде, коли зважити, що Заг. Збори Т-ва Взаїмної Помочі Дяків, отже дяківський парлямент, висловили Редакції 
повне признання за дуже добре ведення часопису та просто з трівогою та обуренням приймили до відома проект Виділу Т-ва спинити на дальше видавання 
цього нашого, викоханого під серцем і видаваного важкою кервавицею дяків, на Заг. Зборах, репрезентантів деканатів, зрозуміло, що дяківська 
організація без свого органу це ніби здорова людина без мови, що дяківська організація без мови, що не може ні крикнути про свій біль, ні пожалітися 
на свою кривду. Ці свідомі дяки зрозуміли, що як небуде дяківського часопису, то дяки не матимуть до решти де висловитися, де порадитися, розважити 
свою долю та запротестувати, бо інші часописи їх справами мало цікавляться тай ніхто не рахуватиметься зі словами дяків, з дяківською організацією 
і дяківською волею, якщо ця воля і ця організація не вдержить при житті одинокого свого органу, хоч має тисячі членів. Але в парі з тим ці 
найсвідоміші дяки довідалися на згаданих Заг. Зборах, що дяківська організація видавала „Дяківські Відомости" страшно дефіцитуючи та докладаючи 
до цього. Що більше організація можна сказати кривдила свідомих дяків, бо з їх вкладок докладала до часопису, який розсилався соткам дяків, а ці 
дяки не то не почувалися бути здисциплінованими її членами, але й не чули за собою обовязку платити коли вже не за часопис то бодай за той папір, 
на якім він друкований, отже просто обкрадали свідомих дяків і їх організацію, а організація цей стан толерувала, в тій думці, що чейже дяки є 
дяки, чейже це не дикуни, а культурні і освічені люди, перші одиниці в селі і не схочуть її кривди. Ціж свідомі дяки довідалися. Що в касовій книзі 
товариства є позаписувані дяки, які з черги не платили за часопис, хоч його одержували, по 4, 5 і більше літ і винні по 20, 30 а то й більше 
золотих за нього та що в сумі залеглість за „Дяківські Відомости" виносить серед дяків близько б 000 зол. отже квоту, за яку можнаб видавати не 
маленький дяківський місячник, але великий щвохтижневик дяків з ілюстраціями. Щож з того? Нині, серед страшного обідніння села а впарі з тим і 
дяків нема й мови про те, щоби хоч би половина з тієї суми вернула до каси Товариства. Ніхто собі з нас не робить таких ілюзій і от виринає лячна 
загроза: Дальше надуживати готівку, що є в касі і яку дяки зложили зі своєї кервавиці — годі, треба припинити видавання часопису. Заг. Збори 
дяків, як про це пишемо на іншому місці, поставили резолюцію до Виділу, щоби він часопис видавав а до дяків другу, щоби вони свій становий орган 
підтримали. У відповідь на те заявив Виділ, що видаватиме й рішиться підтримати «Дяківські Відомости" тільки тоді, коли до місяця від виходу 
цього числа найдеться 350 дяків, що вплатять за нього по 50 сот., або зложуть, платючи залеглости 170 — 180 зол., отже стільки, скільки потрібно, 
щоби наш орган виходив, не надшарпуючи фондів організації. Дяки! Оце власне востаннє апелюємо до Вас: Невже Ви допустите до того, щоби Ваш одинокий 
орган загинув? Щоби перестав виходити Ваш і тільки Ваш часопис, якого сторінки відчинені завжди для Вас і який кожночасно готов ставати у Вашій 
обороні? Невже цьому Вашому найкращому другові, що приходив, хоч Ви ні пальцем для нього не рушили, до Вас з порадою, розрадою, підбадьоренням 
щоби той Ваш друг з Вашої таки вини пропав на завжди? Не віримо, щоби аж так закаменіла душа в наших побратимів, хоч усе каже нам, що якраз так 
є. Проти всього не віримо. За теж віримо, шо дяки на цей раз вдаруться в груди, спитають: Чи я зробив шо для свого часопису? І не 10 — 20, але 
1 — 2 зол. з того довгу, який кождий має засобою, надішлють. Віримо, що наш оцей останній поклик найде таки відгук в дяківських серцях, що кожний з
наших побратимів добудеться на 50 сот. на пресовий фонд і всі як один стануть біля свого прапору, яким є „Дяківські Відомости" та гордо своїми 
мозолистими руками його підтримають. Щоб він дальше лопотів над нами на втіху нам і на лють наших ворогів! Щоб бадьоро вів дальше наші великі 
лави до кращого! Щоб показував усім дякам шлях, яким вони вийдуть з царства кривди, недолі і пітьми на ясне Сонце кращої долі і гуртував біля 
себе всіх-усіх в одну велику могутню і грізну своєю здисциплінованістю громаду! Дяки! Ставайте, як вояки на загроженому відтинку, біля свого прапору! 
Підтримайте його! Хай живуть „Дяківські Відомости" перший боєвий бастьон свідомого своєї цілі і шляху дяківства! Хай живе свідомий своєї цілі і 
шляху дяківський стан! Редакція часопису „Дяківські Відомости".