Про одну установу. „ХАРІС“, похоронне заведення „Брацтва Доброї Смерти“ у Львові.
Українське життя організується з усіх сил. Воно охоплює усі царини життя, всюди, де мусіли ми досі служити чи послуговуватись чужинцями, нераз і 
ворожими нам, починаємо творити своє життя і свої варстати праці. Хоч як воно важко, а проте стараємося з усіх сил наладнати і свій промисл і 
своє ремесло і своє купецтво і треба признати, вдається воно нам що раз краще. Вже сьогодні тисячі-тисячі золотих, що ще до недавна йшли безкорисно 
в чужу кишеню, залишаються у нас, підсилюють наші установи і дають роботу та прожиток сотням наших рук. На все, що ми вгорі сказали, доказів 
давати не треба. Доказом на це Маслосоюз, Центросоюз, Кооперація, багато наших виробництв і т. д., про які всі українці знають. Але от ще до 
недавна була царина, на якій ми не мали свого конкурента, а яка хоч-не хоч забирала від українців щороку грубі тисячі і годувала за це десятки 
ворожих або байдужих нам людей. Це були похоронні заведення, а спеціяльно у Львові, де майже кожного дня є якийсь український похорон, загарбували 
вони примусово великі суми наших важкозапрацьованих грошей, та віддячувались за те українцям так, що не то не приймали нікого до служби, а ще й 
намагалися тих, що зголошувались до них, перетягнути на чужий обряд. Щойно цього року, два місяці тому, за почином Всч. о. сов. Дудкевича, голови 
Т-ва Взаїмної Помочі Дяків та пароха при церкві св. Петра й Павла на Личакові у Львові, заснувало „Брацтво Доброї Смерти“ при цій церкві великим 
вкладом грошей перше українське в Галичині похорон не заведення, що має назву „Харіс". Відкриття „Харісу" повитав український загал втішно. Стало 
ясно, що від тепер всі українці, яких постігне нещастя смерти, ховати муть своїх найдорожчих тільки через це заведення, що отак розростатиметься 
та даватиме роботу сотням українських рук. Казало про це проречисто й те, що три чужі конкуренційні заведення, які є у Львові, намагалися на 
вістку, про заснування цього товариства з усіх сил перешкодити і навіть пускалися на просте нищення. Ллє тверда воля ініціяторів перемогла і 
„Харіс" почав працювати у своїй домівці при вул. Корняктів 2, точніше в будинку Народнього Дому. Сьогодні, коли „Харіс" перевів уже більш сотні 
ріжних від величавих до найбідніших похоронів, нема вже й мови про якусь його ліквідацію, чи шкоду йому з боку чужих подібних установ. У цього 
„Харісу" є першорядний виряд: З парі коней, три каравани (першої і другої кляси та діточий), власний склад домовин та хрестів, роботи українських 
столярів, врешті солідна українська обслуга — усе це дає йому перше місце серед подібних підприємств у Львові. Пишемо про це заведення в нашому 
органі ось чому; Великий відсоток українських похоронів у Львові творять похорони наших людей з провінції, що лікуються і вмирають у львівських 
шпиталях. Звичайно в таких випадках мусить і похорон відбутися у Львові і наші люди знову хоч не хоч віддавали сотні зол. в чужі руки. І от тому 
просимо вас, організовані дяки: Як що ви почуєте, що з вашого села вибирається хтось на похорон свояків до Львова, або везе важко хворого до 
лічниці в цьому місті, скажіть йому, щоби запамятав собі адресу „Харісу", Львів, вул. Корняктів 2. „Дай Боже," кажіть таким людям, „щоби ти не 
потребував йти на цю адресу, але якщо тебе постигне нещастя, то й тоці будь українцем патріотом і не дай своєї кервавиці в чужі руки, тимбільш, 
що в „Харісі" свої люди, а свої завжди свої: Як не заплачуть, то скривляться від твого болю і виконають усе якнайкраще.