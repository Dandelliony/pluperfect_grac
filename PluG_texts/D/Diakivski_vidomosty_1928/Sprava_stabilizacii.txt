Справа стабілізації.
Справа стабілізації вияснив нам референт находить серед дяків цікаву інтерпретацію. Вони не розуміють, її, як права виконувати дяківські обовязки 
(так, як пр. докторат чи патент лікаря), а як право, що закріплює їх на якомусь місці. Це з грунту хибне заложення і з нього виходять усі непорозуміння. 
Дяки не хочуть зрозуміти, що якщо дяк стабілізований, то він може ставати до конкурсу, має свої права і т. д., але цяж стабілізація не може охоронити 
його від цього, щоби пр. коли він провинився, не перенести його чи не засуспендувати та не звязана зовсім з правом на поле, в додатку там, де 
цього поля приділити не можна. Є багато випадків, коли дяк думає, що маючи стабілізацію, він може робити, що хоче й нєма права зрушити його з 
місця, перенести чи засуспендувати вразі про вини. Це власне хибне вияснювання стабілізації, бо стабілізованого дяка можна засуспендувати, 
відібрати йому право виконувати обовязки в якомусь селі і т. д., але власне ця ж стабілізація дозволяє йому старатись без перешкод за будь яке 
друге місце, виставлене на конкурс. Така власне справа є і з п. Шваком з Тернополя: Зредукований з приводу зменшення кількости церков в цьому 
місті, з виповідженням на 6 місяців наперід, п. Швак збагателізував собі редукцію і думаючи, що стабілізованого дяка не можна зрушити з місця, 
цілих б місяців не ставав до ніякого конкурсу й не старався про інше місце. Колиж час виповідження скінчився; мусів він залишитися без посади, 
але з власної вини. Покищо однак є дальше в Тернополі, побирає платню, а справа його в церковному суді має зовсім інші причини. В цій справі 
вияснює дальше о. референт було оголошено 2 роки після прагматики, тобто час від 1925 до 1927 р.. на т. зв. переходовий стан, в якому всі дяки 
мали старатися про кваліфікаційні грамоти та на основі їх стабілізутися на місцях. Дяки виказали байдужість до тієї справи і тепер, коли вже не 
обовязує цей час, не стараються й далі про кваліфікаційні грамоти і стабілізацію, хоча вона тепер тяжча, бо мусить проходити одиночно, 
індивідуально а доказ на це невідібрані досі в Гол. Виділі Взаїмної Помочі Дяків кваліфікаційні грамоти. Тимчасом референтура зложила вже 
картотеку дяків, і щоби оминути вічного безголовя зі стабілізованими та самоуками, почне небаром масово, цілими деканатами, вимагати кваліфікаційних 
іспитів і переводити стабілізацію, або буде виставляти цілими деканатами парохії на конкурс. Отже і це треба взяти під увагу нашим побратимам, 
треба всім негайно викупити кваліфікаційні грамоти, щоб оминути пізніших неприємностей і клопотів. Ми тішимося з одного: що врешті буде і в нас 
переведена рішуча чистка і полова буде від зерна відділена. Дяки після такого масового перевірення їх здібнощів будуть інакше виглядати.