Життя дяків по Деканатах
Деканат Городецький. Дня 25. IV 1929 відбулися в Городку Ягайлонськім збори дяків Городецького деканату. На збори прибуло 6 дяків як також і делегат 
від органістів того деканату, та запрошений П. посол Др. Степан Біляк. Збори створив П. Іван Підгайский дяк-аґент з Мшани, та на його внесок вибрано 
предсідателем зборів запрошеного на збори П. посла Др. Ст. Біляка з Гордка Яг. його заступником Семена Дунаса дяка з Малкович на секретаря Евстахія 
Мельника з Городка Ягай. Відчитано протокол з останних загальних деканальних зборів з 29. VI. 1928, котрий принято до відома. Опісля забрав слово П. 
посол Др. Ст. Біляк і вказав що лише через сильну станову організацію зможуть дяки поправити свою долю, та що та організація є дякам особливо в 
теперішний час дуже потрібна бо як раз тепер рішається доля ерекціональних грунтів, з котрих часть повинна припасти на матеріяльне забезпечення дяків. 
Підніс також потребу видання письменних заяв приступлення в члени свого станового товариства Вз. П. Д які повинен підписати кождий дяк, і тим своїм 
підписом ствердити обовязки члена організації. З черги приступлено до вибору агента на деканат Городецький котрим на внесок П. Пала Яцишина дяка зі 
Ставчан вибрано поновно П. Івана Підгайського дяка з Мшани. Опісля зложив П. Підгайський звіт з Надзвичайних загальних зборів та підчеркнув, що Екс. 
Митрополит депутації заявили, що займуться долею дяків. В звязку з тим, рішили збори дяків, також в імени Городецького деканату вислати особисто 
петицію на руки їх Екс. о. Митрополита через делегатів зложену з двох дяків а то: П. П. Степана Мельника дяка з Городка і Івана Підгайського дяка зі 
Мшани. Збори рішили візвати всіх дяків до точного предплачуваня і читання станової газети „Дяківські Відомости". Порушено рівнож справу вписуваня 
дяків до Каси хорих, щоби принайменше в той спосіб вже тепер забезпечений був дяк на час недуги. Збори закінчено подякою Впов. послови Др. Ст. Біляку 
за його участь та зазив до обєднання всіх дяків в становій організації. Іван Підгайський дяків... аґент