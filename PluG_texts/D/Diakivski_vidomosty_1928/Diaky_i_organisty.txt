Дяки й органісти.
Доволі часто приходиться нам почути від наших товаришів увагу, що мовляв полькі органісти є далеко краще матеріяльно ситуовані, як ми, греко-католицькі
 дяки, що їх, шанують і поважають, що взагалі становище їх куди краще, як становище дяків і з ними польське громадянство на правду 
рахується. Доводиться впарі з тим почути питання. Чому нас так не шанують? Чому до нас відносяться інакше? Чому ми не маємо так забезпечених 
матеріяльних засобів, як вони? Словом - ми покривджені, а вони упривєлійовані. Але отут стоїмо власне в ядрі справи. Говоримо й питаємо так тому, 
бо не знаємо основних ріжниць, що є між ними й нами. Маю власне перед собою „Рочнік статистични органістуф польскіх", точніше кажучи, тематизм 
польського органу „Organista", на основі якого не фразами і словами, а голими й твердими цифрами хочу виказати, як виглядає загал органістів, 
власне тих, яким ми дяки завидуємо. Всіх органістів є в Польщі, як виказує „Рочнік", 10.981, з того „старших", тобто таких, як наші стабілізовані 
дяки, 7.539. Уже з тих цифр виходить ріжниця між нами й ними: У нашій громаді переважають не дяки стабілізовані, а самоуки, а вже це мусить 
відбиватися на спійкости і одноці лости організації. Дальше каже „Рочнік статистични", що цих 10.981 органістів це органісти, що належуть до фахово-станової
 організації органістів "Гарфа“, платять вкладки і за виїмком 386 передплачують свою станову газету „Органіста". Поза організацією „Гарфа" 
є 1937 незоргані зованих органістів, тобто процент невеликий, і коли брати відповідні цифри у нас, колиб перечислити, скільки в нас є дяків, що 
платять точно вкладки, належуть до свого товариства та передплачують свій часопис, ми вийшлиб у куди гіршому світлі. Ясно, що відповідно до цього 
і їх організація і часопис мусять інакше виглядати (часопис цей великий двотижневик), а матеріяльна й моральна сила їхньої організації може 
робити належну свою роботу та виконувати наложені на неї членами обовязки. Але йдім дальше, до якостевого складу органістів. На 10.981 їх має 
скінчені вищі школи органістів у Варшаві й Кракові 4.173, середні школи органістів, що находяться при катедральних костелах і в осідках 
єпископатів 5.013, самоуків серед них всього не більш півтори тисячі. Серед тих, що скінчили високу школу органістів є 163 т. зв. „містшів“, що 
можуть сами вчити гри на органах і самі пишуть твори на цей інструмент, що зрештою дуже складний і самою технікою, самим вишколом абсолютно 
опанувати не дасться. Є теж в числі органістів 3.903 таких, що скінчили середні школи, а 29 з них має скінчений університет: усі без огляду мають 
скінчені народні школи, б і 4 клясові. Це людський матеріял тієї організації. Прирівнувати до нього людський матеріял дяків якось ніяково, бо у 
цифрах він, беручи під увагу загальну кількість дяків, вийшовби менше, як скромно, не узгляднюючи уже самого основного що кожний органіст 
опановує свій інструмент, і таких, що гралиб на ньому так кепсько, як кепсько деякі з наших співають нема. А як виглядає справа національно-
освітної праці органістів? Цифри кажуть: 5.114 органістів веде по костелах хори, 3.653 стоїть на чолі „Кулек Рольнічих", 2.813 є головами місцевих 
кружків „Товаржиства Школи Людовей", „Кул млодзєжи" і т. д., 7.224 з них брало активну участь в роботі підчас польсько-більшовицьких воєн, як 
голови комітетів, вояки і т. д„, 934 є головами й опікунами захоронок, 464 є начальниками громад і 1805 має власні крамниці. На всіх 10.981 
органістів живе 7306 з поля, з того 2581 має власні пасіки, 1014 шкілки овочевих дерев, а 329 власні рибні ставки. У відношенні до своєї 
організації органісти виглядають так: За 1932 рік зложили вони 63.931 зол. вкладок до організації (вкладка ця — зол. місячно), отже пересічно 
припадало на кожного органіста близько б золотих і 82.665 зол. передплатою за свій часопис, отже пересічно менш-більш по 8 зол. на одного. З 
інших датків, на організаційний і пресовий фонд, мало т-во „Гарфа" 19.072 зол. разом прибутки цього товариства виносили 165.668 зол. У це не 
враховано вплачених близько 223.000 зол. до „Емеритального фонду органістів", близько 36 тис. золотих на дім для і сиріт по органістах і близько 
18 тис. на дім для органістів-старців. Таких, м. і. дуже цікавих для кожного, хто цікавиться фаховим і становим рухом, цифр моглиб ми навести ще 
більш, але гадаємо, що й ці наведені нами виказують вже достаточно ріжницю між ними й нашими побратимами. Самі цифри організованости, суспільно - 
громадянської праці та грошевої їх готовости виказують, яка це армія і матеріяльно і морально. Для нашого руху це голово кружні цифри й не диво, 
що з такою армією, з армією, що має за собою такі заслуги і капітали, мусить рахуватися не тільки польське громадянство, але й держава. Як проти 
них, очевидно, відсотково й відповідно до нашої кількости, виглядаємо ми, це можнаб доглянути вже хоч би з цифр, вплачуваних до організації: 
Пересічний органіст платить річно менш - більш на її руки 25 зол., ми булиб дуже щасливі, якби пересічний наш дяк платив для своєї організації б 
зол. річно, або 50 гр. місячно. Але до цього дуже ще далеко. Правда, скажете побратими, з чого будемо платити, як не маємо? Маю й на це відповідь; 
Я певний, що й польські органісти не завжди платили по 25 зол. річно, як сьогодні. Були і в них початкові стадії організації, коли вони платили і 
по золотому і по два. Але впарі з тим я певний теж, що їх стадія організації не тривала, як у нас, сороковий уже, Богу дякувати, рік і що й тоді, 
як платили вони по золотому платили куди краще, як ми платимо по 50 сот. Колесо зачіпає колесо в годиннику. Платитимете Ви точно хоч би й цю 
маленьку суму ростиме організація; організація ростиме добуватиме вам прав і кращий матимете добробут; будете зорганізовані і будуть на вас усі 
інакше дивитися. Ось що запамятайте з тих багатомовних цифр на ці Великодні Свята, побратими дяки. Петро Овійський.