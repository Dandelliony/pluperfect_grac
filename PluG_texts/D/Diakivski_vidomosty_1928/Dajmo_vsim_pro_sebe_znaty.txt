Даймо всім про себе знати!
Довкруги нас і з кожною дниною кидаються у вічі великі зміни, наука і техніка зробила великі поступи і світ гей би змінився. Так все іде вперід. Чи 
однак все іде тільки до доброго, то це питання. Гляньмо оком на наш загумінок. В першу чергу бачимо великий гін до організованого життя. Організуються 
ріжні стани (крім нашо....) пани, навіть ці темні затуркані селяни... І добре і зле. Добре бо організація це сила, зле бо многі незнають при кому 
треба організуватися і за кого постояти. І знаю багато дяків, які тут, хоч повинні, помогти не вміють нікому, ніщо порадити бо не визнаються на цім і 
цим (на ганьбу!) не цікавляться. Знаємо що є партії які обіцюють вже рай на землі. Є партії не тільки ворожі наро дові, але св. Церкві і Самому Богу. 
Треба отже нам взяти до протиділаючої роботи, тих шкідників. В першу чергу, треба нам старатися викорінювати з посеред нашого народу цю пресу, якою 
задармо закидують наших людей ворожі нам чинники що хочуть нас розєднати та позапрягати до своїх партійних тачок, аби було на кім герцювати і 
поживитися. Це „Сель-Роб", „Сила", „Народня Трибуна", „Нове Село", „Селянин", „Громадський Голос" і др. Що ведуть боротьбу не тільки з Церквою але і 
з Господом Богом. Ми дяки, повинні на цьому суспільном полі виказати себе як пожитичні члени св. Церкви і вірні сини народу. Та в нас в тому поступу 
не має. Найкраще бачимо це на собі. Наша станова Організація якось через сім літ тягнула Видавництво часопису (місячника) „Дяківські Відомости" а на 
осмий — ми дозволими цьому Видавництву завмерти. Чому? Тому що не мали дяки на рік аж шість золотих на передплату! Це сором для нас! Це засвідчує нас 
як непотрібів про яких ні подбати нема що, бо неварті і ні нащо нездадуться. Мушу кинути кілька слів гіркої правди Вам Товариші Дяки в вічі! Чи ми 
далися як стан чим так суспільності пізнати тепер, щоби нас належно можна було оцінити? Ні! І ще раз ні! Візьмімо хоч би ділянку праці де найкраще 
цвісти повинні наші всі зусилля, ділянку церковного співу. Який тут хаос і безобразність! Чи не можна в тому зарадити хоч би в частині при добрій 
волі? Безперечно, треба тільки взяти під увагу це, що вчиться людини не до зросту, але до гробової дошки. Кожний деканат повинен мати свойого 
інструктора, який би час від часу скликував генеральні проби (бодай раз на місяць) і давав основні вказівки і пояснення як вести хор і взагалі 
співати. Основою навчання повинен стати після моєї думки співанник о. Віктора Матюка. Добру нашу волю оцінить належно і нарід і духовенство — а ми цим 
безперечно підтягнемо себе на один щабель вище як на бездіяльносте. Всі народи завидують нам нашої співучосте і пісень. Чом отже нам не бути цими, що 
як слід плекають пісню в народі і дають можність її належного розвитку? Це поле перед нами лежить облогом, треба отже взятися до праці. Добре, скаже 
дехто йому так казати берімося до праці, але за що я буду працювати поля немаю, доходів нема, роківщини не дають і т. д. - це правда! Але як не будемо 
працювати так і надії нема щоби колись це було. Я мав нагоду нераз говорити з деякими оо. Духовними які своїх дяків не понаділювали полем і належно 
до них не відносяться. На жаль ствердив з болем серця, що у всіх цих випадках вина лежить по стороні дяків, що стан наш трактують як ремесло — а поза 
тим... бодай не казати. Певно знайдеться між Вами неодин що буде опрокидувати це що кажу — та на загал так є, а без виїмків ніг де не буває. Та 
корінь лиха є все в тому, що ми по цей час не розуміємо ваги організованого життя і не працюємо ні над собою там де належно та досгідно працювати ми 
повинні. І тут нема розподілу я вже старий — хай до цього береться вже молодь — так бути не може — мій клич! хто не в організації нашій, хто не з 
нами — цей є проти нас! Хай ці слова не будуть половою на вітер — але цим толком що дасть нам пізнати це, якщо хочемо щоби нам доля покращала 
реформуймо і організуймо себе як найскорше але цю працю зачинаймо передовсім від себе і то негайно ! МИКОЛА ПАЛАМАР дяк в Залісцях.