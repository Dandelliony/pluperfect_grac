В день Рождества Христа.
Чому нині від півночи, 
В церкві сьвітло сяє? 
Чому увесь нарід Божий, 
Туда поспішає? 
Надзвичайне сьвітло звізди, 
Проміння пускає, 
Нігде інде, а над Вертеп 
Єго посилає.
Над Вертепом хор Ангелів, 
3 неба ся являє, 
Слава Богу, на земли мир, 
Пречудно сьпіває.
Світло звізди, і трох царів 
З Востока приводить, 
І богаті подарунки, 
До стайні приносять. 
Чому то так скажіть Братя,
Ані - я вам скажу, 
То Бог з неба, бере тіло, 
І в жолобі плаче. 
При жолобі Найсвятійша 
Пречудна Лелія, 
Стелить сіно Синові Бога, 
Пречиста Марія.
А пастирі бачуть тоє, 
Тішуться сьпівають, 
Гостя з неба колядами 
Сердечно витають. 
Тому братя і я нині, 
У Ваш дім заходжу, 
Славу Христу Рожденному, 
Колядою голошу. 
Колядую як умію, 
Тай так і желаю, 
В день Рождества Ісуса 
Вам благословляю.
Щоби той Син Бога з неба, 
Син Марії милий, 
Вам здоровля і щастя дав, 
Скріпив Ваші сили 
Ваші гадки ваші мрії 
Щоби ся сповняли, 
Та щобисьмо веселійших, 
Других свят діждали. 
Слава Богу Рожденному, 
Во вишних співаю, 
Щастя в небі Вам по смерти, 
В сей день всім желаю.