Кооперативи як чинник відродження дяківського стану.
Як ми вже в попередних числах вказували що нам дякам ніхто не поможе тільки ми самі власними силами мусимо збудувати собі твердиню — кооперативу, котра 
піднесе нас так морально як й матеріально. Ми можемо собі допомогти тільки шляхом широкої само допомогової організації і це є найбільш правдивий і доцільний 
шлях. Кооперативе, це спілка людей, де члени цієї спілки складають по рівній пайці певний капітал і за ці гроші беруться, вести якусь справу, доручаючи 
провід нею вибраним ними особам. Кооператива єднає нас в дружню товариську громаду, збірає докупи наші сили і робить з нас щось таке, з чим можемо показатись 
перед світом. Кождий з нас самий собою слабий, а головно наш дяк однак в громаді стає відразу сміливійший і охочий, до праці. Бо гурт звісно святе діло. 
Гуртом не страшно ні до якого діла взятися, в гурті найважча робота за виграшку здається. Бачимо ми самі, що життя наше стає щораз тяжчим через
незвичайну дорожнечу тому й очи всіх звернулися до кооператив, всі в один голос кажуть, що треба в ці тяжкі часи шукати ратунку в кооперації. І чим тяжче стає 
жити, тим більше людей думає про кооперацію, звертається до кооператив і не тільки думками мріями, але й практично береться до роботи в напрямі організації 
кооперативи. Тому й ми дяки повинні взятися до засіювання власної кооперативи, не словами як то ми уміємо говорити „треба за лежати кооперативу, треба.., 
але гроші то дам пізнійше бо не маю", але ділом доказати що й ми свідома громада, та зуміємо самі відродитися так морально як й матеріяльно. Не оглядаймося 
на других байдужних наших товаришів, не йдім їх слідами але як раз противно, заохочуймо, пере конуймо, менше свідомих та байдужних до святого діла, до праці, 
до спільної роботи, а Бог поблагословить наші труди та додасть нам сили до здобуття крашого завтра.