Маємо честь чи не маємо? Про наше товариство і наш часопис.
Накликувати й розважувати, чи треба нам своєї організації, чи ні, чи є з того користь, чи ні на цей раз не будемо. Нехай говорять на цей раз цифри і 
факти. Є нас в Галичині 3000. Число велике. Стільки членів не має ні одна українська станова організація. А всеж не собою ніякої сили. Дяк це сьогодні 
в селі неповажна особа. Втікає з поміж людей, наражений на посміховище. Майже помело, яким можна кожному замітати, що хто хоче. Є випадки, коли наші 
побратими примирають голодом. Є факт, що навіть того, що нам належиться не дістаємо. Є факти, які негідні, щоб їх нотувати в часописі, коли нами 
послуговуються, як наймитом або парібком. Усувають нас без причини. Стабілізованого може висунути геть перший ліпший „самогласник", якщо тільки цього 
захоче. Є в нас в домівці Т-ва стирти листів, які читаєш з острахом і запитуєш себе: Невже ми справді безсильні, безправні, без опіки? Можнаж кожному 
знущатися над нами? Хто винен цьому? Є в нас своя станова організація. Сорок три уже роки накликує обєднатися, подати собі руки і міцною лавою, всі 
як один, брати приступом те, що нам належиться. І відпирати гуртом, великою й рішучою громадою, всі замахи на наші права і привілеї, гуртом боронити
покривджених і використуваних. Сорок три роки показує нам шлях, навчає, впоминається за нами, інтервенює. За це вимагає одного, бути в її лавах! Бути 
членом! Платити маленьку вкладку: відноситися до неї з довірям і брати участь в її життю. Вдуматися: 3.000 дяків і 43 літ праці їх організації! Ясно: 
Вони повинні б мати всі права, а їх організація повиннаб мати силу, грошеві засоби, пенсійний фонд, допомоговий фонд, часопис, власний будинок, 
лічницю. Практика показує що інше. Організація працює з усіх сил, але такої сили, яку повиннаб мати — не має 3000 дяків є але хто рахується з тими 3 
тисячами? Де їх права, здобутки, честь і повага? Чому їх нема в організації? Хто винен цьому? „Дяківські Відомости" виходять вже дєвятий рік. Стають 
в обороні кожного, кому тільки треба помочі. Відчиняють свої шпальти кожному, хто хоче порадити другому, чи сам питає поради. Звязує спільністю 
інтересів Борщівщину з Сокальщиною, Косівщину з Лемківщиною наказує, як три матись, куди вдаряти й звідки доки простягати фронт. Ясно: 3000 дяків, 43 
роки їх організації, 9 літ виходить їх часопис повинен він стояти на міцних фінансових основах, повинен розростатись, і більшати змістом впарі зі 
знижкою передплати, повинен бути в хаті кожного дяка, як той прапор, що за ним йде армія свідомих своєї мети борців і як дороговказ до кращого. І знов: 
Практика показує що інше. Вісім літ для „Дяківських Відомостей" це 8 літ праці в посвяті, незрозумінні загалу, безвідгучності його. Це такі 
матєріяльні умовини, що досі він ледви клигав, наважений з числа на число не зявитися. Як можна від хворої людини вимагати міцної праці? І від часопису, 
що держиться самопосвятою одиниць щоби вів рішучу боротьбу і протиставився? Хто винен цьому? Хто? Відповіджте самі! Хто винен цьому, що в нашому 
Товаристві Взаїмної Допомоги Дяків є на 3000 паперових всього 600 членів таких, яких можна назвати членами і які виконують свої обовязки? Хто винен 
цьому, що це наше Товариство, при вгорі згаданих умовинах не може, так як воно повинно, розгорнути своєї діяльности? Хто винен, що хоча за ним 43 
роки, воно не має навіть такої сили, як недавно основане у Львові Товариство Сторожів „Воля", що має вже чудову домівку, прапор і грубі фонди? Хто 
винен, що Ваш часопис, який повинен би виходити щонайменш ілюстрованим двотижневиком і міцно стояти в обороні Ваших прав був досі часописом на 4 
сторінки, виходив і не виходив, а тому й не добув ні належної поваги, ні голосу? Хто винен, що замість писати в ньому про наші справи і наші болячки, 
зявлялися в ньому щораз статті про післяплатників і гіркі, повні докору заклики до довжників? Хто, побратими дяки? Ще поки будете відповідати, 
вдартеся в груди і подумайте: Я, чи не я? І тоці з совістю відповідьте. Якщо так відповісьте, совість Вам скаже дальше, що маєте робити. Михайло 
Гладун.