Постанова Ради Міністрів СРСР і ЦК ВКП(б) Про проведення грошової реформи і скасування карток на продовольчі й промислові товари
Зараз перед радянською державою постало завдання проведений грошової реформи з метою зміцнення курсу карбованця, а також — завдання скасування карткової системи постачання і переходу до розгорнутої торгівлі по єдиних державних цінах.
Велика Вітчизняна війна 1941—1945 рр. зажадала напруження всіх сил радянського народу і мобілізації всіх матеріальних ресурсів країни. В роки Вітчизняної війни різко зросли витрати радянської держави на утримування армії і на розгортання воєнної промисловості. Величезні воєнні, витрати зажадали випуску в обіг великої кількості грошей. Кількість грошей, що знаходяться в обігу, значно збільшилась, як і в усіх державах, що брали участь у війні. В той же час скоротилось виробництво товарів, призначених для продажу населенню, і значно зменшився роздрібний товарооборот.
Крім того, як відомо, в період Вітчизняної війни на тимчасово захопленій радянській території німецькі та інші окупанти випускали у великій кількості фальшиві гроші в карбованцях, що ще більше збільшило зайвину грошей в країні і засмітило наш грошовий обіг.
В результаті всього цього в обігу виявилось значно більше грошей, ніж це потрібно для народного господарства, купівельна сила грошей знизилась і тепер потрібні спеціальні заходи для зміцнення радянського карбованця.
Незважаючи на умови воєнного часу, радянському урядові вдалося на весь час війни зберегти без зміни довоєнні державні ціни на нормовані товари, що було забезпечено запровадженням карткової системи постачання продовольчими і промисловими товарами. Проте скорочення державної і кооперативної торгівлі предметами широкого споживання і збільшення попиту населення на колгоспних ринках привели до різкого підвищення ринкових цін, які в окремі періоди були вищі за довоєнні ціни в 10—15 разів.
Зрозуміло, що спекулятивні елементи скористувалися наявністю великого розриву між державними і ринковими цінами, так само, як і наявністю маси фальшивих грошей, для нагромадження грошей у великих розмірах з метою наживи за рахунок населення.
Тепер, коли на чергу стало завдання переходу до відкритої торгівлі по єдиних цінах, велика кількість випущених під час війни, грошей перешкоджає скасуванню карткової системи; бо зайві гроші в обігу наганяють ринкові ціни, створюють перебільшений попит на товари і полегшують можливість спекуляції.
Не можна також допустити, щоб спекулятивні елементи, які нажилися в період війни і нагромадили значні суми грошей, дістали можливість скуповувати товари після скасування карткової системи.
Тим-то Рада Міністрів СРСР і ЦК ВКП(б) вирішили провести грошову реформу, яка передбачає випуск в обіг нових повноцінних грошей і вилучення з обігу як фальшивих, так і неповноцінних старих грошей. Ця реформа буде проведена на таких основах.
По-перше. Обмін наявних грошей, які нині є в обігу і знаходяться на руках, на нові гроші провадитиметься з обмеженням, а саме десять карбованців старими грішми на один карбованець новими грішми.
По-друге. Грошові вклади в ощадних касах і Державному банку переоцінюватимуться на більш пільгових умовах, ніж обмін наявних грошей, причому вклади до трьох тисяч карбованців переоцінюватимуться карбованець за карбованець. Це означає, що вклади, які належали переважній більшості вкладників, зберігаються в попередній сумі.
По-третє. Буде проведена конверсія всіх раніше випущених державних позик, за винятком позики 1947 року, тобто раніше випущені позики об’єднуються в єдину позику, причому обмін провадиться за співвідношенням три карбованці в облігаціях попередніх позик на один карбованець в облігаціях нової єдиної позики, тобто по більш пільговому курсу, ніж обмін наявних грошей. При цьому Рада Міністрів СРСР і ПК ВКП(б) виходять з завдання всемірно захистити заощадження, які населення надало в позику державі. Не можна, проте, не зважати на те, шо значна частина державного боргу по позиках утворилася в роки війни, коли купівельна спроможність грошей упала, а тимчасом, після грошової реформи держава погашатиме цей борг повноцінним карбованцем.
По-четверте. При проведенні грошової реформи заробітна плата робітників і службовців, а також прибутки селян від державних заготівель і інші трудові прибутки всіх верств населення не зачіпаються реформою і сплачуватимуться новими грішми в попередніх розмірах.
Проведення грошової реформи є звичайною справою в усіх державах після великих воєн. Проте, проведення грошової реформи в нашій країні докорінно відрізняється від проведення реформи в капіталістичних країнах.
В капіталістичних державах ліквідація наслідків війни і грошова реформа супроводжуються великим підвищенням цін на споживчі товари, отже — зниженням реальної зарплати робітників і службовців, скороченням зайнятих робітників і службовців, збільшенням армії безробітних. Таким чином, капіталістичні держави головний тягар наслідків війни і грошової реформи перекладають на трудящих.
В СРСР ліквідація наслідків війни і грошова реформа проводяться не за рахунок народу. Кількість зайнятих робітників і службовців у нас не скорочується. У нас нема і не буде безробіття. Розміри заробітної плати робітників і службовців не тільки не знижуються, а навпаки — збільшуються, бо в кілька разів знижуються комерційні ціни, а на хліб і крупу знижуються і пайкові ціни, що означає підвищення реальної за робітної плати робітників і службовців.
Проте, при проведенні грошової реформи потрібні певні жертви. Більшу частину жертв держава бере на себе. Але треба, щоб частину жертв взяло на себе і населення, тим більше, що це буде остання Жертва. Обмін наявних грошей на нові, в зв’язку з зазначеними обмеженнями, зачепить майже всі верстви населення. Проте цей порядок обміну' вдарить насамперед по спекулятивних елементах, які нагромадили великі запаси грошей і тримають їх у «кубушках». Втрати ж переважної більшості трудящих, зв’язані з обміном грошей, будуть короткочасні і незначні й будуть повністю перекриті завдяки скасуванню високих комерційних цін і зниженню існуючих пайкових цін на хліб і крупу.
Одночасно з проведенням грошової реформи Рада Міністрів СРСР і ЦК ВКП(б) вирішили провести скасування карткової системи на продовольчі й промислові товари, скасувати високі комерційні ціни і перейти до продажу товарів по єдиних державних цінах при зниженні пайкових цін на хліб і крупу. Тим самим для населення створюються великі матеріальні вигоди.
Скасування карткової системні на продовольчі й промислові товари буде здійснене на таких основах. 
По-перше. Продаж продовольчих і промислових товарів провадитиметься в порядку відкритої торгівлі без карток.
По-друге. Запроваджуються єдині державні роздрібні ціни замість існуючих комерційних і пайкових цін.
По-третє. Єдині ціни на хліб і крупу встановлюються на більш низькому рівні, ніж нинішні пайкові ціни, причому пайкові ціни на хліб знижуються в середньому на 12 процентів, на крупу — на 10 процентів, а в порівнянні з нинішніми комерційними цінами знижуються більше ніж у два з половиною рази.
По-четверте. Єдині ціни на інші продовольчі товари в основному зберігаються на рівні діючих пайкових цін.
По-п’яте. Єдині ціни на промислові товари встановлюються на трохи підвищеному рівні в порівнянні з низькими пайковими цінами, а з порівнянні з комерційними цінами знижуються в середньому більше ніж у три рази.	І
Таким чином, в результаті грошової реформи, скасування карток і переходу до відкритої торгівлі по єдиних цінах населення, замість карбованця з зниженою купівельною' спроможністю, який нині є в обігу, одержить повноцінний карбованець. Впорядкування грошового обігу, зростання виробництва товарів широкого вжитку і роздрібного товарообороту зроблять можливим зниження цін і далі, тобто приведуть до нового підвищення реальної заробітної плати і прибутків колгоспників.
Грошова реформа проводиться в нашій країні не вперше.
Після першої світової війни, громадянської війни та інтервенції гроші зовсім знецінились, а грошова система була підірвана в самій основі. Потрібна була докорінна грошова реформа. Знецінення грошей було таке велике, що при завершенні грошової реформи один карбованець новими грішми дорівнювався да 50 тисяч карбованців старих грошей
зразка 1923 року або до 5 мільйонів карбованців старих грошей зразка 1922 року. В результаті грошової реформи, проведеної в 1922—24 рр. за вказівками і під керівництвом Леніна, були створені нові гроші, які сприяли швидкому розвиткові народного господарства СРСР.
Велика Вітчизняна війна була незмірно тяжча за всі попередні війни. Однак, становище з грошовим обігом в Росії в період першої світової війни, коли грошовий обіг зазнав повного краху, не можна ніяк порівняти з станом грошового обігу в СРСР після другої світової війни. Радянська держава успішно витримала виняткові випробування війни 1941 —1945 рр., незважаючи на те, що ця війна була багато спустошливішою і супроводжувалась у багато разів більшими жертвами в результаті німецької окупації, ніж перша світова війна. Сила і життєвість радянського ладу, створеного трудящими Радянського Союзу під керівництвом більшовицької партії, та героїчні зусилля всього народу, який піднявся на захист своєї соціалістичної Батьківщини, забезпечили воєнну та економічну перемог} над ворогом. Радянська грошова система витримала тяжкі випробування війни 1941 —1945 рр. Незважаючи на зниження купівельної сили карбованця, грошовий обіг нашої країни не має потреби в докорінній перебудові.
Тепер при обміні старих грошей на нові ми не маємо потреби в тих крайніх заходах, які проводились у період грошової реформи 1922 — 1924 р.р. Грошова реформа 1947 року покликана ліквідувати наслідки другої світової війни в галузі грошового обігу, відновити повноцінний радянський карбованець і полегшити перехід до торгівлі по єдиних цінах без карток. Грошова реформа посилить значення грошей в народному господарстві, підвищить реальну заробітну плату робітників і службовців і підвищить цінність грошових прибутків сільського населення. Проведення грошової реформи сприятиме підвищенню рівня матеріального добробуту трудящих, відбудові й розвиткові народного господарства і дальшому зміцненню могутності Радянської держави.
Рада Міністрів Союзу РСР і ЦК ВКП(б) постановляють:
І.
Грошова реформа
1.	Випустити в обіг з 16 грудня 1947 року нові гроші в карбованцях зразка 1947 року.
2.	Вся грошова готівка, що є у населення, державних, кооперативних і громадських підприємств, організацій і установ, а також колгоспів, підлягає обмінові, за винятком розмінної монети.
Розмінна монета обмінові не підлягає і залишається в обігу по номіналу.
3.	Проведення обміну старих грошей на гроші зразка 1947 року покласти на Державний банк СРСР. 
Обмін грошей на всій території СР ЗР провести протягом тижня, тобто починаючи з 16 грудня до 22 грудня включно, а у віддалених районах — протягом двох тижнів, тобто з 16 грудня до 29 грудня включно, за списком, затвердженим Радою Міністрів СРСР.
4.	Провести обмін наявних грошей, які є нині в обігу, на нові гроші за співвідношенням десять карбованців грішми старого зразка на один карбованець грішми зразка 1947 року.
5.	З дня випуску грошей зразка 1947 року і до закінчення строку обміну гроші старого зразка приймаються в усі платежі з розрахунку однієї десятої їх номінальної вартості.
Гроші старого зразка, не пред’явлені для обміну в установлений строк, анулюються і втрачають свою платіжну силу.
6.	Виплата окремим громадянам грошових сум по внутрішніх переказах, акредитивах і депонентських рахунках, по яких кошти надійшли до державних установ до випуску грошей зразка 1947 року, провадиться за співвідношенням десять карбованців грішми старого зразка на один карбованець грішми зразка 1947 року.
7.	Заробітну плату робітникам і службовцям за першу половину грудня 1947 року, грошове довольство військовослужбовцям, стипендії, пенсії і допомогу за грудень 1947 року виплатити грішми зразка 1947 року протягом 16, 17, 18, 19 і 20 грудня 1947 року скрізь на території СРСР, незалежно від встановлених строків виплати зарплати.
8.	Одночасно з випуском грошей зразка 1947 року зробити в ощадних касах і Державному банку СРСР переоцінку вкладів і поточних рахунків населенню за станом на день випуску грошей зразка 1947 року на таких підставах:
а)	вклади розміром до 3.000 карбованців включно залишаються без зміни в номінальній сумі, тобто переоцінюються карбованець за карбованець;
б)	по вкладах розміром до 10.000 карбованців включно до вкладу зараховуються: перші 3.000 — без зміни номінальної суми, а решта вкладу переоцінюється: за три карбованці старих грошей — два карбованці нових грошей;
в)	по вкладах розміром понад 10.000 карбованців до вкладу зараховуються: перші 10.000 карбованців у розмірах, передбачених вище в
пункті «б», а решта вкладу переоцінюється: за1 два карбованці старих грошей — один карбованець нових грошей.
Операції по прийому і видачі вкладів в ощадних касах і касах Держбанку протягом 15, 16 і 17 грудня провадитись не будуть, а починаючи з 18 грудня будуть провадитись у звичайному порядку.
9.	Кошти, які є на розрахункових і поточних рахунках кооперативних підприємств і а організацій, а також колгоспів переоцінюються з розрахунку за п’ять карбованців старих грошей — чотири карбованці нових грошей.
10.	Одночасно з грошовою реформою провести конверсію всіх раніше випущених державних позик і свідоцтв ощадних кас по спеціальних вкладах на таких підставах:
а)	облігації Державної позики другої п’ятирічки (випуск четвертого року), Позики зміцнення оборони СРСР, всіх випусків Позики третьої п’ятирічки, випусків воєнних позик, Позики відбудови й розвитку народного господарства, а також зобов’язання, видані кооперативним організаціям по позиках, і свідоцтва ощадних кас обмінюються на облігації конверсійної позики, що підлягає випускові з 2% річних в 1948 році. Облігації нової конверсійної позики обмінюються на облігації попередніх позик за співвідношенням три карбованці в облігаціях раніше випущених позик нч один карбованець в облігаціях конверсійної позики.
Обмін облігацій попередніх позик і свідоцтв ощадних кас провадитиметься з 3 травня до 1 серпня 1948 року;
б)	Друга державна позика відбудови й розвитку народного господарства СРСР випуску 1947 року не підлягає конверсії. Передплатники на зазначену позику продовжують оплату передплати на попередніх підставах і на всю суму внесків одержують облігації цієї позики по їх номінальній вартості після закінчення оплати передплати;
в)	облігації Державної виграшної позики 1938 року обмінюються па облігації випущеної ІЗ грудня цього року нової Державної 3% внутрішньої виграшної позики, що має вільний обіг, причому обмін облігацій позики 1938 року провадиться протягом строку, встановленого для обміну грошей, за співвідношенням п’ять карбованців в облігаціях позики 1938 року н^ один карбованець в облігаціях 3% внутрішньої виграшної позики. Протягом зазначеного строку ощадні каси провадять купівлю облігацій позики 1938 року за готівку за тим же співвідношенням.
11.	З дня оголошення конверсії державних позик до 1 серпня 1948 року відкладається проведення чергових тиражів і оплата чергових купонів по облігаціях позик, що підлягають конверсії. З серпня 1948 року відновлюються чергові тиражі й виплати, в тому числі за попередній період.
12.	Ставки податкових платежів, розміри боргових і договірних зобов’язань між підприємствами, установами і організаціями, розміри зобов’язань по платежах населення державі, а також розміри договірних зобов'язань між СРСР та іноземними державами залишаються без змін.
II.
Скасування карткової системи постачання
1.	Одночасно з проведенням грошової реформи, тобто з 16 грудня 1947 року, скасувати карткову систему постачання продовольчих і промислових товарів, скасувати високі ціни по комерційній торгівлі і запровадити єдині знижені державні роздрібні ціни на продовольство й промтовари.
2.	При встановленні єдиних роздрібних державних цін на продовольчі й промислові товари виходити ось з чого:
а)	на хліб і борошно знизити ціни в середньому на 12 процентів проти нині діючих пайкових цін;
б)	на крупу і макарони знизити ціни в середньому на 10 процентів проти нині діючих пайкових цін;
в)	на м’ясо, рибу, жири, цукор, кондитерські вироби, сіль, картоплю і овочі зберегти ціни на рівні нині діючих пайкових цін;
г)	на молоко, яйця, чай, фрукти, на скасування нині діючих високих комерційних цін і надто низьких пайкових цін, встановити нові ціни, стосовно до рівня діючих пайкових цін на основні продовольчі товари;
д) на тканини, взуття, одяг, трикотажні вироби, на скасування нині діючих високих комерційних цін і надто низьких цін нормованого постачання, встановленого в містах і робітничих селищах, встановити нові піни на рівні в 3,2 раза нижче комерційних цін;
є) на тютюнові вироби і сірники зберегти ціни на рівні діючих пайкових цін;
ж)	на пиво знизити ціни в середньому на 10% проти нині діючих цін;
з)	на горілку і вино зберегти нині діючі ціни.
3.	Доручити Міністерству торгівлі СРСР встановити, у відповідності з цією постановою, нові знижені державні роздрібні ціни на продовольчі товари по поясах, а також нові державні роздрібні ціни на промислові товари для міста і села.
4.	Ціни, встановлені цією постановою, не поширюються на колгоспний ринок і на кооперативну торгівлю товарами власних закупівель.
Голова Ради Міністрів Союзу РСР Й. СТАЛІН.
Секретар ЦК ВКП(б) А. ЖДАНОВ.
14 грудня 1947 р.
