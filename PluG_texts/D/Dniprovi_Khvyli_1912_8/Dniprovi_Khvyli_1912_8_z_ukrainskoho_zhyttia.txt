З українського життя.
Загальні збори катеринославської „Просвіти“. Рада „Просвіти“ призначила на 21 с. апріля у суботу загальні річні збори, які одбудуться в 7 г. веч., в помешканні Англійського Клуба, по такій програмі: 1) доклад Ради про діяльність товариства в 1911 році; 2) звідомлення ревизійноі комісії; 3) вибір чотирьох членів Ради замість тих, що вибувають по жеребку, на підставі § 14 статута; 4) затвердження нових членів, предложених Радою; 5) біжучі справи. Як що збори не одбудуться через неприбуття законного числа членів — членів, що живуть у Катеринославі (§ ЗО), то збори переносяться на 28 апріля (там же таки) і будуть уважатись дійсними при всякому числі членів. Стіпендія для російських українців у галицькій гімназії. Директор української гімназії у Рогатині д. Галущинський пише в „Ділі“ (№ 84), що за останні роки до нього часто звертаються з російської України, маючи на думці оддати своіх дітей до тієі гімназіі. Досі одначе справа далі переписки не йшла. Тільки з початком цього шкільного року вступив до рогатинськоі гімназіі один хлопчик з Харькова. Недавно один украінець з Росіі, д. М., заявив, що буде поки життя свого виплачувати щомісяця рогатинській гімназіі по ЗО корон, щоб на ці гроші виховувався один хлопець з рос. Украіни. Скоро приіхав з Миргорода один хлопець і став учитися. Так утворилася у Рогатині стипендія для рос. українців. Скарб. Музей ім. А. Н. Поля збогатився дуже цінним скарбом, знайденим селянином А. Середою в с. Василівні Новомосновського повіту. В тому скорбі є такі речі: срібний пояс, срібна печатка, вісім срібних чарок, срібна коробочка з французьким надписом, три золотих бельгийських монети, 56 срібних рублів (останній з року 1774-го), три срібних брошки, троє срібних сережек, одна сережка з кульками для граната і один сердолік.
Роковини. 24 с. апріля минає два роки, як помер на далекій чужині — в Оспедалетті (Італія) великий український діяч і славний письменник Борис Грінченко. Память людей, що ціле життя своє оддають на працю для добра рідного народу, так як це зробив небіжчик, повинна бути для нас святою. Найкращим иошанувакням памяти Грінченка буде праця в дусі тих ідеалів, які проповідував він у своіх творах. Шевченковський вечір у Мануйлівці. 7 апріля мануйлівська „Просвіта“ упорядкувала вечір памяти Шевченка. Біографію поета прочитав Д. Дорошенко. Деклямували з „Кобзаря“ М. Васюк, Г. Денисенко і М. Кузьменко. На останку хор „Просвіти“ проспівав „Заповіт“, який усі вислухали стоячи. Найбільша українська бібліотека є тепер у Львові при Науковім Товаристві ім. Шевченка. Бібліотека істнує тільки 18 літ і має досі вже 60 тисяч томів книжок і рукописів. В ній зібрано все майже з цілого світа, що писалося про украінський народ на всіх мовах, і тим вона має велику вартість. Число книжок росте дальше. Минулого року прибуло 7.801 томів. Багато українських патріотів дарує своі рідкі книжки для сеі бібліотеки, бо знає, що такий великий збір знижок під орудою Наукового Тов. ім. Шевченка е всенародним добром. (Гром. Гол,). Українське євангеліє. В селі Козановці, конотопського повіту, на перший день Великодня, тутешній священик в церкві роздавав парафіянам великоднє євангеліє на українській мові, видане св. синодом на окремих листках. Люде були дуже раді читати святе письмо на рідній мові. Мандрівка по Галичині. Серед киівських студентів виникла думка впорядити подорож до Галичини, щоб познайомитись добре в життям галицьких українців. Заборона. В острогожському громадському зібранні відбувся концерт на користь місцевої громадської бібліотеки. На концерті серед инших мав виступити украінський бандурист М. Токаревський. Та не довелося острогожанам почути бандуриста. Справник ще перед концертом закликав роспорядчиків концерту і заборонив ім випускати бандуриста. Курси по молочарству. Головне управління хліборобста та землеустройства дозволило киівскій губ. земській управі урядити курси по молочарству. Спомини про професора В. Антоновича. 11-го апріля у Киіві в украінському клубі чергова вечірка була присвячена памьяти славного украінского історика професора В. Антоновича. Читали своі спомини О. Левицький і К. Михальчук. Переселення у Сибір. Од киівського губ. земства розсилаються селянам на Киівщині плакати про переселення у Сибір. В цих плакатах між инших сказано: кожен рік, коли прихидить весна, багато людей іде у Сибір, щоб підшукати собі землі для переселення. Сибір країна велика і вільних земель в ній для переселення багато. Люде з Киівщини найбільш підходящі землі для переселення можуть знайти у семіреченській області. На добрій землі урожай буває великий. Ярова пшениця дає 60 — 200 пупів, овес од 70 — 120 пудів і жито більше 70 пудів. Учительський зьізд у Камьянці-Подільсьному. Учителів на цей зьізд зьіхалось цуш 60 і відбувався він під проводом діректора народних шкіл п. Моралевича; вчителі на цьому зьізді більше мовчали і начальство мусило по-де-яких питаннях силою виривати у них слова, запитуючи кожного з окрема: як ви про це думаєте, як ви? і т. д. А всеж таки знайшовся один з учителів, що висловив думку про нездатність усіх сучасних підручників для шкіл Поділля, бо в них змальовано тільки великоруський побут, ця думка страшенно усіх перелякала і усі постаралися як найшвидче замняти „гостре питання“. Кооперативний зьізд у Катеринославщині. З дозволу губернатора 25-го мая у Луганську відбудеться зьізд представників кредитових та кооперативних товариств славяно-сербського повіту для обговорювання питаннів, звязаних з справою дрібного кредиту. Зьізд духовенства у Новомосковську для виборів уповномочених, двох виборщиків та кандидатів в члени четвертої Державноі Думи. На зьізді було вибрано 8 виборщиків та двох кандидатів в члени думи — вибрали Лебедева та учителя духовноі семинариі П. А. Левітова. Театр на селі. В селі Должику харківського повіту одкрито літній театр, улаштований на кошти і по ініціативі князя С. Голіцина. На сцені будуть грати переважно ; українські пьєси; с думка також скласти з місцевих селян украінський хор. Дар. Харківському городському управлінню лікарь Сочава пожертвував 300 тисяч карб, для будівлі приюта для старих наймитів.Сільська-господарська виставка у Киіві. Літом у Киіві одбудеться сільсько-господарська виставка, біля влаштування якоі тепер і робиться багато заходів; на виставці думають виставляти своі експонати коло 20 і земств. Виставка має бути дуже цікавою, як для селян так і для загальноі публіки, на жаль тільки конкуренція між пароходами з Катеринослава до Киіва, дякуючи якій  можно було доіхати з Катеринославу до  Киіва за 20 кон., чомусь вже припинилась і  тепер за проізд з Катеринославу до Киіва  доводиться платити 2 руб. 40 коп. Та може ця справа з проїздом на виставку по дешевій ціні у свій час буде улаштована. Вечір памьяти Шевченка у Саратові. 29 марта гурток українців у Саратові улаштував концерт в памьять Шевченка. Вечір пройшов дуже урочисто; програма вечера складалася з реферата про Шевченка, співів та декламацій, переважно з творів самого Шевченка. Публіка, якоі було багато, „Заповіт“ слухала стоячи. Взагалі вечір мав і матеріяльний і художний успіх; 50 видатків з прибутку пішло на памьятник Шевченкові.
Українська книгозбірня в Курську. Заходами українців, що служать в управленні москов.-киівск.-вороніж. залізниці, було виписано до книгозбірні при управленні в 1908 році украіноьких книж. та журналів на 163 карб., і в 1910 р. на 200 карбов. В цьому році бібліотечний комитет знову випише украінськ. книжок та журналів на 75 карб. Будуть виписані найкращі українські часописі за цей рік та де-які книжки. Книжками і журналами з ціеі бібліотеки користуються не тільки служащі при управленні, але і лінейні безплатно. Взагалі можно сказати, що справа з книжками в цій бібліотеці іде дуже гарно. Робітниче товариство. У Миколаіві (Хар. губ.) уже восьмий рік істнує товариство взаємноі допомоги ремісників. Товариство дає грошеву запомогу своїм членам, забезпечує іх дешевою лікарською помічю, має гарну бібліотеку в 2000 томів. Членів у товаристві 300. Щоб збудити інтерес до себе товариство постановило улаштувати читання та лекціі для робітників
Кооперативне життя на Поділлю. В 1911 році дозволено одкрити на Поділлю 117 потребительних товариств. До 1 января 1911 року на Поділлі було 357 потребительних товариств, таким чином тепер є усього 474. Кооперативні, себто товариські крамниці, мають успіх, це видно вже з того, що в вінницькому повіті з 72 крамниць збитки понесло тільки 8. Київське кустарне товариство. За пять років свого істування киівське кустарне товариство побільшило своі обороти в два раза. Товариство має чистого прибутку 2998 руб. Всіх членів товариства 84; з них 15 довічних і 69 дійсних. Не вважаючи на невелике число членів рада кустарного товариства зробила дуже багато для розвитку кустарництва у Київщині, урядивши ткацьку школу у с. Хмельному, та майстерню столярних виробів у с. Білгородці. Крім цього товариство посилало інструкторшу (вчительку) в м. Зозів, в с. Томашівку та сусідні з ним села для навчання селян кустарів ткацьким роботам. В 1911 р. и. Шимановська почала у с. Тимашівці навчати селянських дітей вироблят усякі играшки, які продавалися дуже успішно у київському складі. В 1911-му ж таки рокові рада товариства одкрила у Киіві майстерню, де охочі можуть вчитися шити та питого. Українська вистава у казармах. В Курську аматори-салдати з участю жінок прапорщиків виставили в казармі оперету „Пошились у дурні“ 10-го квітня для солдатів, а 11 — для офіцерів та іх сімей. Велика казарма була повна слухачів.
Українські вистави на селі. В селі Білунівка Костантиноградського повіту з недавнього часу гуртком місцевих інтелігентів почали впоряжатись тут украінські граматичні вистави.
Літературно-музичний вечір у Хоролі. У Хоролі приватними людьми було влаштовано український музичний вечір,в програму якого війшли украінські пісні, украінські вірші, а також грав бандурист Ткаченко. Украінські пісні у концертах. В Курську капелла Завадського 4-го квітня в дворянському зібранню і 7-го квітня в громадському клубі впоряжала концерти. Співали й по украінськи. Публіки було багато і пісні мали надзвичайний успіх. 13-го квітня в Катеринославі у Зімньому театрі відбувся грандіозний салдатський концерт сполученного хору трьох полків, цей хор теж переважно співав украінські пісні, які у виконанню великого та гарного хору в 150 чоловік мали великий успіх.Всеросійський зьізд кооператорів у Петербурзі. У Петербурзі відбувся у марті великий кооперативний зьізд, на якому було чимало представників кооперативних товариств з Украіни, які обговорювали потребу мати у південному краі свій банк.
