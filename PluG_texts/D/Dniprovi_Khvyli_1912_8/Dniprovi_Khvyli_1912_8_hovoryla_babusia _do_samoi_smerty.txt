„Говорила бабуся до самоі смерті“...
Кому б захтілося прочитати нове видання гоголівських „записок божевільного“, тому радимо звернутися до передовиці в „Руск. Правді“ за 15 с. апріля під голосним заголовком „Государственная изміна“. На скільки можна збагнути якийсь смисл у цій безглуздій балаканині, то він зводиться до того, що український рух — страшенно грізний і небезпечний, бо має на думці ні більше ні меньше як одірвати Украіну од Росіі і прилучити іі до Австрії. Хоч це така дурниця, що про неі й говорити смішно, але „Русс. Правда“ з самим серьйозним видом плете теревені, ніби ---. Розуміється, „Рус. Правда“ не вказує точно, хто ж це з українців бере „австрійські гроші“, і бреше собі, що називається, на вітер, бо знає, що за особистий наклеп іі можуть і до суду потягти.
Та й взагалі у „Рус. Правды“ доказів ніяких і ні на що немає, тому й доводиться вигадувати якусь міфичну промову проф. Дністрянського, посла до Австрійського парламенту, в якій Дністрянський ніби то говорив про потребу прилучення України до Австрії. Не збагнула „Русская Правда“ тільки одного в ній же самій вигаданій брехні: австрійському підданому, професорові університета в Австрії і послу до австрійського ж парламента Дністрянському так само натурально бажати прилучення України до Австрії, як „Рус. Правді“ — прилучення Галичини до Росіі. І коли б пр. Дністрянський цього не робив, то його так само обвановачували б тамошні „патріоти“ на кшталт „Рус. Правди“ в державній зраді, як тепер тая ,,Рус. Правда“ обвиновачує украінців російських. Положим, потреба рахуватись з здоровим людським смислом і з логикою, турбують „Рус. Правду“ меньше всього. Пригадайте усі ті статті, цілу низку іх, що вона видруковала про українство! Упертість, з якою вона раз-у-раз повторює одні й ті брехні, одні й ті дурні вигадки, дуже нагадують нам тую бабусю, що за неі склалась приказка:	„говорила бабуся до самоі смерти, та все... чорт зна що“.