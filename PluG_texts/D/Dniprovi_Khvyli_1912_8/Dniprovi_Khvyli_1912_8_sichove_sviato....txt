Січове свято ва галицькій Украіні. Редакція „Дніпрових Хвиль“ одібрала дуже цікавого листа з Галичини, якого й подає оце до відома земляків з невеличкими скороченнями. Уже 12 років, як почали засновуватись у Галичині гімнастично-пожарні товариства „Січи“, і засновано іх більше 800.Ці товариства розвинули дуже широку і корисну діяльність, не тільки ратуючи добро своіх ближніх, не зважаючи на віру і народність, але й підбадьорюючи затуркане й забите поляками наше селянство; вони організують селян у громади з доброю дісціпліною і помогають ім вибитись з під кормиги польських верховодів.Тому то, а особливо через те, що у січових товариствах заведено старшину чисто на давній запорожський лад, польські верховоди дуже незлюбили цю організацію і всіма силами стараються іі підорвати. І справді, бачимо, що кожна „Січ“ має свого кошового, та свого осавула, свого обозного, писаря,скарбника та чотирьох четарів (ця назва взята з болгарського). Кожний січовик носить через плечі червону стрічку з надписом своєі громади, — а старшини носять стрічки синьо-жовті та инших кольорів відповідно до уряду. Січовики одбувають крім пожарних вправ („упражненій“), також вправи гімнастичні вільні, а далі гуцульськими топірцями та козацькими списами. Коли така Січ виступає прилюдно, то перед кошовим несуть малинову хоругов з синьо-жовтими стрічками, а на тій хоругві намальований з одного боку звичайно один з українських гетьманів, або Шевченко, Федькович, або який инший заслужений українець. З друголо боку намальований звичайно галицький лев або січова осьмикінчаста звізда з двома руками, що держуть серп. Підчас походу грають сурми, бьють у бубни, а деякі січи мають своі орхестри на дутих інструментах. Окрім того кожна Січ старається мати гарну популярну бібліотеку і давати любительські театральні вистави. Окрім Січей по селах істнують Січи повітові (уіздні), з повітовим отаманом на чолі, котрий виступає звичайно на коні з полковницьким перначем у руці. Всі повітові отамани складають разом „ Головний Комітет Січовий“, який веде цілий січовий рух і дбає про одноцільність в організації. Цього року улаштовує Головний Комітет Січовий, шосте загальне січове свято, в Снятині, на границі Галичини і Буковини. Свято це одбудеться 1 іюля (по старому стилю), і в святі тому візьмуть участь не тільки галицькі й буковинські січовики і січовички, але також і представники других славянських гімнастичних організацій.Січова організація сподівається, що Браття з закордонної Украіни численно поспішать на це всенародне українське свято, на котрому одбудуться масові вправи січовиків і січовичок (вільні, топірцями і списами), ставлення „дзвіниць“, вправи І на приладах, народні танці і т. д. Для того щоб прийняти і розмістити закордонних і других гостей засновано в Снятині осібний квартирний комітет, так що гості будуть мати які тільки можна вигоди. Гості мають зьізджатися вже ЗО іюня, а представників од товариств будуть зустрічати на залізнодорожній станції Снятин—Залуче почесними вартами з січовим риапором при звуках січових сурм.
Головою святочного комітету є д. Семен Зінькевич в Снятині (Австрія, Галичина, Снятии, вул. Вірменська), і до нього зволять шановні земляки звертатися за всякими відомостями. На цьому святі виступлять також комонні відділи січовиків, а січовички візьмуть участь не тільки у поході, але й в осібних, для них, уложених вправах. Зауважимо, що од Снятина недалеко до Черновець, до Коломиї та до Карпатських гір. Наші лівобережні і правобережні земляки люблять за прикладом своіх сусідів росіян у вільний час іздити у Париж, у Швейцарію та на Рівієру. Чи не лучче б скочити в недалеку Галичину, познайомитись з такою цікавою організацією як січова, якоі другоі нема на світі (бо славянські соколи це майже виключно організація інтелігенції та міщан) — та запізнатись близче з Гуцульщиною, що іі так чудово і гарно змалював Гнат Хоткевич у своім романі „Камяна душа“. Готуйтеся, любі земляки і землячки, завчасу в дорогу, а галицькі січовики приймуть Вас з отвертами обіймами.
Д-р Кирило Трильовський голова головного комітету Січавого, посол до Парламенту. Писарь Іван Чупрей.
