Лиха вигадка.
Торік у Киіві убито хлопця Ющинського; дякуючи таємничним обставинам, при яких трапилося це злодійство над бідним хлопцем, де-які людці почали обвиновачувати в цій події євреів, наче б то це зробили вони, щоб здобути невинної христіянськоі крови для своіх як то кажуть ---, себто для вживання христіянськоі крови при своіх релігійних відправах, бо цього ніби то вимагає їхня єврейська віра. Це загальне обвиновачення євреів в уживанні христіянськоі крови держиться в нашому народі з далеких віків, держалася воно і серед других народів Европи і, розуміється, скрізь викликало вікову ворожнечу до євреів, ця ворожнеча в свою чергу викликала кріваві події; часто бувало, розлютована проти євреів юрба на підставі цих ніде і ніколи недоведених обинувачень, вбивала сотнями євреів, грабувала й плюндровала іх добро. Таки подіі масовоі помсти євреям в Європі бували тільки в дуже давні часи, і тепер про іх неможе бути й мови. Не так, на жаль, ця справа стоіть у нас. Народи Європи зрозуміли давно, що карати крівавою помстою весь народ на основі темних підозрінь та ніде і нічим недоведених обвинувачень, — це страшне безглуздя і сором для тих, хто це робить; в нашій російській державі випадки масового переслідування євреів трапляються ше й досі, бо в нас щей досі є багато людей, які в своіх відносинах до других народностей дають багато волі темному інстинктові сліпоі ворожнечи до усього чужого, невідомого і через те незрозумілого. Євреі, які живуть скрізь своїм окремним життям, не зливаючись з другими народами, викликають цією своєю окремішністью велику ворожнечу до себе. Історичне становище єврейського народа — „мандрівця“ між народами, зробило його скрізь чужим, а замкнутий характер його грамадського життя обгорнув цей народ та його релігію, яка вимагає цієі замкнутости, великою таємністю. З давніх віків усі європейські народи, стараючись розгадати цю таємність єврейського життя, а ще більше єврейської віри, почали вигадувати оці байки про ритуальні вбивства христіян євреями. Але, як ми вже казали попереду, усі європейські народи, керуючись науковим дослідом єврейської релігіі, давно вже перестали вірити таким безпідставним обвинуваченням євреів. Не те робиться у нас; у нас ще й досі є чимало таких людей, які навмисне підтримують та росповсюжують байки про ритуальні вбивства євреями христіян, чимало є й таких, що цьому вірять. Це безглузде нацьковування темноі несвідомоі маси на євреів часто було причиною єврейських погромів, коли розлютована та нацькована юрба мордувала євреів од мала до велика, грабувала й руйнувала іхнє добро. Таки подіі лагають страшною крівавою плямою на тих, хто це робить, тим більше, що підставою для таких випадків народного гніву служать часто зовсім недоведені наклепи на євреів, як оце було і в справі Ющинського. Суду по цій справі ще не було, приговору нема, є тільки підозріння на євреів, але є воно і на других людей, яким смерть цього хлопця могла бути потрібного; діло страшенно темне та заплутане, як це часто трапляється в судових справах з таємними убивствами, але такі таємні злочинства тим і страшні, що кару за них часто замісць винуватих несуть невинні... Хто винен в цьому злочинстві, цього ніхто поки не знає, але, не вважаючи на це, знаходяться людці, що вже зробили Ющинського мучеником за віру і почали продавати картки, на яких намальовано Ющинського въ труні з надписом: „Умученный жидами съ ритуальной цілью отрокъ Ющинскій“. Між иншим, як повідомляє катеринославська газета „Южная Заря“ в № 1750, такі картки продавалися у нас у Катеринославі в будці на Озерному базарі. В цій будці, як пише ,,Южная Заря‘‘, розпочав торг редактор-видавець газетки „Двуглавый орелъ“ д-ій Лутковський.
Як пішла б справа з продажею оцих карток і до чого б вона привела — це невідомо, бо дякуючи заходам поліцмейстера Фелічкина, з наказу п. губернатора Лутковському заборонено продавати такі картки, бо, як пояснив і сам губернатор, „до постановленія судомъ приговора говорить объ убійстві. съ ритуальною цЪлью нельзя“.В усякому разі ця подія показує, шо і тепер є люде, яким навіщось треба нацькувати одну частину людности проти другоі; нема що й казати, що ті людці, що займаються таким нацьковуванням, це просто якісь звірі з людожерськими інстинктами, а справжні чесні, розумні та порядні люде з усієі Російської Держави голосно протестують проти такого безпідставного та безглуздого нацьковування темноі, неосвіченноі маси одного народу на другу, таку ж часом темну, і часом бідну, масу єврейського народу. Аджеж крім євреів багачів та дукарів є ще сила євреів ремісників, бідних робітників, і оця то єврейська голота і страждає найбільше од гніву розлютованої юрби, що під впливом нацьковування іде вбивати євреів за приписані ім вбивства христіян. Усяке спокушення на чуже життя це страшенне злочинство, а тим більше вбивство з помсти. Такі події суперечать усім вимогам христіянськоі тай просто людскоі моральности, і тому усі найкращі заступники російського письменства оповістили протест проти такого загального обвинувачення євреів в ритуальних вбивствах з одного боку, а також і проти усяких майбутніх насильств над євреями з другого.
Перший озвався в оборону євреів в цій справі В. Короленко, краса і гордощі російської інтелігенції, яко талановитий письменник і яко непохитно чесний та гуманний громадський діяч. До його голосу прилучилися і инші заступники російської поступової інтелігенції; наша українська часопись „Рада“ у числі 81-му теж надруковала листа, в якому закликає усіх нас до любови і розуму, доводячи, що вигадки про ритуальні вбивства євреями христіян давно вже одкинуті наукою: „Визначні заступники західно-європейської науки, каже „Рада“, так само підняли голос, доводячи, що нема жадних підстав до тієі вигадки. Усіма сторонами залунали голоси й поклики до любови й розуму. Проте останніми часами в Киіві притьмом роспускать злісну вигадку проти євреів. Це спонукало нас киян, людей усяких національностей і поглядів, прилучити свій голос до попередніх протестів, нагадати христіянській людності про заповіді правди і любови й сказати до обмовців: облиште своє лихе діло й не кличте до насильства“ — так закінчує „Рада“ того листа.
Далі йдуть підписи київського громадянства, проміж ціх підписів ми бачим імена заступників українського письменства як ото; М. Василенко, М. Вороний, Мих. Грушевський, Сергій єфремов, Л. Же-буньов, О. Левицький, М. Лисенко, Ф. Матушевський, А. Русов, С. Русо-ва, Л. Старицька-Черняхівська, 0. Чикаленко, Л. Яновська та инші. І наша часопись вважає ділом свого сумління прилучити свій голос до цього заклика проти всякого насильства людини над людиною — на основі нічим недоведеноі крівавоі обмови.
Л. Жигмайло.