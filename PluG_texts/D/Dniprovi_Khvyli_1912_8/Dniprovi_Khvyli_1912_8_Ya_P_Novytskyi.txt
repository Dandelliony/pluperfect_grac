Людська памьять про старовину.
Наша слобода завелась при Катерині. Спрежду хат тут не було, а жили запорожці в землянках по-над горою і в байраках, біля Великого шляху. Шлях ішов, як і тепер, із і Половиці горою по-біля Романкова на Пушкарівку, Мишурин-Ріг і далі аж до Киіва. Біля Авул, од степу, були байраки великі, а від Дніпра, — несходимі плавні, рибні озера та прогноі. Байраки звали по запорожцях. Позаторік зрубали М байрак — це діда мого, Мамрака, кишло: він там жив. Далі жили козаки: Чепа, Хита, Шкіль, Розан, Гарасько, Лев; по іх прозвіщам названо байраки — Чепии, Хнтовин, Шкілевий, Розановий, Гараськовий, Левин.
Були ще байраки Круглий, — в Круглій бальці, Глиняний, — в Глиняній бальці, Сухенький, — в Сухій бальці, Водяний, — над почтовим шляхом, де була казенна почта — у Водяній бальці. Скрізь жили запорожці, як там кажуть, „де вода тай байрак, — там і козак“. Слободу осадили запорожці: Бейгул, Косатий Гнат, Свірник Микита, Підуст Клим, Мамрак Василь, Карабаш Антін, Шульга, Тупас, Голуб, Шапарь їх потомків і тепер багато в слободі. Спочатку в Авулах козаків було хоч і мало, за І те все багаті, та працьовиті. У Бейгула одного було пьять млинів: три вітряки і два водяних. Добре колись було тут жить: землі стіко займеш, — стіко і твоя; от і тепер — гляньте на старі огороди: у инчого десятин десять левади з садками, у инчого три, пьять, сім, а по десятині мало і найдете, хіба у ледачого. У мене самого сім десятин огороду біля хати, та ще десятин пьять левади в другім місті. Оце, шо в слободі озеро Царинне, — воно було колись велике і глибоке, а кругом і його була козацька царина, — хліб  ріс як очерет.	;
Батько мій — захожий козак з  гетьманщини, а мати родилась тут, — вона Мамраківна, настоящого запорозького роду. Було покойна росказує, як населяли слободу. Спершу почали сходиться келебердяни* 2), — прийшли іх сюди возів сто з сімействами: потім посунули рашавці поточани, гончарі з Опошні і Млинів, панські утікачі, а потім уже як прийшло литвини, - всю слободу запоганили: народ усе нечепурний, ледачий, зедеракуватий та галдовитий). Головою тоді був старий запорожець Мирін Шкиль, по улишному Любка, з Романкова, бо то слобода велика і давня, там була тоді стара запорозька церква. Оце як почнуть було, — росказує мати — люди бунтоваться, щоб зігнать литвинів, то Шкиль осідлає коня і біжить усмирять. „Не бунтуйте, каже, люди добрі, у мене є бомага від самоі цариці, щоб давать всім землю; бо запорожці з Черноморіі більше не вернуться“. Люди послухають Шкиля і притихнуть. Оттак, коли хочете знать, було спрежду.... Про Шкиля, як вам росказать, так це був багатий із багатих запорожців. Свойому хазяйству він не знав і счоту, а грошей була несчислима сума. Гроші позичав чумакам корячком.. Було питають: „коли ж вам, діду, віддать“? — „Як вернешся, синку, з Криму та вторгуєш“. Покійна мати часто було росказує про царицю Катерину. їхала вона, каже, степом, а біля неі, верхами, сорок козаків; між ними був і іі батько, а мій дід Мамрак. Приїхала вона в Половицю тай каже:
— Запорожці, добрі молодці, - Зьіжте ви меду по ложці!
Так твоя милость, матусю, то і зьімо.
— У іх були вуси одкохані, довгі. Звеліла вона поставить вагани меду і подать саженні ложки... Запорожці позакручивали вуси за уха, взяли ложки і давай один другого годувать... Цариця засміялась і дала кождому по золотому. Дід Мамрак жив більше ста год. Як зігнали відсіль запорожців, він продав все гапсом і перебрався в Чорноморію. В Романкові оставався племінник його і багато родичів, то було через год, два і приїздить в гості. У племінника його було чотирі сина. Раз приїхав і давай пробувать, котрий годиться в чорноморці. Посадив одного на лошака-неука — упав; посадив другого — упав, третього — і той упав. Є, — каже племінникові, які ж вони у тебе нікчемні... У нас, було, приймають в Січ не так, у нас, було, піймають дикого лошака і велять сідать без сідла, без уздечки, лицем до хвоста. Хто проскаче степ і вернеться здоровим, той і козак! Посадив четвертого. Той взявся за гриву і пустився стіко видно. Гасав, гасав на тому лошакові, поки уморив і вернувся до дому. Дід і каже:
„Оцей годиться в козаки!“
— Як має охоту, — хай козакує, — каже батько.
Посідлали дід з унуком коней і подалися під Черкеса. Тіко іх і бачили. Є, колись запроста жилось. Хати робили маленькі і де хто попав. Хранцузькоі зіми (1812 р.) мені було сім год, а на тринадцятому годі мати пошила штани. Тоді мода була водить дітей в довгих сорочках і підперізувать мотузочкою. Дівчаткам, було, інча мати дає запаску дванадцятого году, а инча воде в одній сорочці, аж поки хлопці не покличуть на досвітки... Хранцузька зіма мені і тепер в памьятку! Тоді снігом покрило всі слободи, не видно було і криш. Люди вилазили в димарі і відкопували скот, сіно і топливо. У кого багато було коней, овець, скоту — все видохло. Кажуть, хранцузьке військо тоді стояло під Москвою, а як пришкварили морози, воно поіло всіх кішок і подалося навтіки. Багато погибло хранцуза з голоду і холоду, бо путньоі одежи не було, і ходили в черевичках.
Записав од діда Гаврила Карповича Карпенка (Рогаченка), 84 літ, с. Аули, Катеринославськ. пов., 2 іюля 1889 р
Я. П. Новицький.