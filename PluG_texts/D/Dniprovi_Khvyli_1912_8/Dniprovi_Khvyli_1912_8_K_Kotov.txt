Новини нашого письменства.
Дуже приємно бачити, що Полтавська Архивна Комісія присвячує своє видання — „Труды“ цілком українознавству. Останній VIII-й випуск „Трудовъ“ з цього погляду особливо цікавий. Зміст його такий: „Кь исторіи села Малыя Крынки“
П. Н. Малами — збірка матеріялів до історіі землеволодіння на Полтавщині з половини XVIII віку: „Демократически симпатій И.П. Котляревскаго“ Вл. Щепотьева, — дуже тепло написана характеристика громадських поглядів батька нашоі новоі літератури; ---, теж. В. Шепотьєва в цій статті автор наводить текст старого укр. рукопису початку XVIII в. „Искушеніє діавольскоє“, що своім змістом зовсім нагадує відоме оповідання Олекси Стороженка „Се така баба, що ій чорт на мохових вилах чоботи оддавав“; „Старая Полтавщина и столітняя тяжба Марковичей со Свічками и Пасютами (1720—1827)“ І. П. Болюбаша. В цій дуже широкій і докладній розвідці автор дає багацько важних матеріялів, які освітлюють історію того, як українська козацька старшина перетворилась у російське дворянство, закріпостивши помалу колись вільних селян. „Стоимость ревизской души въ 1846 г.“—Замітка того ж. д. Болюбаша; „Портретъ малороссійска-го гетмана И. С. Мазепы“ — знимок з портрета Мазепи, знайденого в бібліотеці кн. Сангушка у Галичині і опублікованого у перше в Швеції. Нарешті — стаття недавно помершого укр. етнографа В. П. Милорадовича: „Казки і оповідання, записані в Лубенщині“. Статя ця цікава, між иншим, тим, що у ній не тільки матеріял, але й наукова передмова видрукована по украінськи, сучасним українським правописом.
Шевченко на японській мові. До ріжних чужих мов, на які переложено Шевченка, прилучилася недавно і японська: в минулому році, в 50 літні роковини смерти Шевченка, зьявилася в японській газеті „Танін“ статя про нашого поета і переклад його: „Заповіту“. Альфонс Доде. Оповідання. Переклала М. Грушевська. Киів-Львів 1912. От. 64. Ціна 20 коп. Нам хотілося сказати кілька слів з приводу цієі книги взагалі про деякі хиби нашоі сучасної літературної мови, хиби, на які чомусь дуже мало звертають уваги. За самий зміст книги казати нема чого: перекладчиця вибирала справді одні з найкращих малих оповіданнів славного французького письменника, такі, що вважаються класичними, як наприклад „Партія більярду“ або „остання лекція“. Перекладено іх не скрізь зовсім точно, але це не біда, аби було добре передано смисл і характер оригіналу. Але от що до мови... Переклад видано у Киіві, купуватимуть його у значній мірі наші украінці російські, і от, що вони скажуть, коли вичитають силу слів і зворотів або зовсім не зрозумілих, або таких, що різатимуть іхнє вухо гірш ножа? Книга повна галицьких провінція - лізмів або полонізмів. Беремо, що трапиться; торністра (24 ст.) — це ранець; „Картачниці зачаєні“ (24) — це звачить, що мітральєзи чигали були немов у засідці (на ворога); ливандн 16 — цього слова, так само як „гравесонький парох“ ми ніде по словниках не могли знайти; „стуленою“ (ст. 7) зам. холодною; „повніські“, зам. „повнісінькі“ (ст. 7); „попри ферму“ зам. „повз ферму“ (ст. 8); „вітворяється вікно“ зам. одчиняється (11); „заберуся“, зам. піду собі (12); „фіранки“ зам. „завіси“ (13); „непопрятаний стіл“, зам. неприбраний стіл (25); „розсіяний“ зам. неуважний (27); „пестрі мушлі“ зам. „рябенькі мухи“ (ст. 29); „потравка“ в розумінні „страва“, хоча й давнє слово, бо зустрічаємо його ще в Котляревського, але тепер вийшло у нас з ужитку, особливо в зменшеній формі „потравка“ (ст. 61). Ми могли б навести сотні прикладів дуже незручних виславів у перекладі пані Грушевськоі. Для галичанина, що чує ті „потравки“ в польській мові, воно може й нічого, а у нас робе вражіння дуже нечистої, а часом і кумедної мови. Всі ті переклади друковались більш десяти років тому у Літ-Наук. Вістнику. Тепер без усякоі зміни іх так і передруковано. А дуже шкода; важно було б поправити мову, коли малися на увазі читачі на російській Украіні. Тоді б ця гарна книга, видана дешево і чепурно, могла б рахувати на широке розповсюдження.
Редантор-видавець Н.Котов.
---