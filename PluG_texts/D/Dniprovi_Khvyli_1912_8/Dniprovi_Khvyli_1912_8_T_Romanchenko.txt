Троянди.
Ескіз.
(Кінець).
Пройшов чудовий май місяць і настало літо з своєю страшенною спекою.Одні троянди в садку одцвітались, другі, що пізніше цвітуть, розцвітались, а все таки в садку іх було багато, і пахощі од іх неслись навкруги. Садівничий не так вже часто наглядав за іми через те, що поспівала в садку овіч і треба було стежити, щоб хто не позривав. Замісць того, щоб ходити в день по садку, він ходив і вночі, стукаючи в дошку.
Зате панна Ганна Михайловна по цілим дням, не дивлячись на спеку, гуляла по садку, читала ріжні книжки і доглядала за трояндами. Вона вранці приходила з поливалницею, поливала іх до схід сонця і нанюхавшись до схочу, сідала на гратову з спинкою лаву, відкидала назад голову і, прислухаючись до водограю, наче замирала.
Але коли сідала стара пані до чаю, то бачила, що немає біля неі іі Ганнусі, вона ішла в садок, находила іі там неначе зачаровану, брала легенько за руку і стиха промовляла: „Ганусю! Аню! ти заснула? А чого так рано вставати? Невже немає кому приглянути за трояндами без тебе? Ходім лиш до чаю, а то ти і так хвора, а ще томиш себе, там де і без тебе діло обійшлося б“.
Ганнуся вмить прокидалась, немов від сна, швидко вставала з лави, обнімала неньку, здоровила з добрим ранком, потім брала іі під руку і вела в кімнати до чаю.
— Ти, мамусю, не гнівайся на мене, що я так рано встаю і іду в садок, казала вона йдучи. — Це все моє життя... Я так люблю садок, квітки, а особливо троянди. Без іх я неможу жити. Я памятаю, як ти казала міні, що коли я родилась, як раз по весні, то в садку дуже рясно цвіли троянди. А коли хрестили мене, то батько заквітчав усю кімнату гирляндами з троянд.От через те мабудь я так іх і люблю. Але недовго Ганнуся була в кімнаті, вона брала яку небудь книжку, знову поверталась в садок і, сівши в холодку, на лаві біля троянл, читала. Тим часом надходив в садок садівничий поливати квітки, що різними везерунками цвіли кругом водограю.
— А ви дуже любите квітки? — питала його панна.
— А як же! — відповідав він. — Я ім все своє життя віддав, весь свій вік з ними живу, та щоб не любити іх. Квітки, як казав один письменник, з сльозами, а сльозиз квітками. Чи то іде чоловік до шлюбу, вбирається в квітки, чи вмірає, і знов вбірають його в квітки. Квітки в житті чоловіка велику ролю грають. Панна слухала садівничого і, зітхаючи важко, казала:	„Правда
ваша... це все правда... Але все таки ви щасливі, що весь свій вік прожили з квітками“.
А сонце пекло, як вогнем. Троянди мліли в обіймах палкого проміння і схиляли вниз своі голівки. Ганна Михайловна, дивлячись на іх почала деклямувати вірши Олеся: „Довго іх сонце без жалю пекло, довго! і нагло за хмари зайшло... вихорь схопився і грім загремів, дуб передчуттям грози зашумів, вдарила блискавка в груди кудись... свіжі дощі полились, полились...“.
Ще коли жила панна Ганна Михайловна в Петербурзі, то почувала себе не дуже гаразд. Ще тоді ій казали лікарі, що в неі слабі легкі і що ій треба берегтись. Але вона не звертала ніякоі уваги на це. А писала в листах додому, що іі здоровья гаразд і працювала, якомога, пільніш, щоб краще скінчити науку. Скінчивши блискуче науку, вона повернулась додому з медалію, але... і з хворістью в грудях. Живучи дома, вона ховалась від батька та неньки з своєю хворістью, хоча вони і помічали щось недобре. Коли ж настала сира, противна осінь, то вона зовсім захворіла. Не виходячи з хати, вона лежала в ліжку, а біля неі на столику стояли ріжні ліки і останні жовті троянди, що з-дня на-день чекали морозу і збіралися вмерти. Садок пустів. Сипались, як ті метелики, золоті листя, обсипали зівялі квіти і неначе хотіли захистити іхні трупи від холодного дощу і морозу. Одцвілися троянди, не шумів гучно в садку водограй, а гудів злісно якось-то осінній вітер і йшов на землю дрібний дощик. Садівничий коли не коли зьявлявсь в садку, обгортував на зіму троянди і ходячи по всипаних листям стежках, якось сумно дивився на все, хитав головою і сам собі промовляв: „Загортаю троянди, ховаю іх на зіму, щоб не померзли, щоб з такою ж красою вони розцвілись і на другу весну. А недай Боже, як помре панна, за для кого вони тоді розцвітуться? Хто іх буде так любить, як любила вона?“. І у садівничого мимохіть котилися сльози по старенькому обличчю. Стара пані, не відходила від ліжка своєі Ганнусі, дивилася з зльозами в очах на неі і сама собі думала: „Боже!, розцвіталася сама, як та троянда, і не встигла розцвістись, упитись життям, як троянда росою, не побачила ясного сонечка своєі весни, як почала вьянути“. А Ганнуся іі дивилась на матір і розуміючи гаразд все іі горе, ледви промовляла: „Мамусю, не вбивайся горем, не надривай своїх старечих сил, хоча тобі і важко. | хороше... принесіть мені свіжих Адже так бува і проміж квітками. І троянд...“. Не встигне троянда розцвістись,розвернути, як слід свою красу,як іі зірвуть і навіки загублять. Так і смерть.Вона часто перерива стебелину молодого життя, не встигнувшого ще розцвістись, за-для того щоб не ждати, поки воно почне оцвітатись і в'янути само“.З кожним днем Ганнусі робилось гірше. Лікарі, іздючи щодня, не подавали ніяких надій на виздоровління.Прочувши про це, садівничий з тяжким болем в серці і невимовним горем, котрого не в силах був перенести, задумав покинути своіх хазяїнів. Якось уранцві він пішо в кімнати до панів і з слізми на очах почав казати:	„Прощайте, дорогі пані і пане! Довго я у вас служив, доглядав ваш садок і ваші троянди, як рідних діточок, але настала осінь, і краща з ваших троянд почала вьянути. Настане весна, розцвітеться ця троянда, я знов повернусь до вас, а завьяне вона на віки, не повернуся більше до вас і я. Він повернувся і пішов, плачучи, з хати. Як не вмовляти його пан і пані, він не залишився у них і покинув іхній опустілий садок.Другого дні панночці стало неначе легче. Вона попрохала свій альбомчик з віршами, де лежали засушені листочки з троянд, взяла його в руки, хотіла щось прочитати, але замісць цього, вона упустили його собі на груди. Сухі листочки троянди полетіли на неі, неначе ті пожовклі листя з дерев на холодну і мокру землю. Але трохи згодом ій погіршало знов і, не приходячи в себе, вона ледве що промовила в останнє:	„Боже, як хороше ... принесіть мені свіжих троянд...“
Т. Романченко.
