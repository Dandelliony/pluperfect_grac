Украінська мова в народній школі і Державна Рада. 
В початку цього місяця Державна Рада („Государственный Совіть“) присвятила аж цілих три засідання на те, щоб розглянути проект, вироблений Державною Думою що-до народної школі. Коли почали обмірковувати цей законопроект, то між иншим, зайшла річ і про те, якою мовою навчати дітей там, де люде говорять не по великоруськи. У Думському законопроектові, бачте, була до статті 16-оі примітка,де говорилося, що в місцях з неруською людністю можна вчити у школі дітей іх рідною мовою, як що тая мова має своє письменство --літературу. Виходило б так, що й у нас на Украіні можна було б завести народню мову до шкіл, бо ж, дякувати Богові, маємо на нашій мові не аби яку літературу, не послідню проміж сусідніх народів. Так от, щоб одняти у нас цю спромогу вчити дітей рідною мовою, обізвався член Державноі Ради, наш таки землячок, колишній професор київського університету Пихно. Цей Пихно — родом канівський міщанин, і коли бігав, вибачайте, в одній сорочці по канівській вулицях, то певно иншоі мови й не знав, як украінська. Потім, зглянувшись на його вбожество й сирітство, узяли його українські громадяне в Киіві і дали йому на свій кошт освіту, сподіваючись, що буде з його якась користь рідному народові. Як уже став Пихно студентом, то служив за репетитора для дітей у славного російського педагога Ушинського, того самого, що так гаряче обстоював навчання дітей на Украіні іх рідною мовою. Виховавшись на громадські українські гроші, Пихно „оддячив“ землякам:	зробивсь він професором, забагатів, вигідно оженившись, почав видавати газету „Кіевлянинь“ і в тій газеті показав себе завзятям ворогом украінства, страшенно глузував і знущався з украінськоі мови і намовляв уряд не давати украінцям пільги. А оце обізвався в Державній
Раді, куди його призначено кілька років тому членом. На Украіні, - почав казати Пихно, а особливо в сусідній Галичині, поширена думка, ніби „малорусское нарічіе“ — зовсім окрема, самостійна мова. Ця мова може зробитися зовсім літературною і запанувати в науці, у письменстві, в суді, як що допустити іі в школу. Про це і дбають деякі люде, але іхня думка зробити українську мову літературною, „столь же зловредна, какъ и безумна“. Зовсім заборонити законом навчання цією мовою незручно, бо це „нанесло бы огромный ударь національному самолюбію Россіи“ і тільки дратувало б людей. Так лучче просто внести до законопроекту поправку, щоб по школах на Украіні і в Білорусі з самого початку вчили дітей по великоруськи. В обороні украінськоі мови виступив другий член Ради, теж земляк наш, бувший професор харьківського Університету Багалій. Він сказав, що до статті 16-оі законопроекту, як його виробила комісія, не треба ніякісінькоі поправки. Признаючи, що багато украінців знає руську мову і може вчитися по руськи, проф. Багалій зауважив, що є ще багато сел і хуторів, де люде не говорять по руськи, і от там то слід навчати дітей на іх рідній мові. Але ця обережна і дуже супокійна оборона нічого не помогла. Державна Рада прийняла поправку Пихна, як примітку до статті 16-оі. Землячок, як умів, так „прислужився“ рідному народові. Чи матиме цей закон яку вагу на практиці у житті, догадатись не трудно тому, хто знає, що до дітей, які иншоі мови не знають, як тільки свою рідну, материну, инакше спочатку й балакати не можна, як по українському, бо інакше все одно вони нічого не втнуть. Так що волею — неволею доведеться таки вчителям послуговатись при навчанні дітей українською мовою, так як це робилося й  досі. Та й чи багато знайдеться у нас таких учителів, щоб зовсім добре уміли  по руськи? Проти природи не підеш, жени іі, кажуть, у двері, так вона влізе через вікно.Пождем-побачим, а може таки дочекаємося тих часів, що люде перестануть боятись народноі мови в народній школі, та перестануть мішати політику в просвітню справу...