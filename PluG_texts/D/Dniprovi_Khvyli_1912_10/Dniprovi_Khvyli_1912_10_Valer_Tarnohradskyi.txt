Промінь світла.


Як ми не раз уже писали, ті закони, які виробляє теперішня Державна Дума про народню освіту, не дають ані якого доступу украінській мові до школи. І Дума і Рада Державна (государственний совіт) подбали про те, щоб нашої рідної мови, як то кажуть, і духу не було в школі. Та ось зовсім несподівано, на засіданні 12 мая Дума провела закон, який оставляє нам щілинку, крізь яку можна провести в школу і нашу мову; це закон про приватні (частні) школи в 9 губерніях, в тому числі й на правобережній Украіні. По новому закону, кожен хто схоче, і окрема особа, і ціле товариство, мають право одкривати низчі, середні і вищі школи. Можна одкривати іх і в городах і в селах; якою мовою навчати — це залежатиме од волі того, хто школу одкриває, тільки російську мову, а також історію, географію і російське письменство обовязково треба вчити по російськи, а инші предмети можна вчити й на місцевій мові. Думська комісія, яка виробляла законопроект, хотіла було зазначити, що не можна вчити тільки по украінськи та по білоруськи, але Дума на це не пристала.
Таким способом, можна буде по закону одкривати по селах і по городах приватні школи з українською мовою.
Закон, ухвалений Думою, ще має літи на розгляд Державноі Ради (Госуд. Совіту), і там можуть його урізати так, що для нашої мови знов не буде місця. Та й хоч би сама Рада прийняла цей закон, не так то вже лехко буде в житті користуватися з нього, адже можна
обставити діло такими формальними перешкодами, що нічого й не поробиш. Але все и таки, коли думський законопроект та станеться законом, для нас буде це дуже важно й корисно: матимем законне право одкривати школи з наукою на украінській мові. І тоді вже од нас самих, од нашої енергії й завзяття залежатиме, щоб здійсняти в житті це наше законне право. Одже по справедливости можна останній законопроект Думи про приватні школи вважати промінем надіі, який блиснув нам у безрадісній темряві нашого теперішнього життя.


***
Зійди, моя зоре досвітна,
Над степом імла таємна,
Вся в зорях опівніч блакитна —
І чарани віє вона...
Над світом безмежним так тихо —
Все синя вповила пітьма;
Заснули недоля і лихо, І темная Вічність дріма.
Лиги вітер зітха на могилі І яворів слухає річ —
І квіти цілує похилі
У тиху, весняную ніч
Душа моя повна весного
І пьяна од мрій голова...
О, що ти зробила зо мною,
Прозорая ніч майова...


***
Замовкни, арфо одинока;
Моя журба незнає лік —
І ти засни, вогонь пророка,
В тих грудях стомлених навік;
В душі, як в тій безодні — темно,
У серці мойому — змія,
І сила згинула даремно,
І нащо жив-не знаю я.
О, муко! морем ти розлийся,
Пісками слід ній замети —
І ардо скальдова — розбийся
І пилом сивим вкрийся ти!


Валер. Тарноградський.