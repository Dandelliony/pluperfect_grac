Новини нашого письменства.


М. Комаров. „До української Драматурії". Збірка бібліографічного знадібку до історії української драми і театра за 1906-1912 рр. Одесса. 1912 р. Стр. 102. Ціна 90 коп.
Ця книга є продовженням великоі праці заслуженого нашого бібліографа М. Ф. Комарова про украінську драматургію. Вона містить матеріял за останні 6 років, з додатками до прежніх часів. Праця д. Комарова має велику наукову вагу, як один з фундаментальних камнів до загальної бібліографіі украінского письменства; має вона й чисто практичний інтерес для того, хто цікавиться українським театром: тута бо маємо спис усіх досі звісних українських пьєс, друкованих і недрукованих, спис рецензій і всяких друкованих уваг про ці льєси; зазначено, коли й де яка пьєса виставлялася — з тих, що рідко йдуть на сцені; а в першому випускові книги подано й деякі біографічні відомости про діячів украінськоі сцени.
Розуміється, важко в такій великій праці досягти одразу абсолютноі повноти, вичерпати усе, що коли де писалося про український театр, особливо по чужих часописях. Помітили ми де що з маленьких пропусків і в праці нашого шановного автора. Так, приміром, у нього не зазначено богатьох статей про український театр, друкованих у журналі „Въ мір.. искусствь", що виходив кілька років тому в Киіві: за 1907 р. в цьому журналі були уміщені статті: Nº 11—12 „Украинская драма" (про труппу Саксаганського) - Г. Гаєвського; Nº 17 -18„Труппа Садовскаго" - А. Н.; Nº 19 „Укр. театрь"—Д. Д-ка; Nº 21 „Укр. театръ" (труппа Садовського) того ж Д. Д-ка; за 1908 рік: Nº 5 "Ук-раинское искусство" (про пьєси Винниченка) і „Украин. сцена" (про виставу пьєси „Талан") І. Задроожнього; Nº 22 - 23 „Украин. театрь" (про труппу Садовськаго і дебют у ній Н. М. Дорошенко) - С. Петлюри. Були ще статті й рецензіі на укр. книжки в цьому ж таки журналові. Чимало друковалося статей і заміток про укр. театр також у газеті „Кіевскія Вьсти". Не зазначено в книзі д. Комарова і статті Д. Д-ка „Ukrainski teatr, jego preszlose i terazniejszose", орукованої в NºNº 5 і 6 журналу „Przeglad Krajowy" за 1909 рік. Серед писаннів про укр. драму не згадано статтів проф Н. Петрова про стару укр. драму, друкованих в 1909—1911 рр. в “Трудахъ Кіев. Дух. Академій" і виданих уже в цьому році окремою книгою.
З дрібніщих недоглядів можемо вказати такі.—Чомусь до укр. пьєс заведено „Оксану Зозулю" Федоровича, тимчасом як у цій пьєсі окрім назви нічого українського нема, і  належить вона до репертуару російського. За брошуру В. Данилова „Изь прошлаго Екатеринославскаго театра" (див. стр. 90), не зазначено, що це - одбитка з VII т. „Льтописи Е - кой Архивн. Комиссіи". Зустріли ми деякі помилки в призвіщах, наприклад, замість „Негеєвича" (автора пьеси „Мухи", див. ст. 13), стоіть „Нечаєвича", замість „М. Вербицкій-Антіоховъ", стоіть „...Антіковъ" (ст. 17). Автором рецензіі на працю Ів. Франка „Нарис іст. укр. літ." показано Д. Дорошенка (стр. 93), тим часом як вона належить Вол. Дорошенкові. Певна річ, що всі ці наші уваги - дуже дрібьязкові, але ж у бібліографічних покажчиках як і в словниках, треба, щоб не було й найменших помилок, вавіть друкарських. Та нема що й казати, що ці дрібниці не зменшують великої ваги книгий заслуги і автора, од якого — повторимо слова небіжчика В. Доманицького - сподіваємося таки повноі „бібліографіі новоі украінськоі літератури".
Д. Д—ко.