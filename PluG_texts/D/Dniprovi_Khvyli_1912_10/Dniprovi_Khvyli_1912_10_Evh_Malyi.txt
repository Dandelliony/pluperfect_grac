Рідна школа. Перша читанка, склав Спиридон Черкасенко. Видання “Благотворительнаго об-ства изданія общеполезныхъ и душевыхъ книгъ”..№65. 
Спб. 1912 Стр. 164. Ц. 45 коп.


В склданні цієі книжки знати продуману працю досвідченого вчителя, - який добре знав сучасну народну школу й ті підручники, які по “наших” народніх школах тепер вживаються. І свою хрестоматію він дуже наблизив до звичайного типу таких підручників.
Відріжняється од них читанка д. Черкасенка хіба значно більшою послідовністю й великою продуманістю — й що до поділу на певні відділи й що до добірання відповідного матеріялу для кожного відділу.
Дуже влучно складено початок книжки. Попереду уміщено відомий уривок з Шевченка „Учитеся, брати, моі", що як раз дав цікавий привід для першоі розмови з дітьми, що тільки що зібралися в школу.
Потім йдуть гарні народні приказки про вчення, а тоді загадка й одгадка Глібова про книжку й иньші такі народні загадки, а тоді гарненьке оповіданнячко А. Тесленка „Школяр". З такого початку легко виникне чимало цікавих розмов про вагу вчення, про письменних, про книги, й це зразу може дать школярам свідоме розуміння свого становища, своїх обовязков. І шкода, що д. Черкасенко не додержав тут міри: напевне, щоб укріпити в свідомости малого школяра добру школярську, а потім і усяку загальну мораль, - д. Черкасенко починає досить густо частувати дітей усякими давно прийнятими в народній школі за для цієі мети маленькими оповіданнячками й анекдотами, з яких дітям занадто вже виразно видно, що то добро,- а що зло.
Коли брати один тілько перший відділ, то його ще не так пересажено цими моральними оповіданнячками: він досить невеликий і, як на перший погляд досить ріжноманітний, до того ж у цей одділ складач читанки завів цікаву на-родню українську сміховину.
Цей перший відділ може привабити школярів до книжки, заохотити до дальшого читання. Але ж, коли брати загальне вражіння од книжки, особливо од перших трьох відділів, — то треба зауважити, що д. Черкасенко занадто багато ввів у читанку сухого, так мовити б, „скорописного", дидактично-морального матеріялу… 
Але про це потім.
Другий відділ присвячено сімьі, і найбільш гарною частиною цього відділу треба ввжати той матеріял, що дає складач читанки дітям про сиріт, про вдовину долю. В першому відділі читання про згоду і зваду, правду й кривду.
Далі всю книжку поділено на частини “Зіма”, “Весна”, “Літо”, “Осінь”. До частин “Зіма”, “Весна” й „Літо" додано ще одділи „Наші приятелі й вороги". Після „Зіми" — „Тварі"; після „Весни" „Птаство"; після „Літа" - ,Риби, гади, комахи то що"; після „Осени" — йде відділ „Про рослини то що".
Закінчається книжка цікавим загальним відділом.
Починаючи з другого відділа, складач читанки додав до багатьох статійок питання, на які школярі мусять писати відповіді. Ці питання складено взагалі дуже добре: вони не тілько вичерпують формальний зміст прочитаного, але й дуже багато дають для загального розуміння того змісту. Ці запитання придадуться учням не тілько для письменних робот, але й для устного пересказу прочитаного. Стануть вони в пригоді й учителеві під час так званого „объяснительнаго чтенія". Взагалі з боку організації засобів використання й засвоювання дітями того матеріялу, який призначив ім складач читанки-книжка заслужує всякоі похвали. Але ж що до складу й змісту, то, крім деяких дрібних вад, як от брак матеріялу про так зване отчинознавство (родиновьдьніе), книжка має ще одну загальну і, на нашу думку, негативну рису, яку помітно з самого початку.
Дозволю собі сказати про неі трохи докладніше.
Коли починаєш' переглядати хрестоматію д. Черкасенка, то зразу здається, наче держиш у руках переклад якоісь російськоі (і то не нової) читанки для народніх шкіл. Мимоволі пригадуєш „добрі старі часи", коли, починаючи з славного Ушинського, Л.Толстого, Корфа і кінчаючи зовсім безславними книжкоробами, за складання шкільних підручників бралися люде, які підходили до народньоі школи з певною тенденцією, і які самі були у великій мірі творцями тієі школи.
Всі читанки для народних шкіл того часу характеризує одна спільна риса: дуже примітивні способи заведення авторових тенденцій в народній школі. От, наприклад, так зване реальне виховання дітей, яке покладалось „во главу угла" цілоі народньої просвіти: дитячі хресто-матіі начинялись силою всяких дрібненьких оповіданнів, пригод, анекдотів, здебільшого з грубо виразними тенденційно-моральними висновками. Такі хрестоматі й досі вживаються мало не по всіх народніх школах.
Щедрою рукою брав д. Черкасенко од того ,доброго старого часу", добру половину, особливо перших трьох одділів свієї читанки склав з ріжних чужих літературних клаптиків, зробивши ім певну класифікацію, і кожний той клаптик неодмінно має свою виразну мораль, як от клаптик „Розумна людина", од якого аж надто тхне „прописною моралью".
Ми не проти того, щоб заводити в дитячі читанки все те гарне, що полишив нам минулий час, але ж думаємо, не можна забувати й
нехтувати новітніх вимог. А ці вимоги кажуть складачеві читанок не гонятись за дидактично-моральною писаниною, а більше дбати про те, щоб дати дітям більш художнього матеріялу, який би силою артистичного змалювання виховував іх і поміг би ім „зазирнути в душу душею", розуміти смуток і радість чу-жоі души. А тимчасом д. Черка-сенко так наче забув про ці вимо-ги. Бо коли поминути кілька опо-виданнів („Украла" Грінченка і „Свят-вечір" Ефименкової) та півтора десятка дуже гарних віршів, то в його хрестоматі майже не зостанеться більше художнього мате-ріялу, який би строго відповідав сучасним вимогам. Не годиться укранцям, яким доводиться складати підручники для майбутньоі новоі школи, так мало звертати уваги на нові вимоги педагогичної справи і так сильно підлягати впливові старих шаблонів.
Проте, коли взяти на увагу всі ті дітячі читанки, які тепер уживають учителі по всіх народніх школах на Украіні, то читанка д. Черкасенка, либонь чи не буде найкращою. І не тільки через те, що вона написана рідною мовою наших школярів. Вона своім змістом пристосована до розуміння українських школярів. Вони прочитають і про рідне село, про працю українських селян, прочитають своі народні пісні й приказки, колядки; вони знайдуть тут найкращі байки Глібова і взагалі чимало гарного, що можна було знайти для певного дитячого віку у найкращих украінських письменників. 
Евг. Малий.