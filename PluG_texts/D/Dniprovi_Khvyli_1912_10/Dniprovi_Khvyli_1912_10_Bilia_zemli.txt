Біля землі.
(з життя села).


Однією з не-дуже приємних новин в житті теперішнього села можно назвати те відношення до землі, яке починає тепер ширитися поміж селянами-хліборобами. Раніше рідна нива, рідна земелька — це була мати, яку шанували, коло якої побивалися та працювали, не проклинаючи як теперечки, а з щирим серцем.
Пригадайте з пієси небіжчика Карпенка-Карого „По над Дніпром" сцену одізду переселенців в Оренбургську губернію з рідного понаддніпрянського села: як там стара мати, хозяйка, бере з собою трошки рідної земельки на чужину. „Батьківське поле" було дорогоцінним скарбом і важко з ним було прощатися! Цікаво, що навіть у колишніх глитаів — павуків-як от „Хозяін" того ж-таки Карпенка-Караго — було своє глитаівське, але тепле відношення до земельки, до хазяйства... Та цим Хозяіном — керувала не тільки жадоба багацтва, він не тілько був „Павук" — собиратель; він і любив земельку, кохався у хозяйстві. Воно його цікавило. Тепер більшість і рядових хліборобів і „павуків" – дивиться на землю, тілько як на крам. Тілько й чуєш:, оце ми з ним добре заробили; купили десятину по 360 карбованців, - весною, а в осени продам по 400". Якось не йде думка в голову про те, щоб зробити там щось лучче в хозяйстві, позбутися вівсюгів, бурьяну, побільшити на якийсь десяток — другий пудів врожай; — де-ж таки там! То возжайся з тим хозяйством, поки там його до ума доведеш, а го ось тобі завше свіжа, жива копійка! Купив весною, продав у осени; знов купив весною і т. д.
І новертається земелька в крам, а хлібороби в якихсь перекупщиків. А звісно, що там, де блисне хоч на короткий час якось змога, майже нічого не роблячи, зірвати копійку, — зараз збирається брудна, темна, хижацька зграя ріжних посередників-спеціалистів видурити гроші. Такі посередники більш усього ведуть свої діла„на запродажних"; „купчі" робить вони не люблять, бо з „купчою" можно нажити собі тілько клопоту; друге діло „запродажна": чого тілько тут не можна зробити! Можно свого брата мужика — навіть живцем зісти!
Можна робити усякі „фокуси": продати один шматок землі за місяць трьом покупцям; вернути продану землю першому хозяіну і знов кому небудь продати. Цікаво, що ці добродії, „земельні-посредники" не приходять з чужої сторони, а це свої-ж селяне — так званий ,просв..щенный элементЪ, — од якого борони Господи у ночі усякого, кому життя ще не обридло! Це те сміття селянського життя що одержує своє виховання в пивних з граммофоном у день, а у ночи по тих „молодицях та вдовах", яким море по коліно". Що там слухати стараго батька— „мужика", которий „не понимає ні которой образованности", та раз-у-раз бути на тяжкій роботі, побиватися коло хозяйства, ходити брудним, засмальцованим, коли можно „найшовши підходящого дурака" — зірвати з нього, скілько трапиться, пити, гуляти, носити „лакири" (чоботи-охвицерські!), сорочку жовтогорячого кольору, вештатись по селу „з гармо-нею",— проводити весело времья з „лушками", нема краще, словом, як бути „аблакатом". Ну, а нема „д..ловЪ" —, і стає „на счеть денегЪ трудно", можно комори, погріба потрусити, залізти комусь „при случа.." у кишеню, благо ніж за халявою є у кожного такого „аблаката"...
І от, по цих думках, находить мимоволі таке питання: по наших тепер волостях сидять за писарів люде з недуже то великою освітою, багато по між ними навіть таких, що й з ,грамматикой не вЪ сильной дружб..” — і знають вони своє тілько механично поставлене ділопроізводство—однак на Ti гроші, які вони одержують за рік (1200-1500 карбованців) — можно було мати за писаря —  людину з вищою освітою-корисну, котрий би, даваючи селянам юридичну допомогу, вирвав би за рік не один десяток жертв з пазурів сельських аблакатів — цього сміття селянського життя. Питання про юридичну допомогу на селі, це пекуче питання, і віримо, життя як-небудь порішить його незабаром.


О.  Г-ко.