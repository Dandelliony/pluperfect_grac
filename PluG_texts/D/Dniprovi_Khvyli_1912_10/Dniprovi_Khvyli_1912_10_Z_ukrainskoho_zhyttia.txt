З украінського життя.
У Катеринославщині.


Гулянка катеринославськоі “Просвіти.”
26 і 27 мая катеринославська „Просвіта" упоряжає на користь своєї філіі в с. Мануйлсвці гулянку в Потьомкинському паркові. Підчас гулянки гратиме воєнний оркестр, співатиме хор, кобзарь Гр. Кожушко, показиватимуть малюнки кине-матографа. Буде улаштовано „ Сорочинський ярмарок", на якому продаватимуться ріжні народні вироби, спеціяльно замовлені в Полтавському земському складі: деревляні ножички, коробочки, дзеркальця, рямці для карточок; вишивані галстуки, мережки, хусточки, рушники, плахти; глиняні глечики, мисоч-ки, тарілочки і т. ин. Продаватимуться листовні украінські картки, цвіти і ласощі. Українська вистава в с. Дієвці од-булась 20 мая в помешканні П. Наріжного по Головній вулиці. Ставили пьєсу „Розумний і дурень".
Грали місцеві любителі під орудою Т. Гладченка. В антрактах грав селянський духовий оркестр під орудою П. Білецького. Українські назви вулиць у Катеринославі. Недавно городська дума постановила за порадою проф. Д. І.Єварницького надати де яким улицям у Катеринославі історичні назви замість тих, що не мають ніякого звязку з місцевим краєм, а часто не мають і ніякого глузду. Тепер будуть у нас улиці: Кошова, Радна, Бунчукова, Запорожська, Гайдамацька, Хмельницького, Гетьманська, Половицька, Сіркова. На двох улицях (що перерізують Лагерну) уже прибито нові таблиці: "Гетманская" і „Хмельницкая".
Нагадаємо тута, що в Новомосковську вже кілька років істнують назви головних улиць: запорожська, паланочна, кошова, гетьманська, Калнишевського, половицька.
Лекція проф. Д І. Єварницького.
Проф. Д. І. Єварницький прочитав 5 мая лекцію про Запорожжа в Новомосковську, в залі Ремісничої школи, на користь тіє школи. Зала була повна слухачів.
Музей A. H. Поля збогатився не давно дуже цінними річами з церкви с. Вольного Новомосковського повіту. Серед тих річей звертають на себе особливу увагу: чудовий різний деревляний хрест; слуцький двохкольоровий пояс; риза XVIII ст.; кілька рукописів XVII віку, писаних українською; мовою привісний срібний янгол, дві срібні лампади XVIII в.; кадильниця і лжиця – теж XVIII в., з датою; два образи в рямках стилю „рококо"; плащаниця та инше.
Український театр у Катеринославі.
Труппа А. Суходольского, що грає в літньому театрі громадського зібрання, виставила досі такі пьєси: Хмара, Маруся Богуславка, Воскресеніє, Суламіфь, Нещасне кохання, Ясні зорі, Загублений рай, Каторжна, Блудний син, Жидівка-Вихрестка, Невольник. В усіх пєсах на першому плані танці та співи, навіть там, де іх в автора й немає. Публіка охоче одвідує вистави, і великий жаль, що д. Суходольський не привчає і до більш серозного репертуару.
Участь „Просвіти" в святі білоі ромашки. 5-го й 6-го мая у Катеринославі одбувалося „свято білоі ромашки", улаштоване Лігою боротьби з туберкульозом. У святі взяла участь і наша „Просвіта", яка виставила своїх зборщиків у с. Мануйлівці. Просвітяне зібрали до своїх карнавок біля 60 руб., сума не така вже й мала, коли взяти на увагу, що збірано на селі, і що до корнавок кидано переважно самі мідяки. Люде дуже охоче зустрічали зборщиків і роскупили усі квіточки. Була думка роздавати украінські плакати про туберкульоз, але „Ліга" постановила не роздавати ніяких плакатів і не уряжати читаннів.
Цінний дар музеєві А. Н. Поля. Недавно удова по небіжчикові А. Н. Полю Ольга Семеновна Поль подарувала музеєві усі свої цінні колєкції, що залишились після ії чоловіка. Колєкції самі по собі складають цілий музей: тута маємо 522 предметів камяного віку, 84 бронзового, 632 з стародавніх грецьких колоній, 356 предметів скифськоі старовини, 322 княжих часів, 281 запорожської і взагалі козацькоі старовини, 241 усякоі зборі, 276 предметів, що стосуються етнографіі, 2060 монет; усього 4773 номера. Окрім того в збірку пані Поль увіходять картини, гравюри, багацько фарфору, емалі, бронзи, камеів, гем та иншого. Директор Музею проф. Д. І. Єварницький гадає тепер умісити запорожський одділ у великій центральній залі, бо він тепер дуже поширюється подарунком пані Поль.
Українські спектаклі в с. Перещепиній Новомоск. пов. 25, 26 і 26 мая в Народньому Домі в. с. Перещепиній гуртком любителів з Нижнє-дніпровського буде виставлено такі пьЄси: Недолюдки, Жидівка-вихрестка, Суєта. В половині іюня збірається зробити свою виставу і місцева „Просвіта".