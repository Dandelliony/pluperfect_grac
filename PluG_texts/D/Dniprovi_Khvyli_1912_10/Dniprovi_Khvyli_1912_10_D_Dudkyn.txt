Екзамен.
(З натури).


> mary: Учителі й учительки всього повіту получили від земства звістку,що екзамени в земських школах будуть з 25-го апріля по 24 мая. День іспиту назначає, по власному бажанню, сам екзаменатор, яким звичайно бував хто небудь із членів Повітового Совіту.
Екзаменатором в Татарівській школі повинен бути сам пан інспектор. Учительки трохи боялись його і занималися перед Великоднем аж до пятого (святки ж були в тім році 9-го апріля).
Пьятого, після обід, у сусіднє село до колеги-вчителя несподівано приіхав інспектор. Він був там увесь день, і вже смерком поїхав з учителем у Татарівку до панотця ночувать. Проізжаючи поуз школу, заслав учителя до учительок сказати ім, щоб вони завтра, в сім годин
ранку, зібрали школярів, бо він має намір зробити екзамен.
— Ви теж приведіть своїх учнів сюди в школу, в ту саму добу, казав він, прощаючись з ним.
Учительки трохи эбентежелись од цієі приємної звістки. Вони обидві жили завше в школі, обзавелися хазяйствечком, і перед святом було ім діла-діла! Великдень!.. кому-кому а хазяйкам роботи перед ним найбільше! То те, то се; там трохи, та в другім, третім місті крапелька і — гляди — набіжить стільки, що всі святки тіло ниє та болить, і не милі ім всі ласощі, які так щиро готовили та доглядали...
Ото-ж і в учительок було того „малого" діла до схочу. Саме помазали й треба було причепуряти в кімнатах та й спекти, що треба, а тут — нахаба. Прийшлося на швидку руку упорядкувати трохи в хатах та засісти писать журнали, які за останній тиждень (як водиться) не були позаписувані.
Але все це нічого-б, а де взяти тих школярів! Деякі з них живуть за три верстви від школи, або й дальше. Баба-сторожка не хоче йти за ними. „Мені й так діла, — каже,-до біса з пребіркою... Бігай ще й за школярами!.. Це не моє діло: я не повинна цього робити"... Коли-б це в друге времья, то вчителька грюкнула-б дверима та й пішла до себе в кімнату (іхні розмови завжди були з таким фіналом),— а тут прийшлося ледве не прохати сторожку сходити за деякими школярами, а уже тих послать до других, щоб прийшли завтра годин у шість.
Наступило страшне „завтра".
Школярі зібралися, ледве сонечко зійшло. З самоі шостоі години учителька возилася з своїми учнями.
Ій здавалось, що той не так каже, а другий зовсім забув писать; той забув байку, а та не вміє читать...
Вона сердилась і кричала на них. ій здавалось, що вони проваляться, бо нічого не знають, і вона турбовалась. Стурбованість учительки перейшла потроху й на школярів.
Особливо-ж зтурбована була помошниця: молоденька, торік скін чивша гімназію, панночка. Вчителькою вона зробилась після Різдвяних свят, в кінці січня, і ще й разу не бачила інспектора. Хоча те, що вгледиш його, не дуже помага. Иноді так буває, що десять раз — бачив, адже, як приіде „начальство", то й не писнеш, тільки дріжиш та щось таке несеш, що як би сказав тобі за це коли другим часом, то здивувався б. Хай би страшний дуже був цей інспектор, знала, що вкусе, або що, — а тож ні: чоловік, як чоловік!
Присікається хіба до чого та погримає трохи, коли негаразд що, та й yce!...
Інспектор теж не дуже пізно встав. Він схопився ще шости годин не було. Прибрався чепурненько.
Хоч і „начальство", а все-ж таки то — панночки, й нічогенькі із себе обидві, а він не від того був, щоб попишатися перед гарненьким личком дівочим.
Прибравшись, причепурившись — за ціпок та потихесеньку з хати.
На дворі спіймав його панотець і почав допитуватись, куди се він простує так рано: не івши, не пивши.
— Та піду трохи пройдуся. Ранок такий чудовий, — одурив панотця інспектор, коли можливо сказати про таку високу „персону", що вона вміє трохи дурити! Він сказав, що піде погуляти в степ, — який зеленим блискучим килимом простягся: за поповими ворітьми, — а тим часом попрямував у школу, до якоі: було верстов з0-дві від панотцевоі оселі.
Панотець жив у власнім будинку на кінці другого села, яке було поруч з Татарівкою, неначе зливалося з нею в одно величезне село, й належало, разом з деякими хуторами, до одного Татарівського приходу. > mary: У половині на сьому, ледве ледве вчительки сіли за стіл, щоб похапцем випити по чашечці ріденького чаю з сухим, погано випеченим хлібом (бачте, печі в школах погані!), — коли двері — рип, і в них зьявилась постать інспектора. Стоіть собі на порозі ще й усміхається...
Чай облишили... Припрошують інспектора, але він не хоче чаю, а просить збірати учнів.
Панночки побігли до школярів, а інспектор пішов у другу хату.
Завідующа скликала школярів у клас, поперекладала на столі журнали, розіклала листи чистого папіру, карандаши, порозставляла стільці, озирнула все і всіх критичним поглядом, і пішла по інспектора, що лишився у неі в кімнаті дожидатись панотця.
Нічого робить, а — може — й нарочито,— хто його знає? я-ж у голову до нього не заглядав, — він почав з цікавістю передивлятись книги на столі в учительки.
— еге-ге! — пробуркотів він, угле-дівши „Кобзаря" і ще де-які книжечки украінською мовою писані...
Узяв номер „Кіевской Мысли", який лежав тут же, й почав пробігатиочима.
Далі вгледів — і підійшов до бюста
Шевченкового, що висів заквітчаний різнобарвними робленими квітами, в передньому вуглі. Похитав головою... Але почувши що иде вчителька, одійшов до столу. Мимойдучи,зазирнув ще й на шахву (не знаю,що вже там думав він знайти!), взяв у руки газету і сів на стілець.
— ﻿﻿Це ви виписуєте? — спитав він учительку, ледве та одхилила двері.
— ﻿﻿Я... А що таке?!
— ﻿﻿Та воно нічого, але... знаєте,.. це поганенька трохи газета і дорога
для вас... Я порадив-би вам виписати „Земщину": не дорога й гарна річ. Ось я нехай пришлю вам декільки номерів продивитеся.
— ﻿﻿Добре... Але...
— ﻿﻿Потім у вас тут книжечки на вкраїнській мові...
— ﻿﻿А це що у вас? — спитав він
перелякану вчительку, показуючи пальцем на бюст Шевченка: — Бог,
чи що?.. Єге-ге, так не можна... Ви украінофілка, — я це давно вже примічав... Погано, погано... — і він прищурив свої банькаті очі.
— А ким же нам бути? — почувся хрипкий бас панотця, який саме
увійшов в кімнату, сердитий-пере-сердитий на інспектора за те, що той утік, і чув, як він назвав учительку украінофілкою.
— Чим же нам буть? Ми — украінці, ми — украінофіли всі, бо не кацапи. Як би я народився серед кацапів і від кацапів, то був би кацап,а то як не верти — а я — хохол, ним і зостанусь до-віку. Як з кацапа не зробиш украінця, так і з украінця не зробиш кацапа. Щось у них залишиться своє, самостійне, рідне ім...
Інспектор здивовано глянув на його, і пішов мерщій у клас. Учителька з панотцем пішла за ним слідом.
Було вже начало восьмоі години.
Інспектор проказав дихтовку, і почав питать задачи.
Він був сердитий і кусав свого рудого вуса та щипав ріденьку борідку.
Вчителя з школярами все не було, і це ще дужче сердило його: „Як же так? Як він смів ослухатись!
Вже-ж вісім годин, а я казав у сім...
Ось прийшов і вчитель. „Начальство" так і напосілось на його.
— Я-ж що вам казав? — У сім годин тут буть, а ви? Он уже вісім зараз буде...
— Я.. я... Мені-ж чотирі верстви, почав той несміливо.
Але, куди там! Не дасть і слова
промовить.


— Так не можна! Треба виконувати накази начальства... Нам таких учителів не треба...
— А це що у вас таке? Чого у вас не позаписувано, коли й що задавалось дітям по Закону Божому?
кричав він, перегортаючи журнал.
— ﻿﻿Та то я сам... — почав панотець.
И не слуха!
— ﻿﻿А ось помилка... Що-ж ви за вчитель, коли самі помилки робите!?
Він, весь червоний, уставив свої очі на бідного вчителя, який ладен був провалитися, й щось бубонів собі під носа, перевертаючи украінські слова на російський лад. Круг його стояли діти і дивилися то на грізне „начальство", то на свого учителя.
Нарешті інспектор трохи одійшов, звелів йому посадовити переляканих школярів і загадав учительці проказати ім дихтовку, а сам питав других задачи.
Дихтовку скінчили...інспектор почав питать задачи тих і других.
Школярі були перелякані. Деякі
мовчали, широко розкривши на його очи, а з-де-бильш, особливо вчителеві, казали з ляку таку нісенітницю,
що учитель тяг себе за вуса з такою силою, наче хотів іх вискубти вкінець.
У класі робилось щось чудне!
Інспектор питав задачи, панотець — закон та молитви, а учителька — читать. Все це, щоб хутчіше, бо школярів душ тридцять, а часу обмаль...
Помошниця-ж тим часом сиділа в другому класі з своїми школярами, які теж позбігалися, прочувши що хтось приїхав. З першого класу чутно було сюди крики інспектора.
Учителька перелякано прислухалась... Вона була бліда, руки й ноги 1й дріжали.
Школярі сиділи зразу тихо-тихо,
здиновано дивлячись на „свою вчительку", але потроху осміліли й почали шопотіти між собою.
Пройшла година... Друга... Третя... Десь далеко за стіною часи пробили дванадцяту...
Учителька все сиділа у себе в класі, і не випускала школярів на двір (інспектор, поспишаючись на поізд, теж не випускав, щоб не гаяти часу). Двері з обох класів виходили в одні сіни, і інспектор неодмінно повинен почути, як вибіжать діти.
Ось із другого класу вийшов у сіни інспектор з панотцем. Він щось сердито викрикував панотцеві, часто поминаючи ймення учителя.
Він трохи спізнився на станцію був голодний, і лаявся.
Вчитель без картуза провожав
його аж за ворота до возка і все
обчимсь прохав. Його ученики зовсім сіли в калюжу, і повимазувалися і учителя свого обхлюпали. Учні ж учительки вивезли, не посоромили своєї любоі Наталіі Степановни. Вона й сама не дуже злякалась „начальства", і школярі, дивлячись на неі, були певніші в собі, ніж чужі, на яких, ледве переступили порога,
мов грім, ударив сердитий крик інспектора. Учитель іхній ходив весь час переляканий, сіпав іх, підсказував не в лад — і вони ще дужче лякались, і нічого не знали.
Ось візок заторохтів. Учитель, лаючись, вернувся в клас.
Помощниця підождала ще хвилин пьять і, як інспекторського возка й слід занесло, нарешті випустила своїх школяриків. Веселою валкою з криком та сміхом вибігли вони на двір і мерщій до дому обідать, — а учителька іхня безсило впала на стілець — і гірко то жалібно заплакала. Голова ій боліла і нудило.
В другому ж класі учитель лаяв своїх школярів за те, що вони нічого не знали.
А вчителька, привітно всміхаючись, ласково росказувала дітям, які веселою, радісною валкою обступили ії, — що се був екзамен, що вони всі видержали, але інспектор казав, щоб ходили в школу аж до до пьятнацятого маю, бо не дасть свідства.
„Прощайте, Наталя Степановна! Прощайте... А я не прийду після провід... А правда, я найліпше знав?... питав маленький кругловидий хлопець.
„Ну, годі, годі вам, любі?. — казала панна Паталя: — біжіть лишень додому обідать"...
Через годину, пообідавши, всі три педагоги йшли до панотця (який повіз на станцію інспектора), щоб довідатись, що таке той казав йому...


Д.Дудкин.