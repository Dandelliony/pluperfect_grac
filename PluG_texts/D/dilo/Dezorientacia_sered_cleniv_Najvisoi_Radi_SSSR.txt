
МОСКВА, АТЕ. Більшість членів Найвищої Ради СССР та Ради Національностей прибула літаком до Москви на надзв. засідання Найвищої Ради СССР, що її скликано у звязку з ратифікуванням совітсько-німецького пакту про неаґресію.
Початок засідання був призначений на год. 14. Серед тих, що прибули на засідання Ради можна запримітити настрої повної дезорієнтації. Делєґати не вміють собі пояснити недавніх ходів уряду і партії, намагаючися за всяку ціну навязати контакт із членами ЦК. Тому, що бюро пропаґанди не видало ніяких інструкцій, партійні головачі оминають усякі звязки з делєґатами, щоб не рискувати власних поглядів на тему витвореної ситуації.
 — — — — — — — — — — — — — — — — — — –
ХАРЧЕВІ ЗАПАСИ
„ГУРТ”
Краєва гуртівня. Сп. з о. п.
доставляє до дому по гуртових цінах
Львів, Скарбківська 15. Тел. 211-26.
Відділи на провінції: Перемишль, Ягайлонська 16, тел. 283. Тернопіль, Руська 13, тел. 283. Стрий, Ринок 14, тел. 331.
 — — — — — — — — — — — — — — 
Еттінґера Бальсам На Мозолі
уживаємо проти нагнітиків і порепаної шкіри.
Склад і виріб
Аптика М. Еттінґера
Львів, пл. Голуховських 14.
 — — — — — — — — — — — — — — — –
Норвегія скріплює своє побережжя
ОСЛЬО, 29, 8, ПАТ. Норвезький уряд рішив скріпити охорону норвезького побережжя.Розпорядок торкається першого дивізіону контрторпедовців, 4 і 5 дивізіону торпедовців та 2. ескадри летунських сил.
У Франції пристосовують телє-радіофонічні кореспонденції до війни
ПАРИЖ, ПАТ. Урядовий денник проголосив три декрети міністерства народьної оборони, які управильнюють справу телєґрафічної, телєфонічної, радіотелєґрафічної та радіофонічної кореспонденції підчас війни.
Авдієнції у бритійського короля
ЛЬОНДОН, ПАТ. Король приняв на довшій авдієнції премієра Чемберлєна, опісля міністра війни Гора. Чемберлєн приняв провідника лейбуристів Ґрінвуда та провідника ліберальної опозиції Сінклєра.
Японський та китайський амбасадор у бритійськом міністерстві закордонних справ
У понеділок вечором японський амбасадор відвідав брит. м-во закордонних справ. Ще заки він вийшов, увійшов туди китайський амбасадор.
Поштовий звязок з Німеччиною
ВАРШАВА.ПАТ. З огляду на деякі комунікаційні труднощі, що їх викликали постанови німецької влади, кореспонденція до Німеччини може опізнитися.
 — — — — — — — — 
По широкому світі
ГОЛЯНДСЬКИЙ суд в Амстердамі оголосив банкротство банку Маннгаймера.
НІМЕЦЬКИЙ корабель „Европа” не причалив до Анґлії, як це було передбачено, лиш поспішно пливе до Німеччини.
ЯПОНЦІ зістрілили – як твердить Домеї – 19 совітських літаків.
СКАНДИНАВСЬКІ міністри закордонних справ відбудуть конференцію в Осльо.
ШВЕЦІЯ знов наладнала комунікацію з Німеччиною; на добу відходить до Німеччини один шведський поїзд.
