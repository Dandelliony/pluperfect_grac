
Німецька дипльоматія робить останні зусилля, щоб прорвати фронт бльоку держав, що його далі монтує Велика Британія на спілку з Францією. „Газета Польська” в кореспонденції з Льондону пише про вислід отих німецьких зусиль ось-що:
„У висліді Гітлєр довів до ізоляції Німеччини. Японія та Еспанія вже відпали від „осі”, Італія вичікує дальшого розвитку подій, не виявляючи бажання взяти участь у війні. Драматичні поклики Гітлєра до Мусолінія – як твердять у Льондоні – не мають успіху. Рим або спинює Берлін, або тримається у резерві. Гра Совітів невиразна і більш ніж сумнівне, чи німці знайдуть у них справдішнього партнера. Туреччина і цілий балканський бльок ставляться льояльно до антинімецького бльоку. У Мадярщині зростає опір проти натиску Німеччини. Швеція видає заборону вивозити сировину.”
З уваги на таке міжнароднє становище, що в оцінці кореспондента „Газети Польської” рівняється ізоляції Німеччини, в німецькому громадянстві має панувати настрій далекий від захоплення.
 — — — — — — — — — — — — — — — — — — — — — — — — — — — — — — — — — — — — — — — — — — — — — -
МЕБЛІ
їдальні, спальні, комб. кімнати, кухні, крамничні урядження
в українській кооперативі „АРХО”
Львів, ул. Красіцьких 18. Тел. 272 – 04.
