Діяльність Мануйлівськоі «Просвіти» въ 1911 році.
(з докладу Ради на загальних зборах 19-го февраля 1912 р). 
Товариство «Просвіта» у с. Мануйловці в 1911 році вступило в життя, організувавши для планомірноі праці секціі: «Літературно-Бібліотечну», та «Драматичну» і «Видавничу» Комісію. Літ.-Бібл. Секція дбала про власну бібліотеку, про улаштування лекцій та читаннів, про поширення украінських книжок та журналів. Драматична секція уряджала публічні вистави у власному помешканні і по инших місцях. Вистави мали гарний успех. Майже у кожній виставі брала участь укр. артистка Н. М. Дорошенко, дійсний член т-ва. З не-членів т-ва у драматичних виставах брали участь д-ки Андрущенко, Гарькавцева, Жукова; дд. Науменко і Шаплик, яким товариство складає щиру подяку. Видавнича Комісія дбала про власне видавництво. Окрім звичайних вистав одбувались ще вистави та концерти, присвячені письменникам аба певним подіям з життя самого товариства. 
Роковини смерти Бориса Грінченка пошановано виставою пьєси «Нахмарило»; перед початком вистави Д. І. Дорошенко прочитав реферат про життя і діяльність славного письменника і громадського діяча. У той же самий день у церкві було однравлено пянихиду по небіжчикові. В 50-ті роковини смерти Тараса Шевченка 26 февраля одправлено панихиду в місцевій церкві, перед початком панихиди пан-отець сказав промову, а після панихиди збірали жертви на памьятник поетові. Пізніше, в марті одбувся шевченківський концерт в будинку т-ва, з вступним словом, при участи власного хору «Просвіти». Спільними силами «Просвіти» і Ради бібліотеки Нижнєдніпровських майстерень улаштовано було шевченкове свято в столовій тих майстерень, знов з вступним словом про Поета.
В роковини посвяти будинка «Просвіти» уряжено було Кобзарський Концерт, з участю кобзарів: Кожушка, Кучеренка, Пасюги й Гащенка. Співав і хор Просвіти. Вступне слово про кобзарство на Украіні і пояснення давав Д. І. Дорошенко. На новий рік було уряджено дитячу ялинку; на цій ялинці було більш 200 дітей. Лєкцій та читанннів «Просвіті» не було дозволено. 
Т-во одгукувалось на великі втрати, понесені украінським громадянством у 1911 році, посилавши телеграми з приводу смерти Ганни Барвінок, Григорія Шерстюка і Архипа Тесленка. В столітні роковини народження батька літературного відродження Галицькоі Украіни, Маркіяна Шашкевича, було вислано телеграму з привітанням до закордонних земляків.
Влітку т-во мало велику приємність вітати у себе хлібом-сіллю дорогих земляків з Буковини — екскурсію народніх учителів під проводом д. Сімовича. Коли в августі минулого року мав одбутися в Москві зьізд земских діячів по народній освіті, то Рада т-ва повідомила Бюро Зьізду, що вона має прислати свого представника з докладом, але Бюро одмовилось прийняти представника нашого товариства. 
Минулого року засідання Ради одбувались що тижня. Загальні збори скликано двічі. Членські вкладки заплатили 44 особи, нових членів прибуло 12. Рада т-ва складалась щ 9 членів: Ф. Ф. Сторубель (голова), Т. С. Митрус (тов. голови), Д. К. Ризоль (скарбник), Т. Д. Татарин (писарь), члени — І. С. Гавриленко, А. С. КалистиЙ, Ф. О. Корнієнко. К. І. Слюсаренко, В. І. Герус. На початку року д. Корнієкно зрікся, і його заступив М. М. Томільченко, а коли виступив з Ради і д. Томільченко, то його місце заступив І. В. Чорний. Членами Ревизійноі Комісіі були: А. С. Вірковський, М. К. емець і І. Т. Лазько.
З докладу Літературно-Бібліотечноі Сексіі. 
Праця секціі в загальних рисах зводилась до упорядкування просвітянськоі бібліотеки-читальні для членів т-ва, влаштування лєкцій і читаннів, передплачуванні й поширюванні часописів та книжок. У секціі рахується 20 членів. З початку члени секціі вносили вкладку по 10 к. що-місяця і усіх грошей назбіралось 10 р. 70 к. 
На 1 января 1912 року в бібліотеці т-ва рахувалось книжок, карток, малюнків, портретів, на 819 р. 27 к., з яких на 420 руб. 27 коп. поступило на продаж, а решта — на 399 р. поступила до бібліотеки. Подаровано до бібліотеки й російських книжок біля 200 томів, але іх ще не оцінено.
Секція брала на себе комісію в передилачуванні часописів. В 1911 році через секцію передплачувано 23 прим. «Ради», 17 прим. «Засіва», 10 пр. «Рідного Краю», 8 прим. «Літ-.Наук. Вістника», 8 пр. «Рілля», 4 пр. «Світла» і 1 пр. «Письма з Просвіти». Книжок росповсюджено через секція 432 р. 1 к.
Що до улаштування лєкцій та читаннів, то тут секція зробила ось що. На початку 1911 року було влаштовано ялинку для дітей при великій допомозі працею та грішми Катеринославських просвітян. Народніх читаннів пощастило зробити тільки два: «Без хліба» Грінченка (читала Н. Дорошенко) і «Хата» його ж (читав М. Емець). Для читаннів Рада т-ва придбала чарівний лихтарь, а д. М. Павлов з Харькова подарував 16 малюнків. Инших читаннів та лєкцій (біографія Шевченка Кукулевського, реферат Т. Краснопільського про Шевченка, лєкцій пр. Д. І. Яворницького по історіі Запорожжа, Н. Дорошенковоі про М. Вовчка та кріпаччину, М. Гладченко про сільське хазяйство) не дозволено. 
Секція мала видатків у 1911 році 408 руб. 41 к., прибутків 532 р. 91 к. Чистого прибутку залишилось 124 р. 50 к. 
З докладу Драматичноі Секціі
У минулому році діяльність Драматичноі Секціі треба уважати більш-менш продуктивною, коли взяти на увагу засоби й обставини, серед яких ій довелось працювати. Убогі сценічні засоби, які обмежували вибір пьєс для постановки, та брак відповідних артистичних сил, ще дуже молодих за-для того, щоб подолати труднощі ріжних пьєс нового репертуару, все це пришумувало вибірати тільки такі драматичні твори, які були б під силу виконавцям і які можна виставляти на нашій тісній і убогій що-до приладів сцені. 
Головною метою секціі при виборі пьєс було привчити місцеве громадянство до серьйозного репертуару, без тоі балаганноі засмажки, котра, на великий жаль, панує в більшості аматорських гуртків і котра псує смак глядачів, привчаючи іх дивитись на театр, як на сміхотворну забавку. На думку секціі глядачі ставились до діяльности іі прихильно. У минулому році одбулось 15 вистав; пьєси ставлено такі: Розумний і дурень, Безталанна, Наймичка, Зімовий вечір, Бурлака, Нахмарило, Борці за мріі, Чумаки, Батькова казка, Степовий гість, Крути та не перекручуй та ин. 
Загального прибутку вистави дали 830 р. 35 к., себ то на круг по 48 р. 85 к.; чистого прибутку 304 р. 94 к., або 17 руб, 93 к. на виставу. 
Концертів було два: один памьяти Т. Г. Шевченка в 50-ті роковини його смерти, другий — кобзарський. 
Загальні збори 19 февраля 1912 року. 
На збори прибуло 36 дійсних членів т-ва. Головою зборів обібрано було М. К. Емця. Збори розглянули такі справи: затверження нових членів т-ва; вибір почесних членів; доклади Ради, скарбника, муз.-драматичноі секціі, літ.-бібл. Секціі, Видавничоі Комісіі і Ревизійноі Коміссіі; вибір членів Ради і Ревизійноі Комісіі; біжучі справи.
Збори приняли у члени т-ва 20 кандидатів, предложених Радою. На пропозицію Ради обібрано почесними членами т-ва: Анатоля Хведоровича Куліченка, Миколу Васильовича Бикова і Володимира Миколаєвича Хрінникова — за іх матеріальну допомогу товариству. Вислухавши доклади, збори прийняли іх. Постановлено було висловити щиру подяку регентові хору «Просвіти» І. Я. Евсеєвському за його дуже корисну працю для товариства. Дозволено було муз. -драматичній секціі уряжати сімейно-танцювальні вечірки для членів т-ва та іх родин. 
До Ради обібрано (по порядку голосів): Д. Ризоля, К. Слюсаренка, Ф. Сторубля, Н. Дорошенкову, І. Чорного, І. Гавриленка, В. Геруса, І. Чорнорота і Т. Грабового. Кандидатами: Т. Татарина і Т. Митруса. Членами Ревизійноі Коміссіі: А. Вірковського, М. Емця і А. Шарпила. Кандидатами до неі: Ю. Діденка і Гр. Корнієнка. 

