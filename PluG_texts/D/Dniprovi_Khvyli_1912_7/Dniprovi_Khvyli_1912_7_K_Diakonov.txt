В Безсоння.
Давно вже ніч, а сну нема…
С-під рясен в душу, крадькома
Проміння яснеє линуло, 
Здірнула, згинула пітьма, 
Захвилювалося минуле…

О, Музо ясная, навчи
Забути край, де у-ночі
Тьох-тьохка соловейко в вишнях, 
Пересміхаються сичі,
Гуляє море нив роскішних…

З Донця, немов русальчин спів,
Дзюрчать колеса у млинів, 
З левад пахтить весняним цвітом,
А місяць землю затопив
Своім мяким таємним світом…

Геть-геть, погосту вдарив дзвін, 
Луною роскотився вплин…
Гукнув, замер… Мов ждав одвіта…
Не бійся, зоре, Бог один, 
А більш ніхто нас не приміте!...

І серед зоряноі мли
Все далі-далі ми пливли
У переквітчаному човні, —
Вінки рожевиі плели, 
Пісні складали тихомовні…

І так здавалося мені, 
Що то зьявлялось все у сні, 
Немов вело все по дорозі
У світлу казку, по весні, 
Або-ж—у райському чертозі….

Пливли все далі… А між тим, 
Навкруг, полотнищем густим,
Широка хмара простяглася, 
Загуркотів здалека грім,
І блискавиця зайнялася…

Підкралась нишком, золота, 
Схопила Музу в тенета,
Наслала чари нед чарами, 
І счезла з нею, як мета, 
За парчовими килимами…

Розшматувала, мов на глум, 
Всі струни лехкокрилих дум, 
Зглушила въ серці щастя згуки, 
Замордувала вільний ум
В обіймах мли, нудьги, та муки…

Поет, Поет! Чи знаєш ти, 
З якої сили — висоти, 
Якою славною добою, 
До тебе линуть муки ті, 
Сповиті творчою журбою?..
Душею ми і ночі, й дні 
Рвемося в небо, мов у сні, 
З землею-ж нас спліта коріння, 
Обмите в темній глибині
Пречистим джерелом творіння… 

І скілько-б сліз ми не лили, 
Які-б тенета не плели, — 
Не вдержать мріі біля себе…
Ми — діти грішноі землі, 
Іі-ж чертог — високе небо… 
