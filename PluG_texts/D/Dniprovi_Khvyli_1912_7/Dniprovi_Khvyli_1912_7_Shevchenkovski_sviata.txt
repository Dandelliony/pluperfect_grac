Шевченковські свята. 
У новоросійську роковини Шевченкові святкована 4 марта в Нардньому домі Програма вечора складалася з короткоі біогріфіі Шевченка, прочитаноі А. Лютницьким, вистави «Назара Стодолі» і двох концертних одділів: спів, декламація, живі картини. Зал було прикрашено в укр. стилі. По кіосках продавалися книжки, портрети, откритки і т. инш. Загальноі виручки було 416 руб. 87 коп., видатків 283 р. 68 к. чистого прибутку 133 р. 19 к., які повернуто на памьятник Шевченкові: роспорядчиком вечорі був Ст. Ерастов.
У Полтаві Шевченковське свято відбулося 7 марта, заходами місцевих товариств: «Боян» та «Гурток». Програм складався з співів. «Заповіт» вислухано стоячи. Театр, де був концерт, був повний. Вечір як з художнього, так і з матеріяльного боку пройшов гарно. Ні реферату, ні вступного слова не було.
8 марта Шевченківський вечір одбувся у Мотіславлі (на Могилевщині); влаштовано його украінською труппою Чарновського та Волкова. Програм: «Назара Стодоля», жива картина: Т. Шевченко між утвореними ним типами», «Заповіт» (чоловічий гор) і «жалібний март» (мішаний хор). Була думка ознайомити публіку з життям та творами Кобзаря, але у цілому місті не знайшлося біографіі поета. У той саме день, коли відбувся вечір, артисти згаданоі трупи правили в соборі панахиду по поетові. 
У Киіві Шевченківський вечір впорядив Украінський клуб 9 марта в театрі Садовського. Реферат адміністрація недозволило. Коли порівняти сьогоднішній вечір з попередніми, то треба признати його невдалим: з співів були такі речі, що зовсім не підходили до Шевченківського вечора, була й любительська декламація по книзі. Вечір не мав у собі урочистости й скидався на звичайний артистичний вечір. Збору цей вечір дав 700 руб., при цінах бенефісних. 
У Петербурзі Шевченківське свято відбулося, після великих клопотів, 9 марта; у великому залі «Палаца Спортин» уряжено було концерта, роспорядчиками були старшини клубу «Громада», на впорядження вечора витрачено 2 тис. карб. Вступного слова не було, а заміть його д. Арабажин продекламував «Як би ви знали, паничі». Виступали в концертному відділі такі артисти, як д. Алчевський, Кіпоренко й инчі; кобзарь Кучеренко, якого закликано було «Громадою», проспівав кілька дум; хором клубу «Громади» керував артист Імперат. Театр д. Томашівський. Украінські артистки д-ки Затиркевич і Заньковецька провели сцену з пьєси «Дві семьі». Під час вечора в кіосках, зроблених в украінському стилі, йшов продаж украінських художніх програм, листовних карток, маленьких книжок творів Шевченка і «Кобзарів». 
У Камаьянці-Подільскому місцева «Просвіта» 10 марта вшанувала памьять Шевченка літературно-музично-вокальним вечором. Прочитано було два реферати, була декламація і співи, грав кобзарь-аматор. З художнього боку вечір пройшов дуже гарно. 
В Одесі Шевченківське свято 10-го марта в театрі «Гармонія», урядив музично-драматичний гурток «Украінська Хата». Програм вечора: «Жалібний марш», «Заповіт» (присутні слухали його стоячи), один акт з «Назара Стодолі», хорові й солові співи, декламаціі. Реферату не було, бо адміністрація заборонила читати по вкраінському. 
У Миколаєві, того ж таки 10 марта, відбулося свято у місцевій «Просвіти». Свято почалося вступним словом д. Литвина: «Життя та праця Т. Г. Шевченка». Далі виставлено було пьєсу Кропивницького «Невольник». Вечір закінчився апофеозом: в глибині сцени стояло погруддя поета, кругом його квітки та декоративні дерева, ззаду на рожевому фоні виділялися дві постаті, що уявляли Украіну та гетьмана, які вінчали Кобзаря лавровим вінком, збоку стояла Катерина з дитиною, а спереду седів хлопчик-поводарь; сцена була залита рожевим вогнем. Праворуч і ліворуч стояли хори «Просвіти» й співали «Заповіт» та «Кантату». «Заповіт» всі присутні слухали стоячи. Свято носило урочистий характер.
У Оренбурзі заходами місцевих украінців, 11 марта в народньому домі улаштовано було присвяченого памьяти Шевченка концерт. Спочатку прочитано було російською мовою реферата: Т. Г. Шевченко крѣпостное право», далі йшли співи і декламація. «Заповіт» публіка вислухала стоячи. На сцені стояло погруддя поета, пробране плахтами, рушниками та квітками. На публіку вечір зробив гарне вражіння.
У м. Печері, Брацлавському повіту, на Поділлі, 26 лютого в помешканні бібліотеки-читальні «Просвіта» одправлено було панахиду по Шевченкові; у вечорі одбувся літературно-вокальний вечір, декламували вірші й співали пісні з творів Шевченка. Слухачів зібралося богато. 
У с. Бугай, Ушицького повіту, на Поділлі, 26 лютого, при повному натовпі людей, в церкві, було одправлено панахиду; перед панахидою священник сказав проповідь, у якій зазначив, хто такий Шевченко і які його заслуги.
У Каневі 26 лютого, заходами місцевого гуртка, одправлено в соборі панахиду. 
У Родомі місцевий гурток украінців вшанував памьять великого кобзаря Украіни тим, що 25 та 26 лютого впорядкував у книгарні д. Суханського виставку украінських книжок, портрета поетового і оповісток про передилату украінських газет та журналів. Зробити що-небудь більшого гурток не мав спроможности.
У Тифлісі місцева украінська колонія впорядила 21 лютого вечір, присвячений памьяти Шевченка; прочитано коротеньку біогріфію поета, мішаний хор проспівав «Заповіт» і виставлено було «Назар Стодолю». 
У Катеринодарі 26 лютого заходами місцевих украінців, у військовому соборі було одправлено панахиду по Шевченкові, а 10-го марта у залі другого громадського зібрання відбулася літературно-музична вечірка, присвячена нашому поетові. Вечірка роспочалася рефератом д. Скотинського, а далі були декламаціі, співи й музика: співав військовий хор: у вечірці приймав участь і кобзарь Кожушко, що приіхав спеціяльно з Катеринославу. Вечір мав великий моральний успіх. Під час вечірки в кіосках жваво продавалися украінські кустарні вироби, картки й малюнки. Увесь прибуток од вечірки (на жаль, невеликий) йде на памьятник Шевченкові у Киіві. 
У Москві 26 лютого, при величезному натовпі народу, в церкві, що на Нікітській улиці, одправлено було панахиду по Шевченкові; співав хор великого Імператорського театру; у вечері украінська секція товариетва славянськоі культури та украінський музично-драматичний гурток «Кобзарь» впорядили обьєднане урочисте зібрання, яке роспочалося «Заповітом»; вступне слово прочитав приват-доцент В. І. Пічета, який розказав своі погляди на основні моменти та провідні ідеі творчости нашого Кобзаря. Після цього оперні артисти виконали композіціі на слова Шевченка. Композіціі виконувалися переважно молодих украінських авторів, переважно молодих украінських авторів, переважно д. Сениці. Потім сказав промову д. С. Петлюра («Драма в житті Шевченка»), а артисти д. д. Алчевський та Калінович виконали кільки номерів. Зібрання було закрито коротенькою промовою д. Хвостова.
У Мюнхені, в Баваріі (на Німеччині) істнує «украінська громади»; 17 марта вона святкувала 51-ій роковини смерти Шевченка «вечером украінських пісень». Співав баритон К. Тихоміров. Про вечір було оголошено великими афішами на німецькій мові. 
До виборів у 4-ту Думу. Громадянство почало вже лаштуватись до виборів. У Киіві місцеві кадети виставляють кандидатами присяжного повіреного Д. Н. Григоровича-Барського (по 1-ій куріі) і предсідателя правленія першого товариства взаємного страхування життя І. Н. Полторацького (по 2-ій куріі). На обидві кандидатури цілком пристали Киівські украінці. Обидва кандидати — свідомі украінці і видатні громадські діячі. Перший з них — гласний Киівськоі городськоі думи, а другий був губернським гласним у Чернигівському земстві.
Киівські праві (союзники і монархисти) постановили прилучитись підчас виборів до націоналістів, але з умовою, щоб у кандидати не виставляти Савенка (звісного ворога украінського народу), так що горопашний Савенко виставля свою кандидатуру аж у Черкасах. 
Одеські украінці виставляють самостійно свого кандидата, члена окружного суду С. П. Шелухина. 
У Полтаві спілка поступових партій виставля кандидатом од 1-оі куріі присяжного повіреного Г. Е. Старицького, а по 2-ій куріі письменника В. Г. Короленка.
Як поводяться з кобзарями. На станцію Крути Мос. Киів.-Ворон. Залізниці прибув кобзарь Ткаченко, з Сосницького повіту. Прибув він у ночі, годин у 3, і ліг спати. Служащі на станціі, побачивши кобзаря, збудили його, і попросили грати. Бідолаха — кобзарь, людина сліпа, мусив грати, бо треба ж істи. Начальник станціі д. Григоренко, побачивши кобзаря, ударив палицею по бандурі й заборонив грати!...
День «житнього колосу» в Киіві дав 76307 карб. 76 ½ коп. Всі ці гроші йдуть на допомогу голодним в східних губерніях.
М. К. Пимоненко. 28 марта у Киіві вмер відомий художник Микола Корнилієвич Пимоненко; народився він у Киіві у 1862 році; малювати вчився попереду у Киіві, в школі малювуння, яку заснував Мурашко, а потім у Петербурзі, в академіі художеств. З 1804 р. весь час він жив у Киіві; свідомим украінцем небіжчик не був, але для багатьох з своіх картин сюжети він брав з украінського життя. Копіі з малюнків М. К. Пимоненка нерідко можно зустрічати й на почтових картках. 
