Украінське мистецтво 
Виставка украінськоі архитектури в Петербурзі. З 1 по 12 марта у Петербурзі було одкрито виставку украінськоі архитектури. Улаштувала іі студенська украінська громада інституту гражданських інженерів; тут було представлено церковне будівництво, переважно XVII—XVIII в. в., старі жидівські школи, стародавні будинки, усякі архитектурні деталі (колони, кронштейни, сволоки, фронтони), зразки декорацій на стінах, окремні орнаменти і ескізи меблів та нових будинків. З архитекторів, що брали участь у виставці, треба зазначити д. д. Литвиненка, Шумова, Дяченка, Сулиного й Бондина. Експонати виставки звернули увагу громадянства на украінську архитектуру і зацікавили фахових архитекторів. 
Украінський художествений журнал.
У Киіві гурток украінців-художників та знавців украінськоі штуки захожується коло видання журнала, присвяченого нашому мистецтву. Виходитиме він через кожних два місяці і, крім статей по всім галузям украінського мистецтва, міститеме малюнки — зразки творчости наших художників й народних мас. 
Нові матеріали до артистичноі творчости Т. Г. Шевченка. Д-ій Фед. Сульєв подарував Киівському мійському музеєві власний альбом Шевченка; це невеличкого формату зшиток з одинадцатьома власноручними малюнками Ш-ка, які зроблено олівцем, пером та сепією під час подорожі поета на Вкраіні в 1859 році; той-же таки д. Сульєв дав у той самий музей медальон, в якому з одного боку невеличка фотографія Шевченка, а з другого волосся поета.
У Ризі. 11 марта тутешня украінська «Громада» улаштувала в помешканні купецького зібрання украінський вечір; члени товариства виставили пьєсу А. Володського «Панна Штукарка». Після спектаклю були танці. 
