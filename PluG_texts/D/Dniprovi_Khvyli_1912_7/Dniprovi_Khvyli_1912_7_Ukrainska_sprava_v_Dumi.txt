Украінська справа в Думі
Третя Дума доживає вже своі останні дні. Зосталось ій яких небудь два місяці роботи до того часу, як спочатку літа скінчиться іі строк і іі роспустять зосвім. Наближення нових виборів помічається уже і в теперішніх думських кругах; представники ріжних партій, обговорюючи всякі біжучі справи, так або інакше стараються підкреслити своі погляди, зьясувати своі відносини до правительства і виставити заслуги своєі партіі в думській роботі. Перед самим роспуском Думи на великодні свята двоє представників значних у Думі партій: д. Шидловський од октябристів і д. Мілюков од кадетів, у своіх промовах з приводу обрахунку («смѣты») міністерства внутрішних справ торкнулись і справ більш загального, більш широкого значіння. Ми не будемо говорити про зміст іхніх промов — про це писалося у свій час по всіх газетах — але зупинимось на тому, що сказали обидва промовці про украінську справу. Обидва вони згадували про украінство, але це, на жаль, ніде не було зазначено в газетах, навіть в украінській «Раді». Тимчасом обидві іх промови мають певну вагу, бо вони вийшли з уст видатних діячів, ватажків або лідерів партійних, як іх звуть. 
Д-ій Шидловський у своій промові забалакав, між иншим, про національну справу і сказав, що «за націоналізм треба уважати таке гасло, яке може зібрати до купи усіх громадян у державі, настановивши для кожного такі порядки, щоб кожен міг лічити собі за честь, за гордощі обороняти повагу своєі держави. Одначе, — додав посол — тепер під флагом націоналізму творяться зовсім инші діла». Золоті слова! — скажемо на це од себе: як би то пани октябристи завжди додержувались таких думок і здійснювали іх у житті! Але слідком за цим д. Шидловський показав, що він дбає за добрі порядки не для всіх націй: він згадав за євреів, за поляків, за финляндців. — усім ім треба, мовляв, дати пільгу; а про нас сказав тільки отаке: «Украинское движеніе — явленіе не новое, но оно имѣетъ мало значенія, ибо не имѣетъ корней въ странѣ, въ народѣ, а искуственно прививается сверху». Ну й утяв же пан Шидловський! І мудру ж загадку загадав! Тут що ні слово, то заковика. Украінський рух не новий, але має мало ваги; добре, нехай і так: коли він не новий, то значить, давній. Але як що давній, то певно має якісь «коріння» в народі, бо інакше як би він істнував? Пан Шидловський каже, що той рух шпучно прищеплюється зверху. Як це розуміти? Коли розуміти так, що украінський рух витворений освіченими людьми, то це ж скрізь так буває з кожним національним рухом. До чого тут теє «штучно»? Адже ж на що більше штучности і навязування зверху, як не в пропаганді думок самих октябристів! Але в цьому д. Шидловський нічого поганого для себе не бачить. Так на віщо цим докоряти саме украінству, яке являється таким простим, таким ясним і натуральним змаганням людей украінськоі породи зберегти свою національну особність і розвивати серед себе культуру та національній основі! 
Але як не виясняти загадкові слова Шидловського, смисл іх для нас неприхильний. А на практиці, у громадському житті октябристи зовсім уже недвозначно показують свою ворожнечу до украінства. Це ми добре бачимо хоча б і на «Русскій Правді», що істнує тільки завдяки 20000 субсідіі октябристського катеринославського земства. 
На другий день (17 марта) промовляв д. Мілюков, у значній мірі одповідаючи на промову д. Шидловського. Одповів він і на його сова про украінство. «Д-ій Шидловський, сказав Мілюков, викидає украінське питання з-поміж національних питаннів. Він його порішає дуже швидко, прилучаючись до поглядів графа Бобринського. Украінський рух, мовляв, рух наносний, він прищеплюється зверху, він не має коріннів. От як би він не йшов з Австріі, тоді б може, років 10 тому назад, депутат Шидловський мав би якесь право на це казати; він міг це сказати, як би не було поруч краіни, котра зовсім уже закріпила за укранською мовою значіння мови літературноі. Ви кажете: це з Австріі, це австрійська інтрига проти Росіі! Єге ж, панове, коли це інтрига, то я волів би, щоб це була російська інтрига проти Австріі, бо у нас 24 мільйони украінців, а в Австріі тільки 4 з половиною». 
Як бачимо, д. Мілюков має більш вірний погляд на украінство, ніж д. Шидловський. Він не обороняє украінства, не каже, що украінці виставляють цілком натуральні, і справедливі домагання, і що іх треба піддержати; ні, він тільки одкидає дурну вигадку, нібо украінство якась «австрійська інтрига» і заявля, що волів би, щоб украінський рух в Австріі був «російською інтригою», ніж навпаки; себ-то він бажає, щоб украінцям була така воля у Росіі, що украінці австрійські могли б завидувати ім і мріяти про те, щоб одійти од Росіі. Такий смисл має остання д. Мілюкова. Що-ж, спасибі і на тому! Д-ій Мілюков виявляє цим свій здоровий політичний розум, який добре розбирає державні російські потреби. А що він не виступає в обороні украінства, так як це могли би зробити самі украінці, то це тільки зайвий раз подає нам науку, що украінська справа тоді тільки як слід буде поставлена в Думі, коли там будуть украінські посли, які справді оборонятимуть інтереси украінського народу. Ні на кадетів, ні тим паче на октябристів, нема чого нам покладатись. Це добре видно з промов і октябристського і кадетського лідерів. 
