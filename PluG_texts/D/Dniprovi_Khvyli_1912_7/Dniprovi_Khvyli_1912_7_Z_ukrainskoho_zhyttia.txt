З украінського життя. 
Філія «Просвіти» у с. Перещепиній. 
28 марта у с. Перещепиній Новомосковського повіту обдулось свято відкриття філіі Катеринославськоі «Просвіти». З Катеринославу спеціяльно прибуло за-для цього двоє членів головноі Ради, які й оповістили офіціяльне відкриття філіі. У вечорі одбулись перші загальні установчі збори в хаті одного просвітянина. Одправлено було молебен, підсля якого пан-отець привітав усіх присутніх теплим словом і побажав «Просвіти» успіху в іі діяльности. Загальні збори установили список членів філіі: записалось усього 36 особ, здебільшого місцевих селян. Членську вкладку — 3 рублі постановлено було виплачувати, кому трудно одразу, невеликими частинами. Обміркувавши завдання філіі, постановлено звернути увагу на уряжування вистав, концертів, читаннів, улаштування бібліотеки-читальні для членів. Для вистав є в Перещепиній дуже гарне помешкання — театр «Народний Дом», який згодом може перейти цілком у володіння «Просвіти», бо чимало основателів і власників того театру записалося до «Просвіти». Філія має своє власне помешкання — одну кімнату в тій хаті, де одбулись загальні збори. На тій хаті прибито гарно вимальовану і обведену украінським узором таблицю з надписом «Просвіта». На зібранні було обібрано членів Ради, кандидатів до неі і членів ревизійноі комісіі. У Раду обібрані такі особи: Т. Є. Чуприна, І. Г. Кокамбо, Д. С. Перебийніс, В. М. Самійленко, Я. Ф. Торохтій і М. В. Артюхов; у кандидати обібрані: П. П. Жуковець, В. І. Кузнецов і І. П. Глущенко. У ревизійну комісі. обібрані: А. П. Кравченко, П. Т. Сачава і А. К. Кривка. 
Серед просвітян є кілька людей з артистичним хистом, які, склавши з себе драматичний гурток, дали з початку цього року кілька вистав. 31 янв. Виставлено було «Сто тисяч» і «На перші гулі»; 2 февр. Було улаштовано Шевченкове свято, з укр. рефератом В. Сучовика, співами, декламацією й виставою пьєси Кропивницького «Батьки та діти». У концерті брав участь і кобзарь Гр. Кожушко, спеціяльно закликаний за-для цього з Катеринославу. 1 вистави і концерт пройшли з гарним художнім та матеріяльним успіхом. За режисьора в гуртку д-ій Вит. Самійленко. На нашому малюнкові знято гурт учасників Шевченкового свята 2 февраля: артистів, декламаторів, успіх, що брали участь в упорядкуванні вечора; з правого боку біля портрета Шевченка — кобзарь Кожушко. 
Недуга письменників. Занедужали украінський публіцист і письменник М. Павлик (у Львові) і письмениця й перекладчиця, удоба небіжчика Бориса Гріненка, Марія Грінченко (Марія Загірня) у Киіві. 
10 марта у Киіві, в театрі м. Садовського виставлено було нову украінську оперу «роксоляну» Дениса Січинського. В російській Украіні виставлено іі у перше. 
Загальні збори Наукового товариства у Киіві одбулися 14 марта, в помешканні украінського клубу; прочитано було два доклада: 1) О. І. Левицького — «Церковні справі на Запорожжу в XVIII ст.» і 2) М. Порша — «Статистичний нарис про робітництво Украіни». Перший докладчик намалював картину відносин запорожського війська до Киівського митрополіта, схарактеризував церковний сход і звичай по-між низовими козаками і навів приклади відношення військовоі старшини і кошового духовенства. Що до докладу д. Порша, то в йому подано відомости про загальну кількість пролетаріату на Украіні і поділ його по головних професіях. Загальний висновок докладу: украінське робітництво, працюючи головно в підприємствах сезонових, невисокоі техніки, являється класом невисокоі громадськоі вартости. — Після докладів відбулися вибори нових членів, а потім засідання ради товариства, де обговорювалися біжучі справи. 
