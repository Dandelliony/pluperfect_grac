Новини нашого письменства 
Наукові праці украінською мовою у виданнях Петербургськоі Імператорськоі Академіі Наук. Найвища наукова інституція в Росіі — Академія Наук не тільки взагалі ставиться прихильно до украінськоі мови і письменства, але й сама друкує наукові праці по украінськи. Починаючи з 1904 року Академія видає «Сборники статей по славяноѣдѣнію». У І томі цього сборника уміщено такі статі украінською мовою: М. Грушевський «Звичайна схема руськоі історіі і справа раціонального укладу історіі східнього словянства»; його ж «Спірні питання староруськоі етнографіі» і «Єтнографічні категоріі й культурно-археологичні типи в сучасних студіях Східньоі Європи». У ІІ-му тому: Іван Франко «Притча про сліпця і хромця»; у ІІІ-му томі: — С. Томашівський «Єтнографічна карта Угорськоі Руси». Остання статя — велика розвідка на 90 сторінок великого формату; до неі долучено дуже гарну карту Угорськоі Руси у фарбах, два аршини завбільшки. 
Нові європейські переклади Шевченка. Останніми часами почало зьявлятися все більше перекладів з Шевченка на чужі мови. Німецька універсальна бібліотека Xenien-Verlag видала цілий томик поезій Шевченка в перекладі письменниці Юліі Шерман. Тепер заходиться вона коло біографіі Шевченка. Недавно появилася в Лодоні і книжка перекладів з Шевченка на англійську мову вкупі з перекладами з Лєрмонтова. Книга ця зветься «Six lyrics from the ruthenian of Taras Shevchenka». Переложено такі поезіі: Минають дні, Княжна, Косарь, Заповіт, Мені однаково і Минули літа молодіі. Перекладчиця д-ка Є. Войніч додала до віршів вступне слово і докладний нарис про життя Шевченка. Переклади, як кажуть знавці англійськоі мови, дуже гарні і можуть дати англійській публіці вірне поняття про творчість нашого Кобзаря.
И. Ф. Павловській. Краткій біографическій словарь ученыхъ и писателей Полтавской губерній съ половины XVIII въка. Изданіе Полтавской ученой архивной комісіи. Полтава. 1912 Ст. 238. Цына 1 руб. Членові Полтавськоі Архивноі Комісіі, д-ві Павловському, відомому дослідувачеві полтавськоі старовини, прийшла дуже гарна думка: скласти словник письменників полтавщини в коротеньких біографіях. Значна частина тих письменників і вчених працювала на украінському полі: полтавщина дала нам багато діячів, хоч разом із тим на полтавщині родились і Савенко і Струве, і инші «прихильники» наші… Книга д. Павловського має великий интерес для украінців. На жаль багацько біографій зложено дуже недоладно. Про декого з дуже визначних полтавців сказано зовсім мало, як наприклад про письменницю О. П. Косачеву (Олена Пчілку), хоч про якийсь мало відомих учителів семинаріі або чиновників говориться тута ж поруч у десять разів більше. У біографіі Драгоманова перелічено досить точно усі його російські праці, і не зазначено ні одноі украінськоі та на инших мовах. Там же таки сказано: «Въ Кіев. Старинѣ имъ (себ-то Др—вим) напечатано въ 1906 році «Бакунинъ и русскіе прогресисты…» Коли трохи вище говориться, що Драгоманов помер 1895 року, то як же можна казать, що 1906 р. «имъ напечатано»! І таких недоглядів набереться в книзі д. Павловського чимало. Нема вже що й говорити за коректуру: вона, особливо в назвах украінських творів, просто неможлива. Досить сказати для прикладу, що книга В. Науменка «Обзоръ фонетическихъ особенностей малрусской рѣчи» обернулась у д. Павловськаго в «Обзоръ фанатическихъ особенностей»!
До багатьох біографій додано портрети. Маємо портрети Л. Глібова, Гребінки, П. Житецького, О. Косачевоі, Котляревського, Лисенка, Старицького, Чубинського, Яновськоі та ин. 
В усякому разі, не вважаючи на помилки і недогляди книга д. Павловського дуже користна. Добре булоб б, як би й по инших губерніях зложено було такі словники. З часом вони придались би, як матеріял для украінського біографичного словника, (який заходились складати у Киіві ще двадцять років тому та так і не довели до пуття). 
Сніп, украінська тижнева часопись, що почала виходити з нового року у Харькові, безперечно дуже втішне зьявище в нашому громадському житті. Кожна нова украінська часопись, як що вона не висловлює яких-небудь поганих думок, є вже велике придбання для нас. Хоча ми й маємо щоденну «Раду», яка виходе у нашій «столиці» у Киіві, і веде огляд життя по всій Украіні, але ж свою вагу мають і провінціяльні часописі. Певна річ, що «Рада» не може одбивати в собі думок усіх напрямків, які істнують серед украінського громадянства і які не мають свого органу. Через те голосу тих напрямків нема де почути. Це одно. А друге те, що в кожному більшому культурному осередкові на Вкраіні є своі місцеві потреби, яких «Рада» не може так докладно обговорити, як це зробили б місцеві люде. Одже з усякого погляду народження місцевих украінських часописів поруч з «всеукраінським» органом, таких як «Рада», на нашу думку — річ вельми користна.
Особливо до речі появлення украінського часопису в Харькові, другому після Киіва культурному осередкові Украіни, і до того — в городі, де серед громадянства украінського дуже помітна течія, яка одрізняється од напрямку «Ради». Одрізняється вона більш націоналістичним своім характером, розуміючи націоналізм не в тому значінні, який має відома тепер російська партія. І нам здається, що «Сніп», по скільки це виявилося в його 14 номерах, які досі вийшли, як раз висловлює погляди і думки тоі течіі. 
«Сніп» виходе дуже акуратно що тижня. Містить він передовиці, коротенькі нариси про укр. письменників або діячів, фельєтони, вірші й хроніку. Найцікавіше з усього в «Снопові» це передовиці. Написані з запалом. Талановито, вони звичайно зачіпають відносини між украінством і російським громадянством, полемізують з наскоками на украінство не тільки з правого боку, але й збоку таких «поступовців» як Струве; в перших номерах обговорювалась холмська справа і польсько-украінські відносини. Інтересні були статті К. Бич-Лубенського про укарінський театр і мистецтво. В № 5 уміщено нову поему славного нашого письменника Івана Франка «Притча про Захланність (жадність»), а в № 10-му його-ж таки невеличка наукова розвідка «Азбучна молитва св. Константина Солунського». Гірше од других поставлено одділи хроніки: звісток дуже мало і беруться вони без усякоі системи. Хоча б про місцеве украінське життя у Харькові говорилося докладніше! Іноді до статей додаються портрети і малюнки. 
