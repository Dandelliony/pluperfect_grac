Троянди
Одного чудового, весняного ранку, коли віяло в повітрі пахощами весни, і веселою зграєю летіли з вирію пташки, в роскішному садку, де стояли високі, кучеряві тополі і шумів гучний водограф, розсипаючи дрібно срібні крапельки, ходив садівничий і, придивляючись пильно до кущів троянд, то підрізував іх, то підпушув землю, а де яким робив прищіпи. Він був уже старенький з приємними карими очима і сивим на голові волоссям. Нахиляючись до куща троянди, він сам собі стиха промовляв: «Зроблю, все зроблю, що тільки знаття моє дозволя, а цю весну так зацвітуть троянди, як ще ніколи не цвіли. Та як ім і не зацвісти? Цю весну повернеться молода панна з Петербургу, що скінчала вже науку. А вона ж іх любить, так незнаю й як». Садівничий підводився од одного куща і йшов до другого. 
— Ти ж, Миколо, гарненько в садку попорядкуй, а особливо увагу зверни на троянди, що вони у тебе цю весну були найкращі, бо знаєш же, як іх любить Ганнуся, — сказала стара пані, що тільки що увійшла в садок. 
— А як же. Я сам звертаю на це увагу і хочу догодити нашій паночці. Ще з дитинства на моіх очах виростали і розцвітались, немов та квітонька. А тепер уявляю собі… Мабудь самі кращі за ту французську троянду, що росте під вікном іхньоі кімнати. 
Садівничий підійшов до пані, низенько ій уклонився і наче пошепки додав: «Я ім такий букет зроблю з троянд, що навряд вони коли і в Петербурзі бачили. Та хиба в нас нема з чого зробить? Он ті троянди, що привіз пан позаторік з-за границі, одні чого варті!» 
— Так, так — відмовила йому пані. – Ти вже все так зроби, як ій подобається, бо вона цього заслугує, скінчила пансіон, та ще й з медалею. 
Пані розвела якось навколо себе руками і човгаючи черевиками, тихенько пішла далі, по стежці, усипаній жовтим піском. 
Лишившись на самоті садівничий ще довго ходив по садку, підрізував троянди і пильно оглядав кожну гилочку, чи нема де чого. Але втомившись таки чимало і бачучи, що сонце котиться над вечір, він забрав у хвартух всі своі речі, і оглядаючись навколо себе, з якимся задоволненням ішов до своєі хатини. 
Десь поза садком дзвенів веселикий струмочок, а високо в блакиті клекотали журавлі, летючи з вирію на любу Украіну, на тихі води, на ясні зорі.
Пройшов ще деякий час і природою зовсім опанувала весна. Зазеленіли степи шовковими килимами, прибираючи убогу землю, неначе на яке велике свято засцвіли садки пахучим бузком, та білосніжною акацією, а в садках задзвеніли чарівні співи соловейків. Розцвілися і пишні троянди, що звуться царицями над квітками. Чідовими пахощами вони наповнили садки і вабили всіх своєю красою. 
В знайомому вже нам садку ходив поміж цвітущими трояндами садівничий і гордовито якось поглядав на іх. Він то притулявся і нюхав іх, то з злістью, зобачивши пчілку, махав на неі рукою і приказував: «Ач, які ласи до троянд, так і влипають. Летіли б собі до квіток, хіба мало є іх в садку. Так ні, нтільки на троянди чипляються. 
І що то за Боже сотворіння, яке мала, комашка навіть, а й те розуміє, де краще». 
Садівничий пішов до водограю, взяв поливалницю, наповнену водою і почав злегенька бризкати троянди. Але не встиг він полити де кілька кущів, як глянувши у бік, побачив крізь гратову огорожу, що наближаться до іхньоі будівлі якийся екипаж, запряжений парою добрих коней. Він зупинився поливати троянди, поставив на землю поливалницю і промовив сам собі: «Господи! Та це ж мабуть іде панна, Ганна Михайловна з Петербургу до дому. Повертається, як та ластівочка до рідного свою гніздечка. А тільки буде радощів і втіхи»… Усміхаючись сам собі, він швидкою ходою пішов до воріт. 
Садівничий не помилився, бо то справді була панна, Ганна Михайловна, котра, зобачивши ще здалека свою рідну оселю, зраділа всім серцем і з нетерпінням чекала, коли побаче вою рідну неньку, батька, челядь, а найпаче свій роскішний садок, який вона без міри любила і вважала за найкраще од усього в своім житті. 
Екипаж швидко підкотив до будинка і миттю зупинився біля дверей.
Садівничий підбіг до екипажу і трусячись од радощів, кинувся до панни. Він спершу всього вклонився ій до землі, промовивши: «Добро пожаловати, Ганно Михайловно, в рідну домівку», а потім швидко почав доставати чемодана з екипажа.
Почувши, що приіхала панна, в одну мить повибігали всі служки, а за ними стара пані і пан. Служки метушилися, бігали кругом екипажу і, вклоняючись панночці, хапали з екипажу хто що запопав. Льокей, що пізніще всіх вибіг і незнайшов нічого вже в екипажі, хотів вирвати чемодана з рук садівничого, але той, буркнувши щось, так рвонув чемадана, що ледве і сам не впав. 
Стара пані, обнімала міцно свою дочку, цілувала іі в обличча і тихо роняла на землю сльози радощів. А батько, поцілувавши дочку в чоло, міцно стиснув іі руку, поздоровив з тим, що скінчила гарно науку і, бажаючи ій всього найкращого в світі, запрохав, як любу і дорогу гостю, до кімнати. 
А вони, мов та зіронька, сіяла від радощів, віталась з челядью, цілувала то неньку, то батька і немала радощам кінця. 
На другий день після приізду панночки, тільки що почало на світ бгалословлятись, як садівничий вийшов з своєі хатини і пішов в садок.
Десь бренів веселиий спів жайворонка, гасла остання ранкова зоря, а в садку було надзвичайно тихо і любо. На трояндах блищала срібна ранкова роса, переливаючись ріжними колірами, неначі ті самоцвіти, а троянди упиваючись ранньою росою, ніжно розвертали своі сиві листячка і розцвітаючись з бутона в троянду, перший раз зустрічали чудовий, майський ранок.
Садівничий підійшов до одного куща найкращоі, червоноі троянди, зупинився на мить і побачивши найкращу, зірвав іі і промовив: «Які ж чудові… прямо жаль і зривати. Та що ж поробиш, треба. Задля такоі дорогоі гості та не зірвати де кілька троянд не можна». Держачи обережно проміж пальцями червону троянду, він пішов до другого куща і також зірвав де кілька. Нарвавши іх десятків зодва, він сів на лавочці і почав лагодити букета. Найкращу червону троянду він примостив до середині, кругов неі блідо-рожеві, нижче рожевих білаі, а за білими, в самому низу, рівнесенько обложив жовтими. Букет вийшов надзвичайно гарний. Садівничий зьязав його шовковою стьожкою, одвів од себе рукою і, прищуривши одно око, дивився і любовався на троянди.
— Господи! І які ці троянди гарні… Я вже і старий і в житті надивився всього, а погляну на іх, серце радіє. А якими ж вони здаються чоловіку молодому, небачившому ще горя ніякого, кому ще життя цвіте, як квітонька по весні. Ось як нашій панночці, О, за-для неі квітки — це все… Нехай кохається в трояндах, поки ще молода, поки ще невкололи гострі іхні шпички у білу рученьку.
Садівничий хотів уже йти з садка, щоб як тільки устане панна, піднести ій подарунок, але не встиг зробити де кілька кроків, він почув, як розчинилось в садок вікно з панинноі кімнаті і з нього виглянула сама панна. Вона була гарна, як лілія, в білій серпанковій одежі і з роскиданим по марморових плечах, мов ті хвилі, волоссям. Побачивши садівничого, вона ласково з ним привіталася і промовила осміхаючись: «А що то ви так рано в садку нашкодили? Ану лишень показуйте». 
Садівничий якось ніяково уклонився панночці, поздоровив іі з добрим ранком, і наближившись до вікна, подав ій букет з троянд, додавши: «Це я за-для вас, Ганно Михайловно, нарвав. Ще не одна пчілка, ні один метелик не встиг сісти на іх, як я іх зірвав. При мені вони навіть і розцвітались. 
Панна вхопила букета обома руками і, притиснувши його до самого серденька, щиро дякувала садівничого за такий ранній і такий гарний подарунок.
Садівничий уклонившись ще раз панночці, одійшов од вікна і тихенько пішов собі своєі хатини.
А Ганна Михайловна стояла над вікном, нюхала троянди і дивилась на обрій, як там червоніла довгою смугою ранняя зоря. 
На дворі вже зовсім світло. Заливався десь в садку соловейко і розцвіталися пишно троянди. 
(Кінець буде).
Т. Романченко 
