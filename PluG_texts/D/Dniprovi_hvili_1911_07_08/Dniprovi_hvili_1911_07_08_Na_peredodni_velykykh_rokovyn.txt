На передодні великих роковин.
Звідусіль надходять звістки про заходи коло вшанування 50-літніх роковин смерти великого украінського поета достойним його славного імени святом. Не тільки самі украінці, але й росіяне, а навіть подекуди й поляки (як от у Москві) захожуються впорядковувати свята в честь генія украінського слова. На нашу думку це зовсім слушно і натурально: не можна ж уважати Шевченка за письменника, твори якого зрозумілі й дорогі тільки його рідному народові, ні, — наш Кобзарь піднявся на таку височінь поетичноі творчости, що його видно всім, його поезія має в собі стільки благородних і високих думок, що їх відчує й зрозуміє кожна людина, вражлива на все високе і прекрасне. Через те всі ті свята въ честь Шевченка, що уряжаються в Петербурзі, у Москві, та по инших російських містах, ми вважаємо не тільки за виявлення якоісь сімпатіі до украінського слова, в особі найкращого його художника, але ще більше-поваги до самого поета, яко генія цілого славянського світу та й усієі людськости.
Розуміється, головна частина праці в справі вшанування памяти Шевченка повинна спадати на нас, украінців, котрим він найблизчий і найрідніщий.
Свято Шевченкових роковин — разом і свято нашоі ідеі, свято перемоги невмірущого духа нашоі, приспаноі важкими історичними обставинами, націі.
Шануючи память того, кому судилася доля «мову з мов людських, скалічену, забвенну, з народніх уст узять і в перло возвести», — ми шануємо вкупі з тим і ідею воскрешення нашого народу з духовноі лєтаргіі і прилучення його до сімьі культурних народів. Огненним бо словом своім розбудив Кобзарь духа творчости народу украінського, виявив перед цілим світом глибину його чуття і красу його поезіі. Були в нас письменники і до Шевченка, які писали мовою народньою, але тільки шевченкова поезія звязала ті писання в один ряд і поклала непохитні основи самостайноі літератури украінськоі. Коли освічена громада украінська реготала з Котляревським, зітхала з Квіткою, то з Шевченком вона плакала, найчистіщими сльозами, котрі очищають і облагорожують духа людського, викликаючи любов до
«малих отих рабів німих, 
убогих, нищих...»
Знаменним здається нам близьке сусідство двох великих ювилеів — 19 лютого і 26 лютого: обидва вони пригадують нам одну й ту ідею визволення людськоі душі й тіла з кайданів кріпаччини. Святкуючи 50-літні роковини визволення сільского люду з кріпацькоі неволі, як раз годиться пошанувати память того, хто «во время люте» озвався смілим словом і явивсь апостолом і поборником скасування тієі ганебної неволі. У Киіві, як усім відомо, мають ставити памятника великому Кобзареві Украіни, і тепер, святкуючи 50-літні роковини смерти Кобзаревоі, слід з подвійною енергією заходитись коло збільшення коштів на памятник. Не забуваймо, що цей памятник буде заразом і памяткою того, на скільки ми оцінили й пошанували звичаєм культурних народів того, хто дав нам найбільше може право до культурних народів себе залічити. І монументом тим, що має ото станути в серці старого Киіва, ми зробимо суд над собою перед потомними віками. Будемо ж надіятись, що украінське громадянство достойно пошанує великі роковини 1911 року — урочистими зібраннями й побільшеним числом жертв на памятник поетові.