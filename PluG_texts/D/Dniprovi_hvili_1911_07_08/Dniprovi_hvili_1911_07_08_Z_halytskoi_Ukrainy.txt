З галицькоі Украіни.
Народній перепис у Галичині.
Найбільш пекучим питанням в Галичині є тепер справа справедливого загально-державного перепису людности. Поляки, скілько сили є, стараються сфальшувати перепис, так щоби яко мога більше галичан було записано поляками. Особливо поляки намагаються записати поляками тих українців що тримаються католицькоі віри, т. зв. "латинників". Це все поляки роблять за для того, щоб потім (після перепису, коли виявиться, що поляків в Галичині більше, ніж украінців) ще більше, як тепер, можна було кричать, що Галичина — то польський край. Проте украінці не дають себе одурити і скрізь свідомо виступають з протестами проти польських шахрайств.
Знов кривда. Австрійське правительство призначило галицьким селянам на підмогу для годівлі худоби 1 мілійон 400 тисяч корон. (560000 рублів). Справедливо було б розділити ці гроші між поляками і украінцями рівно, бо ж украінців в Галичині майже стілько, як і поляків, навіть укр. селян в Галичині більше, ніж польських. Проте поляки з цих грошей загарбали собі аж 1266667 корон і тілько 133333 корон дісталося в украінські руки — а саме — укр. т-ву "Сельский Господарь" для роздачи укр. селянам. Така польська справедливість.
На "Рідну школу". В Галичині заложено так зв. "копійчаний фонд". Склався особливий комітет, який дбатиме про те, щоб всі галицькі украінці що дня давали по 1 сотику (меньше нашоі пів-копійки) в цей фонд на просвітні цілі. Таким чином сподіваються зібрати чи малі кошти на рідну школу. Взагалі треба сказати, що наші галицькі брати добре розуміють потребу в освіті рідною мовою і не жаліють жертв на рідну школу. Мало не що-дня в галицьких часописях доводиться читать, як той чи инший учитель чи священник або який инший інтелігент дає перед громадянством обідянку протягом якогось часу скласти певну, часом чималу — 1000 й більше корон — жертву на збільшення фонду для закладання приватних укр. шкіл. Хто не має грошей, той дарує, які є, дорогоцінні речі — годинники, перстні то-що.
Американські украінці теж охоче допомагають своім землякам. В Старому Світі. Так на різдвяних святках американські украінці прислали галичанам на рідну школу "на коляду" 500 доларів — 980 р.
На Буковині. Буковинськіі москвофіли, щоб шкодить спілці украінських хліборобських товариств на Буковині "Селянська Каса", задумали заснувати в Чернівцях свій союзний "Русскій Банк". Та краєвий суд торговельний не затвердив статуту того банку; він не може бути заснований.
В Черновецькому університеті на Буковині заведено нову доцентуру з укр. викладовою мовою.