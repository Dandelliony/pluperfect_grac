Серед хліборобів.
Осінній вечір у невеличкому селі. За вікном реве вітер, січе дощ. Лекцію по хліборобству скінчено. Складую чарівний лихтарь та діапозітіви. Слухачі — хлібороби не росходяться, хоча лекція тяглася більш трьох годин. Сидять. Кілька чоловік топчуться коло мене. Діляться вражіннями та думками.
— Ні, братець ти мій, — це, скажем, кукурузка, трави, — коли земля є..
А так, — що-ж зробиш? От у мене, земля роскинута аж у чотирьох місцях! — сумно каже високий чорнявий хлібороб.
— Звісно, на двох з половиною десятинах нічого не зробиш! — доноситься якийсь придавлений голос з другого боку.
— А ось, закладемо спілку, банк дасть грошей, тоді діло піде веселійше і купимо машин, рядову сівалку.. — радісно бренить дзвінкий голос молодого хлібороба Грицька, ватажка і голови молодих "нових" хазяів на селі.. Вєрно..
— Знаємо ми цей кредіт, — бубунить старий дід, — вічно незадоволена, песимістично настроєна істота. Послідню телицю з двору поведуть!
— А Вам, діду, сміється Грицько, — як би так, щоб гроші з банку взяти, та й не віддавати.. Це був би добрий порядок!.
— Не тобі, — слиндику, мене вчити, — сердиться дід.
— Єх, — немов голосно думає Грицько, — аби були машини, та чім годувати у зіму худобу.. Кукурузка — це приятелька добра... Та вівсюга б позбутись..
— Як воно так, — знову озивається високий чорнявий хлібороб, — що одному багато, тисячі десятин, а другому клаптик...
— А що, як би тобі та тисячу десятин? — жартує Грицько — зараз би по горілку, а Явдоха напекла б періжків...
— Що не кажіть, братія моя, а погано жити, — суворо починав відомий у селі прихильник "божественого" — Опанас Богомол. — Народ скаженіє, скрізь розбій, крадіжка.. Господь Милосердний, забув про нас грішних... йдуть земля й народи на погибель.. Близько вже час... Не поможеть тут ні що вже мабудь!
На його не звертають уваги.. Де-хто усміхається..
— А я скажу так, — несподівано озивається щирий прихильник переселення Хома, — що є ще багато вільних земель от як Томське, або Семиполатинське.. Цілина!.. Сіна того.. Риби у річках, хоч руками лови.. Просторо, весело!.
— Тим то ти й вернувся з торбинкою за плечима!
— На казенний кошт!
— Швидким поіздом! Курьєрським!.. — Сміх.
— Смійтесь, та недуже! — обурюється. Хома, — з посміху люде бувають... Що-ж, не поталанило на перший раз! Коней украли... Літо було мокре... А там жінка померла, син занедужав... А тепер я вже знаю, що коштує ківш лиха.. От, як тілько підроблю грошей, зараз і гайда! Тепер запишуть у переселенчеську партію, щей й грошей, кажуть, дадуть.. Я вже був у Земського.. Це именно! Не на хутора ж виходити... Це-ж погибель...
— Кому погибель, а кому й слава Тобі Господи! — озивається сухорлявий чоловік. Там я знаю вже, що я хозяін на своєму клаптику, й коло землі можно щирійше поратися...
— Добре тобі, сумно усміхається Гаврило, — що у тебе пьять ще малих синів, — та ти шостий! Це виходить, по дві з половиною десятини на кожного, — пьятнадцять десятин. Тут можно й сіяні трави й пар заводить.. А як у мене: одним один син, та чотирі дочки... А звісно, — дівка чуже добро!
— Це вже діло таке! розводить руками сухорлявенький....
— А що воно буде, коли людей народиться у пьятеро, у десятеро більш, що й землі не вистаче? — цікавиться хтось.
— Є, жартує Грицько, тоді мабуть виведеться вже така порода, шо хліба не будуть істи, а усе будуть воду пити.
— Сміх. Гурток "нових" хліборобів з Грицьком на чолі, піддержує гарний настрій, не теряє надіі на кращу будучність.. Вони більш розвинені і, головне, молоді.. Впьять розпитують мене про те, скільки то банк дасть грошей, як найлучче організувати позичкову справу; клопочуться про те, кого обібрати за голову та за членів спілки, чі швидко губернатор затвердить устав і т. д.
— Людей у нас нема певних та тяжучих для такого діла! Виберемо якого-небудь, аби не було порожне місце, — а він тобі таку заведе арихметику, — що й лиха година нерозбере, — озивається хтось незадоволено...
— Бо в нас одне другого боіться.. Не ймуть віри.. Така думка панує, що кожний тільки ніби й дбає про те, як би у власну кишеню... Так і спілка недовго надержиться! — чути з купки "нових" хліборобів.
— Гуртом добре батька бити! не видержує дід—песимиста.
— Діду, — не видержує й Грицько — поідемо загряницю, подивимося, як там хазяюють селяне..
— Ти, Грицьку, й так дуже розумний, — відповідає з обуреннєм дід, — а як за-гряницю зьіздиш, — зовсім у голові замакитриться. Гляди!
Приіхали коні, — треба іхати три версти до станціі.
Виносять ящика з лихтаремі та иншими "пособіями"... Виходимо... Дощик трохи стишується...
— Це ми впьять агронома побачимо через два місяця! — озивається Грицько. А поки Ви другі села обьіздите, то у нас і усі лекціі забудуть..
— У мене, окрім Вашоі, ще одинадцять волостів! — відповідаю я. Хлібороби бажають щастливоі подорожі, рушаємо... Один тільки дід-ямщик незадоволений: — І чого б я по отакій лихій годині іздив! бубонить він.
О. Г.