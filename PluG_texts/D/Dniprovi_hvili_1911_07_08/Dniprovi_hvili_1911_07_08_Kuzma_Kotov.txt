На Дніпрових хвилях.
Мене там Муза натихала 
Та гарні мріі все шептала — 
Про запорожську славну Січ, 
Про рідний край свого народа... 
Серед чудовоі природи 
Думками плив би день і ніч.
Бувало часом я втомлюся, 
На скелю сяду тай дивлюся, 
Дніпро як хвилі підійма, 
Рибальські каюки бездольні, 
Мов тріски, кида і лама... 
Відважні рибаки, моторні!
Колиб тут ніч іх не застала! 
Близенько блискавка засяла 
І тричі грім прогуркотів.
Щоб на рибалок подивитись 
І ім на поміч нагодитись, 
Ніхто наважитись не смів.
Оце вже іх невидко стало. 
А берег тут — самі каміння, 
Осикові стирчать коріння, 
Причалити — надіі мало. 
Дніпро, мов море те, стогнав, 
Все далі, далі хвилі гнав...
Вдовж побережжа над водою, 
Неперелякані грозою, 
Скрізь чайки скиглять та пищать, 
Собі там здобичи шукають, 
Дрібненьку рибку виловляють — 
Неначе дітвора кричать.
***
Згадаєш часом і пороги, 
Колись буремні, дуже строгі, 
Ревуть вони, як перш ревли, 
Як запорожці ще жили, 
Але багато, обміліли, 
Не мають, вже тієі сили.
А перш Дніпро був повноводий, 
Пишавсь в зелених берегах, 
Там серед плавнів, по лугах, 
Козацька воля виростала;
— Тепер німота посідала 
І завела собі городи.
Чого тут тільки не чинилось 
На історичних берегах!
Забутки давности — в льохах,
В великих по степу могилах, 
Що ними вся краіна вкрилась, 
І слава та прогомоніла...
А скільки билося народів 
За віру, право і свободу! 
Тут запорожці панували; 
Рубали турок і татар, 
Жолнерів польських і гусар —
Свою Вкраіну рятували.
Тепер потомки іх селяне, 
Закинули своі жупани, 
В піджак німецький одяглись. 
Минулась слава, давнина, 
Ніхто Вкраіни не пізна: 
Нові звичаі повелись...
Отак сижу собі з думками, 
Очей не зводючи з Дніпра, 
А хвилі грізними валами 
На берег вітер викида 
І геть скрізь бризки роскида, 
І піна котиться клубками...
К. Котов.
