З нашого життя.
Шевченковські свята. І з далекого Сибіру находятъ звістки про приготовлення до урочистого святкування 50 роковин смерти нашого геніяльного Кобзаря — Т. Гр. Шевченка. Так в Нікольску-Усурійському буде уряжено вечір, присвячений памьяти Кобзаря, буде прочитано також реферата про нього. Гроші, що зберуть з цього вечора, переслано буде на памьятник Кобзареві.
В Ризі, разом з українською "Громадою" до Тарасових свят готуються і всі місцеві російські товариства — співоче т-во "Ладо", "Лит.-худож. клубъ" та "Русск. о-во Просвѣщенія въ Лифл. губ." Це останнє т-во, щоб краще підготовити людність до укр. свята, впоряжає кілька популярних лекцій про Украіну і про Шевченка. Одну таку лекцію вже було прочитано, народу на лекцію прийшла сила-силенна і взагалі одбулась вона з величезним успіхом.
Петербурзьске укр. добродійне т-во для видання дешевих і користних книжок подарувало обьєднаному комітетові по збудуванню памьятника Шевченкові 300 примірників дорогого видання "Кобзаря" (3-х рубльового). Виручку від продажу ціх книжок призначено на памьятник Шевченкові.
Українство в Москві. Після того, як в Москві виник жвавий рух, викликаний Шевченковськими роковинами, і як в московських газетах появилося багацько заміток про цей рух, інтерес до украінства поміж московським великоруським громадянством значно збільшився.
Щоб задовольнити цей интерес, т-во славянськоі культури в Москві ЗО янв. упорядковує доклад Д. М. Славинського на тему "Украинскій вопросъ" по дуже широкій програмі.
Розмова з депутатом. Член Державної Думи Г. С. Кузнецов на запитання, як ставиться соціяль-демократична фракція 3-оі Держ. Думи до національного питання, відповів, що фракція визнає право кожної націі на самовизначення. Про украінський рух фракція думає, що його викликало саме життя, і завжди буде боронити цей рух з думськоі трибуни. Так само фракція стоіть за рідну мову в суді і за науку на рідній, материній мові, як по школах початкових, так само і в середніх та вищих. Коли в Думі обміркувалася справа про навчання українських дітей в початкових школах на укр. мові, — соц.-демок. фракція голосувала за украінську мову.
Глухонімі й укр. мова. На всерос. зьізді діячів по вихованню глухонімих, що відбувся в Москві на прикінці минулого року, вчитель євпаторійськоі школи Д. І. Соколянський прочитав дуже добре обгрунтованого доклада про навчання украінських глухонімих дітей рідною мовою.
Виставка картин украінського художника І. Северина. До Киіва приіхав і привіз своі картини талановитий укр. художник Ів. Северин. Художню освіту І. Северин здобув в Краківській академіі, де був найкращим учнем відомого польського художника Станіславського. Вступивши до Академіі двадцяти років, І. Северин блискуче скінчив іі за 2 роки, хоч раніш нігде не вчився мальовництву. Потім артист подався студіювати мальовництво до Франції, Швейцарії, Італіі. Своі чудові картини славний художник не раз експонував на виставках і в Росіі і навіть у відомому "Парижському сальоні", де також було зустрінуто його дуже прихильно. 11 января І. Северин одкрив виставку своіх картин у Киіві - в киівському городському музеі; виставлено богато картин і рисунків олійними фарбами, пастелью і олівцем. Протягнеться виставка з місяць.
Церкви в украінському стилю. Художник-маляр Жмудин розмалював на Поділі три церкви в украінському стилю. Церкви вийшли прехороші, наче писанки, й страшенно подобалися не тілько своім, а й околишнім парафіянам. Тепер мають размалювати в укр. стилю ще одну церкву в Каменці-Подільскому, на передмісті Польських Фільварках; мають запросити розмалювувати того самого художника — маляра Жмудина, який розмалювував і три попередні церкви.
Украінські назви вулиць. Винницька городська дума, признавши, що більшість вулиць у Винниці носить таке назвисько, яке нічого не каже ні розумові, ні сердцеві городян і що ці назви треба замінити такими, які б нагадували людям подіі з історіі рідного краю і з історіі самоі Винниці, — виробила нові назви для городських вулиць. Найбільш інтересні з цих назв такі —"Богдана Хмільницького", "Петра Могили", "Константина Острожського", "Украінська" "Богуна".
Дворянське зібрання у Катеринославі, що оце недавно відбулося, одхилило пропозицію пожертвувати щось на памятник Т. Шевченкові у Киіві.
Святкування памяти Шевченка у Катеринославі. 50-літні роковини смерти Шевченка Катеринославське громадянство збірається вшанувати урочистими зібраннями й концертами. "Научное Общество" думає урядити наукове засідання з промовами й декламацією. Серед промовців мають виступити, між иншим, А. Лісовський і Мик. Биков. Архивна Комісія з свого боку гадає теж урядити урочисте наукове засідання памяти Шевченка. На цьому засіданні виступить з двома докладами проф. Дм. Ів. Яворницький. Один доклад — про Запорожже в поезіі Шевченка, другий — про матеріяли до біографіі Шевченка, які переховуються в Катеринославському Музеі ім Поля. Катеринославська "Просвіта" збірається урядити шевченковський концерт з рефератом у Народній Авдіторіі "Научного Общества" 6 марта. Будуть і ще концерти в память Шевченка.
Засідання Катеринославськоі Архивноі Комісіі. 16 янв. відбулося прилюдне засідання катеринославськоі Архивноі Комісіі, на якому читалися доклади: 1) Вол. Данилова про Дмитра та Миколу Мізків і іхню літературну діяльність; 2) проф. Дм. Яворницького про нові матеріяли до біографіф украінського етнографа Мик. Закревського. Доклад д. Данилова був присвячений двом Катеринославським діячам, батькові й синові Мізкам. Дм. Мізко (батько) був першим директором Катеринославськоі гімназіі і вславився у свій час промовами, які говорив на ріжні урочисті свята. Син його — Микола Мізко брав живу участь у російській літературі, писав чимало критичних статей і розвідок по історіі рос. письменства. Не цурався він і літератури украінськоі: йому належить ряд дуже прихильних статей про наше письменство (в "Рус.-Бесѣдѣ" 1857 р., в "Основі" 1862 р. і в газеті "Донъ" 1882 р.).
В свойому докладі проф. Яворницький познайомив присутніх з дуже щасливою своєю знахідкою: йому пощастило здобути дуже рідкий примірник збірника М. Закревського "Старосвѣтскій Бандуриста" (виданого у Москві 1860 року). По цьому примірнику Закревський хотів друковати нове видання своєі книги, він написав на доданих листах свою автобіографію, дописав багацько нових пісень та приказок і по над 1300 нових слів до "Словаря малоросійских идіомов", що був у тому збірникові; долучив і свого портрета. Закревський має певні заслуги перед укр. історією (йому належить вельми цінна праця по історіі Киіва) і етнографією, але життя його досі було маловідоме. Знали тільки, що склалося воно дуже нещасливо. Знайдена д. Яворницьким автобіографія письменника подає вельмі цікаві й важні причинки.
Обидва доклади будуть видруко-вані в VII випуску "Лѣтописи" Катеринославськоі Архівноі Коміссіі.
ЗО янв. одбулося друге в цьому році засідання Арх. Комісіі. Були прочитані два доклади: А. Синявського "Новий портрет уманьского сотника Івана Гонти" і Д. Дорошенка "Ще в справі т. зв. реформи короля Стефана Боторія" (з приводу VIII тому "Жерел до історіі Украіни", виданого Науковим Тов. ім. Шевченка у Львові). Між иншим, на засіданні було постановлено святкувати роковини Шевченка 26 февр. панахидою і урочистими зборами, а також поклопотатись перед Городською Думою, щоб вона назвала іменем Шевченка одну з Катеринославських вулиць.
Історичні лєкціі у Катеринославі. В середині февраля приіздить до нас з Киіва професор М. Довнар-Запольський (учень небіжчика Вол. Антоновича) і прочитає чотирі лєкції по історіі кріпаччини під назвою "На зарѣ крестьянской реформы". Це буде історія кріпацтва у Росіі і його скасування. Перша лєкція читатиметься на користь Архивноі Комісіі у Катеринославі, решта з добродійною метою.
Украінський концерт. 2 февраля в Народній Авдіторіі "Научнаго Общества" на Чечелівці (передмістє Катеринослава) відбудеться украінський літературно-музично-вокальний вечір. Беруть в ньому участь декламатори дд. Кузьменко і Пацай, хор. під орудою д. Базилєєва і орхестр з сопілок під орудою д. Дінабургрького.
З Мануйлівськоі "Просвіти". Мануйлівські просвітяне вже придбали собі малюнки до чарівного лихтаря і роспочинають серію народніх читань. У неділю ЗО янв: д-ра Н. Дорошенко читала "Без хліба", оповід. Бориса Грінченка. Далі д-ка Н. Дорошенко читатиме популярну лєкцію про Марка-Вовчка і зразки іі творів. У вечорі 3 лютого іде театральна вистава: "Безталанна" Карпенка-Карого.
Украінські спектаклі по селах. "Ю. Заря" подає звістку, що 5 і 6 лютого в народному домі с. Великоі-Михайловки Александровського пов. гратиме товариство украінських артистів під орудою Т. С. Суліми-Бичихиноі. У вечорі 5 лютого йтиме "Дячиха", а на другий день знов "Дячиха", а у вечорі — "По ревізії".
Украінськи любительські спектаклі у Катеринославі. 29 янв. в Гоголевському просвітньому будинкові гурток любителів укр. театру поставив дві пьєски А. Чехова в украінському перекладі "Освідчини" і "Трагик з примусу".
Украінська старовина. Д. Білецькій, переглядаючи церковні архиви с. Лопавші, Дубенського повіту на Волині, знайшов дуже цікаву колекцію старовинних богослужебних книжок XVII—XVIII в.в. Київського, львівського та почаівського друку.
Украінський музей у Киіві. При киівському украінському науковому товаристві засновано украінський музей. Буде поставлено 4 чималих вітріни. В одній буде поміщено чудову збірку козацьких поясів, а також зразки стародавнього украінського життя. В другій вітрині висітиме священницька риза. В третій — козацька зброя, шаблі, натруски і дуже старовинний бунчук. В четвертій вітрині буде виставлено літнє вбрання Шевченка.
При товаристві славянськоі культури в Москві 2 декабря відкрито украінську секцію.
"Польська справедливість". З Галицьких краєвих фондів, які по правді треба ділити більш-менш рівно між поляками й украінцями, бо украінців в Галичині майже стільки, як і поляків, в 1911 році на польські просвітні цілі буде видано 557361 корона, а на українські просвітні потреби тілько 84950 корон. Так постановив галицький сейм, в якому на 160 поляків тілько 12 українців. Оттака польська справедливість!
Украінський театр у Катеринославі. Починаючи з 26 декабря в Катеринославі гостює з своєю труппою д. Т. Колесниченко. Він заарендував усі катеринославські театри і скрізь грають артисти його труппи. Особливо видатних сил в труппі немає, але всеж таки труппа не з поганих. Дуже гарний хор. Репертуар здебільшого старий і нікчемний; виставляють переважно такі пьєси як "Така іі доля", "За волю і правду", "Хмара", "За зраду", "Страшна росплата", — усе таке, що не має літературноі вартости. З новин було виставлено "Міреле Ефрос" Гордіна в укр. перекладі. Виставляли й "Гейшу", але чомусь по московськи, хоч в инших труппах цю пьєсу грають в укр. перекладі. Грано й зовсім нікчемні пьєси, от як "Воскресеніе", пьєса що ніби то мала скрізь "колоссальний успіх" і яка "немає нічого спільного з відомим романом Л. Толстого", — як оповіщено в афіші. Труппа зостається у Катеринославі до великого посту. Діла труппи йдуть добре, не вважаючи на такий репертуар.
