Замість відповіді. 
Тяжке вражіння робить на мене оцей лист д. Садовського, надісланий ним до редакціі «Дн. Хвиль». 
Справді: талановитий артист, керманич найкращоі тепер украінськоі труппи, заслужений діяч украінськоі сцени, який працює на ній скоро уже 30 років, — не хоче зрозуміти принціпіяльноі постановки питання, а признає тільки особисті мотиви: тоді тільки, мовляв, людина може зацікавитись справою, як там замішаний іі «сват, брат чи яка-небудь рідня». Справа украінськоі труппи, на чолі якоі д. Садовський стоіть, це йго «хатня справа», і коли хто насмілиться критично поставитись до гри, до репертуару, до артистичних сил труппи, то це значить, він «лізе в чужу хату» і за це його можна або й треба бити кочергою.
Розуміється, коли так ставити справу, то які тута можуть бути балачки, і як я можу відповідати д. Садовському на його запитання: «Чого я від нього хочу? Чого лізу в чужу хату? Чого мені од його треба?» — Тим більше, що сама форма, в якій ставляться питання і в якій писано весь лист, одбиває, признатись, у мене охоту заходити в балачки і суперечки.
Я коротко одповім д. Садовському тільки на одне перше його запитання. — Од. д. Садовського я «нічого не хочу», бо вважаю його за людину, яка в театральних справах прихиляє своє вухо хіба тільки до похвал, до компліментів і до величань, а до критичного слова, до уваг і порад таки справді «глуха і сліпа»; у цьому я переконався, шостий уже рік стежачи за театром д. Садовського, за відношенням до нього киівськоі преси і за тим, як д. Садовський на це відношення одповідає. Цю думку я і висловив на прикінці своєі статі у № 23—24 «Дн. Хвиль», кажучи, що прохати наших корифеів (і д. Садовського в тому числі), аби вони пішли в чомусь на зустріч бажанням украінського громадянства, по скільки ці бажання виявляються в нашій пресі, — не варто. Не варто тому, що коли люде не хочуть признавати за собою певних громадських обовязків, то які ж тута можуть бути прохання, а тим більше «вимоги»?! Коли театр д. Садовського — його хатня справа, то як же справді лізти в тую «чужу хату», особливо, коли на порозі стоіть сам господарь з кочергою! 
М. Жученко
