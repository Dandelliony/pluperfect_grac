Що про нас пишуть
Знову ми звертаємо увагу на наших читачів на той інтерес, який російська преса виявляє до украінства. В першій книжці «Русской Мысли» за 1912 рік уміщена стаття професора Струве, відомого російського вченого публіциста, про украніську справу. Таке поважне становище Струве, яко вченоі людини, та ще до того представника одноі з поступових партій російськоі інтелігенціі, викликає певний інтерес до його думок про пекучу для кожного свідомого украінця справу.
Ця статя під назвою «Общерусская культура и украинскій партикуляризмъ» написана в дуже рішучому та отвертому тоні, що надає ім тим більше інтересу. Автор висловює «думки» по украінському питанню в таких словах «Не имѣя ничего противъ культурныхъ украинскихъ стремленій, какъ стремленій поддерживать и иѣстовать «мѣстныя» особенности быта и языка, я сознательно и рѣшительно возтаю противъ «заостренія» этихъ областныхъ тенденцій до политическаго и культурнаго партикуляризма, отрицающаго общерусскую культуру, ея органъ и символъ — общерусскій языкъ и стремящагося областное украинское начало поставить въ одинъ рядъ и на одну ступень съ національной стихіей, которая по моему убѣжденію вї единой Россіі должна быть единой». 
Далі автор каже, що є певний гуртой украінськоі інтелігенціі, що ставить собі мету «созданія изъ мѣстнаго быта и нарѣчія новой національной и всеобъемлющей культуры, которая должна соперничать съ культурой общерусской и вытѣснять ее съ территоіи этнографической Украйны». 
Такі домагання «певного гуртка інтелігентних украінців викликають великий страх у автора, прихильника «общерусской культурі», і він, попережаючи про цю небезпеку російську інтелігенцію, закликає іі до «ідейноі» боротьби з украінством, висловлюючись так про украінську небезпечність: 
«Если интеллигентская украинская мысль ударитъ въ народную почву и зажжечъ ее своимъ «украінством», то это грозитъ неслыханнымъ расколомъ русской націи, который явится подлиннымъ государственнымъ и народнымъ бѣдствіемъ». 
Ці слова д. Струве можна перекласти на звичайну мужицьку мову так: «Нехай собі «хахлы» втішаються у свойому запічку своіми галушками та піснями, а як що хочуть чогось більшого, то вже зась!» Цей вульгарний переклад слів д. Струве на звичайну мову ми робимо на підставі його ж таки слів, що він нічого не має проти так званого «украйнофильства», себто стремління зберегти свою старовину, звичаі та пісні, але що до «украінства», себто стремління украінськоі інтелігенціі зберегти свою мову не тільки для «домашняго употребленія», а ще й для уживання іі в школі і в деяких громадських інституціях, то це вже на думку д. Струве дуже шкодливі заходи, проти яких автор закликає російську інтелігенцію боротись, не вагаючись: бо, каже він, «всѣ наши окраинные вопросы окажутся совершенными пустяками съ перспективой «раздвоенія» и, если за малороссами потянутся «бѣлорусы, «растроенія» русской культуры». 
Висловлюючись так рішучо про украінство, Струве лякається сам та й других лякає страшною перспективою як що не повноі погибелі «общерусской культуры», то великим занепадом іі на «территоріи этнографической Украйны». 
Ми не будемо зпинятись цим разом на питанні, що таке «общерусская культура» на Украіні, яку так обстроює автор, і що вона дає украінцям. Не будемо ми також сперечатись з д. Струве проти його думки, що факт перемоги «общерусской культуры» на Украіні стався тільки завдяки загальним історичним та соціяльним вимогам та умовам *), а зовсім не бюрократичним та політичним впливам. 
Залишивши поки що усі ці спірні питання, ми з радістю поділимось з нашими читачами вісткою про те, що на щастя не тільки Украіни, але і усієі Російськоі держави, не уся російська інтелігенція так рішучо і голосно викрикує по адресу украінськоі культури «распни іі». Ні, є проміж російськоі інтелігенціі і такі гучні голоси, що не лякаючись голосно та прилюдно виголошують: 
«нехай живуть і розвиваються культури усіх народів, що живуть в Росіі і нехай цей культурний розвиток кожноі націі веде іх усіх до єднання на грунті взаємного розуміння. «Ворог бажає панувати, сіючи розбрат» і, тим самим, він підказує засоб боротьби з його антікультурними замірами: гаслом часу повинно бути єднання чесних людей усіх племен, що складають державу. Саме тепера, коли люди, під впливом страху, за допомогою безглуздих, для яких «все одно на чім заробити», — саме тепера, коли в темній краіні сіється і викохується лихе насіння звірячого націоналізму — всеросійське єднання людей чесних, доброзичливих і розумних було б як раз у пору». 
Такий заклик до загального єднання оповістив недавно російський письменник М. Горький. Прилучаючись до цього заклику, щиро бажаємо, щоб уся російська інтелігенція перейнялась такими думками, і тоді страх перед занепадом «общерусской культуры» та перед жупелом: «государство въ государствѣ» щезне, яко дим. 
Правда, думки Горького та думки ще де-яких російських інтелігентів, що мають одвагу озиватись в обороні інородців, поки що здаються гласом вопіющого в пустині, але треба твердо памьятати, що усі великі ідеі ніколи одразу не поділяються більшістю, і треба багато часу, багато культурноі праці самотніх прихильників великоі ідеі, поки правда переможе. 
Так буде мабуть і з украінством, не вважаючи на усі заходи таких діячів, як Струве, що закликають до «ідейноі боротьби» з украніством, а також вважаючи на заклики Савенків та Меньшикових, які простісінько звертаються до «начальства», нагадаючи йому про девіз «тащить и не пущать». 
