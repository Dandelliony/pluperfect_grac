Холмська справа в Думі. 
Цими днями Державна Дума ухвалила законопроект про те, щоб одділити Холмщину од Царства Польського і прилучити іі до Росіі, і має приступити тепер до постатейного обміркування проекту у дрібницях.
Уже кілька літ іде суперечка і змагання за цей, як влучно висловився проф. М. Грушевський, «украінський маслак» між польський та російським громадянством; одні кажуть, що це «польский край», і через те одділення Холмщини уважають за страшенну кривду для поляків за четвертий розділ Польщи». Другі доводять, що Холмщина край «искони русскій», а тому, мовляв, треба одрізнити його од польских губерній, щоб урятувати од спольщення й од окатоличення. 
Ми не будемо тут переказувати історіі «холмського питання», — хто іі не знає, нехай звернеться до прекрасних книжко проф. М. Грушевського і О. Білоусенка, які докладно це питання вияснили *), а роскажемо тільки, як ця справа була поставлена в Думі, і яку з того ми можемо вивести собі науку.
Ще в кінці апріля 1909 року в Думу внесено було проект про виділення Холмщини. Майже три роки проект цей розглядався у думській Комісіі «по направленію законодательних предположеній», аж поки Комісія не внесла свого докладу про справу на розгляд Думи 25 ноября 1911 року. У докладі переказано було історію Холмщини із зазначенням, що здавна вона належала до Руси, і тільки року 1377 одійшла до Польщи, а потім докладчик (д. Чихачов) зупинився на тому, хто ж тепер живе у Холмщині. Покликаючись на авторитет учених Соболевського і Житецького (украінця), д. Чихачов доводив, що «населеніе края принадлежить кї малорусскому племени». Переходячи до матеріялу, який дає перепис людности, д. Чихачов зазначив, що «численность русскаго населенія Холмщины, говорящаго на малорусскомъ нарѣчіи, равняется не менѣе, какъ 450.000 душъ». І от, щоб захистити цих майже пів мілійона украінських душ од спольщення, та щоб поліпшити іхній економічний побут, Комісія признала потрібним виділити Холмщину в окрему губернію, не прилучаючи іі одначе до киівського генерал-губернаторства, як була думка попереду, і провести у ній цілий ряд реформ (загальну народну освіту, скасування сервитутів, заснування селянського банку, заведення городського й земського самоуправлення і т. инш.). 
Після Д. чихачова говорив, доповняючи його доклад, міністр внутрішніх справ Макаров. Вказуючи на той галас, який підняла польська, а за нею й закордонна преса про справу виділення Холмщини, міністр уважав за потрібне ще раз зупинитись на питанні, —який же народ живе у Холмщині, якою мовою балака він і в чиіх інтересах має бути відокремлення іі в осібну губернію. Покликаючись знов на учених, міністр сказав, що «ученые спеціалисты признають его (мову холмщаків) языкомъ малорусскимъ, какъ, напримѣръ, знаменитый Шафарикъ; малорусскимъ же считаетъ этотъ языкъ и экспедиція Императорскаго Русскаго Географическаго Общества… Разработанныя Чубинскимъ и относящіяся къ малорусскому племени данныя… удостовѣряютъ, что малороссы въ Царствѣ Польскомъ сохранили языкъ, міровоззрѣнія, нравы и обычаи». Те саме, мовляв, доводить і статистика: у Холмщині «русскаго населенія насчитивается 457.000 человѣкъ, изъ коихъ малорусскаго 450.000 чел.» Далі, зьясувавши той національний і релігійний гніт, який терпить украінська людність Холмщини од поляків, міністр висловив думку, що захистити цю людність можна одним тільки способом: виділити іі в окрему, незвязану з Польщею губернію, де б руський елемент мав перевагу.
Після того почалося обміркування проекту і суперечки з-за його, які тяглись з перервами аж до 20 января. Завзятими ворогами проекту виступили польські депутати. Вони увесь час говорили за інтереси польського народу, за тяжку кривду, за кріваву рану, яку завдає полякам одірвання цього живого шматка — Холмщини — од польского тіла. — Оборонцями проекту виступали російські депутати правого і націоналістичного напрямку; вони проливали сльози над долею «русскаго населенія» Холмщини і домагались, щоб держава російська скоріше поправила історичну помилку — залишення Холмщини в межах Царства Польського.
Вважаючи на признання з уст самого міністра украінського характеру холмськоі людности, стороння людина могла б подумати, що оборонці проекту справді роспинаються за украінські інтереси, і що нам украінцям треба іх за те тільки дякувати. На жаль, дякувати іх нам нема за що: хоч вони й признають, що є на світі така частина руського племени — «малороссы», але ніза що не хтять признати за цими малороссами права здобувати освіту на рідній мові і розвивати свою власну, самобутню культуру. Як вогню бояться вони розвитву національноі украінськоі свдіомости серед народу і звуть людей, що стараються просвічувати народ на рідній мові, що пишуть украінські книжки і видають украінські часописі, — «мазепинцями». Цих людей бояться вони не менш як і поляків. Єпіскоп Євлогій так і сказав у Думі: «Холмщину треба одділити, бо одрізана од Росіі вона пропаде, стане жертвою полонізму й мазепинства»! Одже особливо радіти з палкоі оборони проекту правими і з приняття самого проекту нам нема чого, бо украінська людність мало що виграє од того, коли замість спольщення почнуть заходитись коло іі обрусіння.
Коли ішли суперечки, то ліві депутати висловлювались проти проекту. Вони в блискучих промовах обороняли «нещасну» Польщу, журились іі кривдами, доводили, що «русскому» народові зовсім не треба того одділення. Але всі ті красномовці й словечком не згадали, що окрім поляків та росіян є ж ще третій заінтересований — украінський народ, частину якого становлять оті нещасні холмщаки. Про його новітні фарисеі і не згадували. Знайшлися таки в Думі і прихильники украінців: литовець Булат, грузин Чхеідзе і двоє великоросів з крайніх лівих: Петров і Покровський. Вони згадали, що справа Холмщини торкається поперед усього украінців, і зазначили виразно, що проект не дасть украінській людності Холмщини жадноі пільги, бо не признає за ними права на національну свідомість. Отверто й ясно заявили своє співчуття украінцям ці справжні милосердні самаряне нашого часу. Д-ій Булат цитував по украінськи брошуру Білоусенка про Холмську справу, цитував Грушевського і зьясував украінську точку погляду на Холмське питання. Украінське слово лунало в Думі з уст чужинця…
Ну, а що ж наші землячки? Невже нема в Думі послів — украінців, а коли є, то що ж вони? Мовчали? Здебільшого таки мовчали. Де-хто таки висловлявся за проект, от як один «потомок гетьмана дурного», але більшість — мовчала. То все, бачите, праві. А от з посеред лівих обізвався таки один землячок, профессор Ів. Лучицький, депутат од Киіва. Хоч не дуже певно, не дуже виразно, але згадав він за украінців. «В останні часи, казав він у своій промові, серед національних меньшостей прокинулось бажання до самосвідомости, до утворення власноі літератури, до розвитку власноі мови. Боротися з цим бажанням — даремна річ, бо боротьба насильством тільки побільшує національне почуття. В Холмщині істнує малоруська меншість. Для гарантіі прав цієі меншости не було зроблено нічого. Не було тоі гарантіі, як малоруська людність жила під польським пануванням; немає іі й тепера, коли влада над Холмщиною перейшла до Росіі… Не можна нічого мати проти відокремлення, коли воно є результатом чесноі, непідробленоі свідомости населення. Але проект не дає населенню нічого, що до його власноі мови і національноі свідомости. Треба рятувати людність холмщини од ополячення, бо й сама людність того бажає. Але комісія нічого не зробила в цьому напрямкові… В проекті немає й згадки про оборону інтересів украінців, немає волі проповіді і шкільноі освіти на украінській мови. Навпаки, відновляються старі закони проти украінського руху»… І далі депутат почав заступатись за жидів та за поляків і скінчив заявою, що буде голосувати проти проекту, що так нехтує права національних меньшостей. 
Промова Лучицького не зустріла ніякого відгуку, так мов іі ніхто і не чув. Знов полилися красномовні речі російських поступовців, цих вірних лицарів прекрасні дами — Польщи, знов закапали крокодилячі сльози оборонців «коренного русскаго населенія» Холмщини, і нарешті Дума більшістю 154 голосів проти 107 ухвалила проект і постановила перейти до постатейного обміркування того проекту. Що буде далі говоритися підчас того обміркування, — скоро почуємо.  
