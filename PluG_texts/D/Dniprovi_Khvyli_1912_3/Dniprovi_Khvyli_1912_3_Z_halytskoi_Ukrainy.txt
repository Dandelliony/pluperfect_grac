З галицькоі Украіни
Украінська обструкція в сеймі
«Злобою дня» тепер у наших галицьких земляків є справа виборчоі реформи, яка обмірковується зараз у львівському сеймі. Як звісно, тепер трохи не всі депутатські місця в тому сеймі захопили усякими шахрайствами в своі руки поляки. На 160 послів украінців засідає усього якийсь десяток, а решта то поляки, жиди і кілька перевертнів — москофілів, що йдуть за польськими панами. Украінці почали домагатися нового, більш справедливого поділу посольских місць (мандатів, як іх звучть у Галичині), домагатися реформі усієі виборчоі справи. Украінські посли у сеймі своєю завзятою лицарською боротьбою добилися од поляків под час осінньоі сесіі сейму того, що ті пообіцяли виробити проект реформи, яка б задовольнила справедливі домагання украінців. Бо й справді таки: украінськів живе у Галичині не менше як і поляків (за поляків у Галичині, як звісно, рахуються і всі жиди), а в сеймі украінських представників усього маленька жменька! 
Та ось почалася тепер у январі нова сесія, і поляки почали своім звичаєм крутити і вертіти, щоб одурити украінських послів. Тоді ті узялися за останній засоб: почали обструкцію. Як тільки одкриється засідання і якийсь ляшок вилізе з своім патяканням, зараз наші посли починають бити в мідяні тарілки, свистіти в сирени (такі свистки великі), ляскати по столах паличками, одним словом, чинити страшенний шум, аби не дати полякам вести своє засідання. Бачить ляхва, що не переливки, — нічого робити, мусить іти на переговори. Украінці домагаються, щоб ім дано було хоч третину посольских мандатів, 33% — чого вже меньше! Але поляки торгуються, дають тільки 26%. Отак і досі ні до чого не добалакались. Посли наші твердо стоять за права украінського народу і не одступаються од своіх справедливих домагань. Щасти ім Боже в іх славному змаганні! 
