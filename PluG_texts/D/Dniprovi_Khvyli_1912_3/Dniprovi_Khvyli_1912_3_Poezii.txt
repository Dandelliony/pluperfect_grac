Поезіі
«Сплету вінок
Тобі з квіток», 
Ти по весні мені казала. 
«В нього вплету 
Троянду ту, 
Що за-для тебе я кохала. 
Нехай вона 
Хоча одна
Тобі на спомин зостається, 
Бо щось мені
В німій труні
Лежати хутко доведеться.

Прийшла весна 
До нас ясна, 
А ти в труні, тебе немає…
Й троянда та, 
Мов сирота,
Біля могили розцвітає.
І той вінок 
З живих квіток 
Уже не ти, а я сплітаю,
Та все святу 
Троянду ту
Сльозами дрібно поливаю.

Не корися злій недолі, 
Прапор міцно свій держи, 
Думку вільную на волі, 
Як перлину бережи.
Не хилися у негоду
В боротьбі себе гартуй, 
Геть відкинь всі перешкоди,
До мети в житті прямуй.
Не дивись, що по руіні
Тобі прийдеться іти.
Зате перший Украіні
У пригоді станеш ти. 
