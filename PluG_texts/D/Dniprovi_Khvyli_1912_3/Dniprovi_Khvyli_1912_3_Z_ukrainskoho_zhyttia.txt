З украінського життя
Лєкція проф. Д. І. Еварницького. 29 января в будинку мануйлівськоі «Просвіти» проф. Д. І. Еварницький прочитав лєкцію на тему «Внутрішній устрій запорожського війська» (Територія Запорожжа, состав запорожського війська, територіяльний і військовий поділ в Запорожжі. Начальство і адміністрація в запорожському краі, церква та школа), Читання ілюстровалося малюнками чарівного лихтаря. Лєкція мала великий успіх, шановного професора вітали гарячими оплесками.
Украінські вистави. На масниці драматична сексія мануйлівськоі «Просвіти впоряжає дві вистави: 2 февраля йтиме «Зімовий вечір» і «Вечорниці» Ніщинського, 4-го «Степовий гість». 
На катеринославському горілчаному заводі робітники впоряжають по святах украінські вистави. 22-го января у неділю грали «По ревізіі» і «Як ковбаса та чарка». 
Украінський концерт. 2-го февраля у м. Градижську Полтав. Губ. Відбудеться украінський концерт, на який запрошено кобзаря Гр. Кожушка, що живе тепер у Катеринославі.
Музей ім. А. Н. Поля у Катеринославі більшає з кожним роком. Недавно одчинено його сільсько-господарську філію в найманій кватирі по Струковському пер., бо у своій хаті нема місця. Директор музею проф. Д. І. Еварницький удався в губернського земського зібрання, що оце недавно відбулося, з проханням побільшити кошти на содержування музею а також, коли можна, призначити певну суму на збудовання другого будинку для колєкці ймузею. Збори віднеслись прихильно до цього і ухвалили дати гроші, коли зроблено буде обрахунок видатків. Місто також з свого боку пообіцяло відступити дурно плац поруч з теперішнім будинком. Новий будинок має бути двохповерховий; окрім музейних зал у ньому міститиметься авдіторія для читання лєкцій, бібліотека і читальня. Проф. Еварницький робе енергійні заходи коло цієі справи, і можна сподіватись, що Катеринослав збогатиться незабаром новим культурним огнищем.
Кобзарі на селі. Як звісно, після археологичного зьізду у Харькові 1902 року міністр Плеве видав наказ, щоб украінським кобзарям адміністрація не забороняла ходити по городах та селах і співати пісень. Але часто буває, що дрібне начальство по селах чіпляється до кобзарів і робе ім усякі перешкоди. Щоб забезпечити собі вільне перебування в селах, чотирі кобзарі: Ів. Кучренко, С. Пасюга, П. Гащенко і Гр. Кожушко звернулися цієі осени до Московського Імператорського археологичного товариства з проханням подбати про дозвіл ім співати не тільки по городах, але й по селах, через те що сільська поліція частенько забороняє кобзарям грати і співати, особливо на ярмарках та базарах. У відповідь на це прохання голова археологичного т-ва графиня П. Уварова сповістила кобзарів, що арх. Т-во повідомило п. катеринославського губернатора про дозвіл им міністерством внутрішніх справ співати і грати по селах, а також прохало, щоб поліція не чинила ім ніяких перешкод. Таким способом кобзарі тепер почуватимуть себе вільніше і лехше ім буде справляте іхнє великоі ваги культурне діло: нести на село високо-художню рідну пісню й думу про старовину. 
Білоруська вечірка у Нижнєдніпровську. Наші брати —білоруси не забувають свого рідного краю і на чужій стороні. Оце недавно гурток білорусів, що служать на нижнєдніпровських майстернях, спорудив першу тута білоруську вечірку. Виставлено було «По ревизіі» Кропивницького на білоруській мові, співано білоруських пісень і деклямовано вірши білоруських поетів. Вечірка пройшла дуже гарно.
Діяльність земства. Олександровське повітове земство (в Катеринославщині) на зібранні постановило завести наукові командіровки агрономів і призначило 2000 карб. На організацію сільсько-господарських курсів для селян-хліборобів. Зібрання постановило також, щоб видавалася губернська сільсько-господарська газета та щоб головне управління землеустройства й хліборобства з меншими труднощами видавало меліораційні позички. Усього на економічні й хліборобські справи зібрання призначило 43000 карб. 
Допомогла голодним. Мотузівська і лигієвська громади Зміівського повіту у Харьківщині пожертвували на голодних перше 50 карб., та друге 100 карб. 
— У Прилуках на Полтавщині одбувся концерт на користь голодних. Зібрали 500 карб., які одіслали в Уфимську губернію. 
— 27 декабря в Степанецькому сахарному заводі, канівського повіту був концерт, збор з якого пішов теж на користь голодних. Видно, що наші земляки одгукуються щиро на чужу біду! 
Скрізь лихо від перекупщиків. В селі Клембівці Ямпольського повіту на Поділлю люди вишивають золотом та сріблом по бомбаку. Загальний оборот кустарів на рік доходить до 40000 карб. Вироби кустарів роскуповиваються хутко навіть за кордоном. Біда тільки, що між кустарями та покупцями єсть багато перекупщиків, які наживаються на цих виробах, а кустарі бідують. На Поділлі ж таки у Винницькому повіті селяне роблять кошики. Промисил кошикарства найбільше коло Вінниці, в селах Вінниці, в селах Вінницьких — Хуторах, Щітках, Хижинцях та инших. У селі Щітках — Тетянках є такі майстрі, що своє плетення й на кустарні виставки посилали, одержавши награди або похвальні листи. І от, не вважаючи на таке поширення кошикарства й на таку гарну роботу, й досі не чутно, щоб селяне продавали своі вироби сами без посередників. Скупщики страшенно наживаються, а селяне знов таки бідують. Потрібна кооперація, але вона на жаль дуже помалу розвивається проміж нашого селянства. 
Украінський спектакль кобзарів та лірників у Москві. 8 січня в залі учительского дому одбувся дуже цікавий спектакль—концерт під орудою В. Нікітіна. Попереду йшла Наталка Полтавка. Після тго відбувся концерт, виключно з №№ кобзи й ліри. На лірі грав М. Филянський, а на кобзах В. Шевченко, А. Волошенко і учень Шевченків, артист Імперат. Театра В. Овчинніков. Опера і концерт мали великий успіх у численноі авдиторіі. Слухачі гучно вітали всіх виконавців і примушували іх співати ще й ще. Адміністрація учительского дому, вважаючи на великий успіх, запросила всіх виконавців ще на одну виставу 29 января. Ішла опера «Запорожець за Дунаєм», «Бувальщина» й концерт кобзарів.
Народний укрінський театр у шахтарів. З села Миколаівець, Херсонського повіту пишуть: учителі та служащі з залізниці за свій кошт найняли помешкання, упорядкували сцену і за два місяці по 20 декабря поставили сцену і за два місяці по 20 декабря поставили де-кілька украінських пьєс і співали чимало украінських пісень. Гра і пісні зробили дуже гарне вражіння на селян і служащих на залізниці та шахтах і примусили прихильніше дивитись на своє рідне слово. Сей народній украінський театр зьявився в добру годину і став на сторожі рідного слова та пісні. За послідні роки шахтярські пісні зовсім було витіснили убогий репертуар пісень наших селян. Тепер же пісні хутко зо сцени переходять в народ.
Инородчеські школи. Міждовідомственна нарада, що розглядала питання про инородчеські та иновірчеські школи, закінчилась. Нарада постановила, щоб перші два роки в школах навчання відбувалося рідною мовою, а два останні російською. Дозволено два останні роки вчити рідною мовою за винятком єврейськоі мови. 
Вечір памьяти Гребінки (у Полтаві). 21 января відбувся концерт, улаштований т-ом «Баян» з приводу століття народження укр. поета Євгена Гребінки. У залі купецького клубу, де був концерт, висів портрет Гребінки, уквітчаний рушниками. Доклад «Гребінка, його життя і літературна діяльність» прочитав Г. Коваленко. Потім була декламація «Перебенді» і байок Гребінки, та співи. 
Штраф украінську часопись «Засів» та арешт іі редактора. 23-го января поліція арештувала редактора украінського часопису «Засів» В. Товстоноса за те, що він не заплатив 300 карб. Штрафу, наложеного ще 28 декабря, а за третє число того же таки часопису сього року редактора О. Степаненка оштрафовано на 400 карб. З заміною арештом на 2 с половиною місяці за статтю «Перед четвертою думою». 
Повітове земство ерхнє-дніпровського повіту у нас на Катеринославщині в селі Веселих Тернах влаштовує сільсько-господарські курси для дорослих селян з 20 января по 10 февраля. Навчання на курсах безплатне. Селяне других волостей одерживатимуть по 20 коп. в сутки на хор.
Заходи біля збереження украінськоі старовини. У Полтавщині, як переказує «Полставський Вѣстникъ», з дозволу губерн. Земського зібрання і при грошовій допомозі головного управління хліборобства, буде приступлено кустарним складом полтавського губерн. Земства до видання альбомів: «Украінська народня творчість»; є думка зібрати у цих альбомах увесь оригинальний украінський орнамент з зразків, що зберігаються по провінціяльних і столичних музеях. Альбоми матимуть відділи: ткацький, вишивки виробів з дерева, гончарний і багато инш. Видання буде дешеве. Мета його прийти на поміч місцевим кустарям і зберегти у народній памьяти чудові зразки колишьноі творчости украінського люду.
Загальні збори катеринославськоі «Просвіти» мають одбутись 11 с. февраля, в 7 год. веч., в помешканні Англійського клубу. Порядок дня такий: 1. Вибір нових членів. 2. Звідомлення на концерт 21 ноября 1911 року. 3. Справа вшанування шевченкових роковин. 4. Вибір нових членів ради. 5. Біжучі справи. 
Лєекціі про Катеринославщину. Катеринославська Архивна Комісія постановила роспочати з другого тижня великого посту читання популярних лекцій про Катеринославщину, іі історію, природу, економічні стосунки, етнографію. Лєкторами мають виступити: І. Я. Акінфієв, Д. І. Дорошенко, проф. Д. І. Еварницький, М. І. Подосінніков, А. С. Синявський та инш. Лєкціі мають читатися в залі 1-оі Комерційноі школи.

