Над Кодацьким порогом
(про гетьмана Івана Сулиму)
Історичне оповідання
II.
Поки Сулима ходив низовими, запорожськими козаками у Чорне море, Кодацька фортеція була вибудована і коронний польський гетьман Конецьпольський, запеклий ворог козацькоі волі, прибув у Кодак з польськими панами й військом і справив у новій фортеціі бучний бенкет, а після бенкету прикликав до себе старшину покірних йому реєстрових козаків і повів іі, разом з польськими панами оглядати замчище, глузливо похваляючись козакам у вічі, що тепер, мовляв, козацькій сваволі прийшов край.
І справді француз Боплан приклав тут всього свого досвіду, щоб зробити Кодак необоримою фортецією: глибокі як провалля були круг Кодаку рівчаки, мов добрі скирти були за рівчаками вали, а по тих валах ще була висока, дубова засіка з вікнами й дірками за для гармат та рушниць. Брама у Кодаку була тільки одна і та дуже міцна, залізом кована, а обабіч брами стояли дві башти, збиті з міцних дубових кряжів. Зі сходу й з півдня фортеція захищалася кручами Дніпра, з півночі глибоким байраком, з заходу ж був рівний степ, що на ньому можна було далеко бачити ворогів, і з цього боку фортеція мала найглибші рівчаки, найвищі вали і найбільше по стінах гармат.
Слідкуючи за Кнецьпольським, козацька старшина похмуро поглядала на міцну, необориму будівлю та на великі гармати фортеціі, пригадуючи славні часи Самійла Кішки та Сагайдачного, за яких поляки не насміли б збудувати на козацькій землі фортецію, козакам на безголовьє. Тілько один сотник Богдан Хмельницький, оглядаючи замок, не засмутився з похвальби Конецьпольського, а навіть засміявся. 
— Ти чому смієшся? — здивовано й гнівно спитав Конецьпольський.
— Тому, ясновельможний гетьмане, — одповів Хмельницький, — що на мою думку все те, що людина може збудувати, людина може й зруйнувати! 
Конецьпольський зрозумів, що Хмельницький глузує з його похвальби і розлютований хотів покарати за те козацького сотника і тільки зваживши на заступництво Боплана, скоро вгамувався. 
Не минуло після бенкету Конецьпольського у Кодаку кількох місяців, як Січа запорожська шуміла й хвилювалася мов розбурхане море… То повернувся до Січі з своім військом Сулима і взявся тепер здійснювати своє давнє бажання: зруйнувати Кодак і йти війною на поляків.
— Неправда панує на Украіні! — говорив на раді кошовий. — Реєстрових козаків все зменшують, тай тіх пани за гадуків собі мають і примушують допомагати ім наших братів у ярмо запрягати. Нас, запорожців не визнають за козаків, і як тільки хто піде з Січі на Украіну, зараз того пани собі у підданці беруть. Церкви православні на уніятські повертають і до уніі людей наших утисками примушують. Та ще мало полякам і тієі неправди, так намислили вони винищити нас, запорожських козаків і для того збудували на нашій одвічній землі, над Кодацьким порогом, велике замчище, і як тільки Дніпром пливуть до нас з Украіни люди, вони перепиняють іх біля порогу й калічать, а часом прямо потопляють човни з людями. Стріляючи з гармат. Чи не час нам, пани брати, нагадати полякам, що козаки вміють не тільки обороняти іх, але й за честь і права своі стати? 
Січовий майдан загомонів і захвилювався… Гомін що далі більшав, перекочувався од краю до краю майдану мов грім і нарешті склався у голосні вигуки:
— Веди нас, батьку! Покажемо ляхам, що й ми маємо шаблі. Віддячимо за всі іхніі кривди! 
— Гетьманом нехай буде Сулима, як був Сагайдачний!
Скоро вся рада, як один чоловік, гукала: 
— Гетьманом, гетьманом Сулиму! 
Ті голосні вигуки розляглися по над Дніпром, і навіть у зеленій плавні одбилися луною: 
— Гетьманом, гетьманом Сулиму! 
Сулима сперше одмовлявся, а далі кланявся товариству, дякував і того ж дня оповістив поход на Украіну. 
Через два тиждня новообраний гетьман повів запорожське військо до Кодака. Бурляй з тисячою козаків плив Дніпром, а Сулима з двома тисячами йшов степом до того місця, де річка Сура впала у Дніпро. Там обидва війська сполучилися і Сулима, лишивши козаків у діброві, сам з курінними отаманами пішов оглядати Кодак. З Гостроі могили він уже добре розглядів башти й вали Кодацького замчища і зрозумів, що з степу неможливо наблизитись до нього непомітно, а треба підходити з одного боку глибоким байраком, а з другого по під скелями Дніпра. 
Як смерклося, Сулима з куріними отаманами обійшов байраком та скелями понавколо всього Кодаку, обдивився всі лощинки й всі скелі, щоб товариші знали, як підходити поночі до окопів, і умовився з курінними, де якому куріню бути під час штурму.
Повернувшись ранком до війська, Сулима згадав козакам робити драбини та рубати чагарники й гил-дерев, щоб вьязати з того вьязки: над вечір же, коли у кожного козака була за плечима вьязанка хмизу, а на кожні пів сотні козаків була драбина, все військо рушило до ворожоі фортеціі. 
У Кодаці тоді стояв повк жовнірів під командою француза, полковника Маріона. Жовніри там нудилися, не любили полковника чужинця і ремствували на Конецьпольського, що поставив іх по середині порожніх степів.
На землю впала темна ніч. Зірки ховалися за хмарами. Вітер тягнув з за Дніпра, завиваючи голодним звірем по надбережним скелям. Глибоко під горою, розбиваючи собі груди об гострі скелі, старий Дніпро голосно стогнав і ревів з пересердя на кинути у поперек його шляху перепону, допомагаючи гудінням свого порогу козакам нечутно облягти ворожу фортецію. 
Військо польське вже спало. Спав і полковник—чужинець, нічого не відаючи про поход Сулими, і тільки вартові чатували по баштах, перегукуючись по між сееб, щоб легше змагатися з дрімотою. 
За темрявою ночі та через голосіння порогу, вартові не бачили й не чули, що запорожці вже облягли Кодак з усіх боків і підступають під самі окопи. 
Без гомону, без галасу, то дряпаючись на скелі, то припадаючи до земли, наближалися козаки до окопів з боку Дніпра і з боку байраку; з поля ж Сулима тільки оддалеки поставив три сотні вершників, щоб переймати втікачів.
Чують польські вартові, що за окопами почали пугукати сичі тай дивуються, звідкілля іх така сила налетіла, а того й негадають, що то не сичі, а гасло од Сулими, щоб починати штурм, і те гасло передавалося од куреня до куреня, навкруг окопів.
Враз по тому гаслові у рівчаки полетіли вьязанки хмизу і кожний курінь почав накидати собі через рівчак греблю, щоб нею перейти до валу. Тільки тепер зрозуміли вартові, що за окопами робиться щось непевне, а що саме, того за темрявою вони не бачили, і поки вибухнув з польського боку перший пестріл, козаки вже накидали собі гребні й бурхливими потоками посунули на шанці.
Тепер запорожці вже не мали раціі таітися, і враг навкруг Кодака збилася буча. Де хто з козаків стріляв у вартових, другі тягли до стін драбини, щоб лізти через засіки, треті рубали ті засіки сокирами, а по-де-куди намагалися підпалити іх, роспалюючи хмиз.
Збився гомін і в середині Кодака. Прокинувся полковник, посхоплювалися й жовніри, але поки всі з несподіванки прочуняли та вбралися й узброілися, козаки вже лізли через стіни, а по-де-куди вже й підрубали засіки сокирами і поробили собі пролази.
Маріонові не пощастило упорядкувати свій повк і він похапцем посилав на окопи жовнірів купками, хто скоріще узброівся… Та вже — не помоглося, бо Сулима з двома куренями вже вдерся у фортецію з північного боку, а з півдня вже лізли запорожці, що прибули з Бурляєм. Почався смертельний бій. Поляки зрозуміли, що ім нема куди рятуватися і билися завзято, але ще завзятіше билися козаки. Скоро у Кодаку запалали засіки й будинки, зайнялися й башти по стінах, і велике полумья освітило кріваву боротьбу братніх народів, що не вміли порозумітися й жити у згоді.
Високо, до самих хмар, сягало сяйво полумья. Видно було його й у Самарі за великими лісами і по степах, по над Сурою та Базавлуком і навіть з далекоі Хортиці у хвилях же кодацького порога вони одбивалися то щирим золотом то гарячою кровью. Пополохалося сяйва пожеди птаство по гаях і заявили байраками вовки — сіроманці… А брати різалися упертом… завзято…
Гинули один по одному польські хорунжі, осавули й инша військова старшина. Що вхилини менашло й жовнірів, козаки б все прибували та прибували… Нарешті поляки зрозуміли, що змагання іхні марні, попросили милосердя. 
Коли гомін бойовича почав стихати, до Сулими привели полковника Маріона.
— Гетьмане! — спитали козаки. — Що чинити з цім бранцем?
Сулима глянув на полковника чужинця суворов: 
— Волю нашу помагав гнобити, а вмерти по лицарьскому й не спромігся? Розстріляти! 
Гетьман махнув рукою, і нещасного чужинця повели на страту. 
— А тепер, пани брати, — сказав згодом Сулима козакам, — руйнуйте й паліть у Кодаку все до щенту, щоб біля наших рідних порогів і згадки не лишилося про поляків!
Козаки щиро виконали наказ гетьмана і не лишили у Кодаку жодного будинку й жадного крата з засіки. Зійшло сонце, освітило руіни Кодака та купи трупу, тільки й лишилися од нього вали та рівчаки, такі великі, що іх навіть не знищили століття.
Упоравшись з Кодаком і діждавши з Січі ше три тисячи товариства, Сулима через два тиждня підняв своє військо до походу. 
(кінець буде).
А. Кащенко
 
