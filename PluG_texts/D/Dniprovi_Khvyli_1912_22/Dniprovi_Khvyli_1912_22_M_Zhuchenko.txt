Про украінську літературну мову.
Недавно вийшла дуже цікава книжка про теперішню нашу літературну мову. Книжка ця належить відомому украінському письменникові Іванові Семеновичу Нечую-Левіцькому і зветься вона трохи чудно «Криве дзеркало украінськоі мови». Отим «кривим дзеркалом», на думку Шановного Автора, є теперішня літературна украінська мова, якою друкуються украінські журнали, такі, як «Літературно-Науковий Вістник», «Украінська Хата», недавнє «Село» та инші. Мова ця, доводить д. Левіцький, дуже одріжняється од народньоі мови, якою балака наш люд; в ій повно галицьких слів і зворотів, мало кому у нас зрозумілих, а то й зовсім незрозумілих. Письменники уживають частенько нові слова, витворені дуже недоладно, уживають форми зовсім неправильні і неможливі в украінській мові. І все це лихо сталося, на думку д. Левицького, од якоісь змови галичан і проф. М. Грушевського, які начебто завзялись завести у нас на Вкраіні свою книжку галицьку мову і вкупі з тим свій галицький правоис, дуже трудний для нас і незручний. Через те д. Левіцький дуже гостро нападає на проф. М. Грушевського і на всіх тих, хто пише, уживаючи слів і зворотів, принятих украінцями в Галичині. 
Ми згодні з Шановним Автором, що взагалі наша літературна мова ще дуже невироблена і що мова, якою пишуть здебільшого молодці украінські письменники з Галичини, а за ними й наші, таки справді погана, але нам здається, що д. Левіцький не з того кінця заходить, як би слід і, безперечно бажаючи украінській справі добра, він береться до тих способів, що навряд чи принесуть добро нашій справі, а особливо питанню про нашу літературну мову. 
Д-ій Левіцький не зьясував як слід фактичних обставин нашоі літературноі мови, не показав історіі іі розвитку у нас і в Галичині; через те читальник, мало тямучий в справі нашоі письменницькоі мови і справді може подумати, ніби то істнують на світі дві цілком одмінні літературні мови: «галицька» і «украінська» і що таки дійсно професор Грушевський «заповзяся нахрапом завести галицьку книжню мову й чудернацьки й правопис в украінському письменстві й на Украіні і зробить іх загальними і для Галичини і для украінців». 
Тимчасом справа стоіть не зовсім так, як малює д. Левіцький. Ми хоземо зьясувати наш власний погляд на цю справу і показати, в чому бачимо помилку в шановного украінського письменника. Спробуєм трохи пригадати собі історію нашоі літературноі мови. Звісна річ, що почалась нова наша література з утворів поетичних, і дуже довго украінською народьною мовою писалися тільки поезіі, драматичні твори й повісті, в яких змальовувалось виключно народне життя. І коли вже молоде украінське слово почало робитися поважним органом демократичних і народолюбних думок, які проводились в украінському письменстві першоі половини ХІХ віку, то все ще ніхто не робив спроби писати украінською мовою росправи наукові або змальовувати тією мовою життя освічених класів. Але де-хто уже розумів, що украінська мова, в міру того, як ширитиметься національне відродження украінського народу на грунті культурного зближення вищих класів з нижчими, здобуватиме собі в громадському житті такий самий ужиток, який колись вона мала за часів украінськоі автономіі. Перший заговорив про це і перший же подав зразки науковоі украінськоі мови Куліш. Уже в 40х роках написав він украінський історичний роман «Чорна Рада», виданий, правди, тільки в 1857 році. Того ж таки 1857 року Куліш пише в листі до свого приятеля, украінського поміщика Г. П. Галагана: «У мене така думка, що нам би не вадило завести свій журнал, щоб дать южноруському слову гражданство. Ми збогатили московську річ словами, которих, при іх темноті науковій, у москалів не було. Тепер треба взять своє назад з лихвою, не вважаючи на те, що хозяйствовав на нашому добрі Пушкин і инші. Оце я, оддихаючи, переложив по нашому перву пісню Чайльд Гарольда так, мов і на світі нема московськоі речі, а єсть тільки англійська да наша. Переложу і три останні, і побачите, коли не буде добре. Так само треба переложити Гамлєта, Вільгема Теля, Геца-фон-Берліхінгена і Лемурську Молоду, щоб виробить форми змужичалоі наші речі на послугу мислі всечоловічній… спасеніє нашого краю в нашому слові. Слово земляка укаже землякові, і явиться сила общественна, котороі тепер немає, явиться воля й думка єдина!» *). А в 1861 році журнал «Основа», що виходив під ідейним керуванням Куліша, друкує початок його ж таки «Історіі Украіни однайдавнійших часів», щоб показати, як зазначено в редакційній примітці, «въ какой степени языкъ укринскій способенъ къ строгому научному изложенію столь важнаго предмета какъ исторія» *). 
Одже з 60х років, коли украінській рух виходе вже в тісних товариських гуртків та робиться рухом громадським, і украінська мова почина робитись мовою літературною, в ширшому цього слова розумінні. В «Основі» 1861-62 років бачимо вже наукові й публіцистичні статі украінською мовою, повстає популярно-наукова украінська література, і знов же Куліш переклада з доручення уряду державні закони на украінську мову (Маніфест 19-го февраля 1861 р. і «Положенія о крестьянахъ»). Украінська мова помалу входе і в уживання в товаристві людей освічених, у іх розмові й листуванні. Додати треба, що всі наші письменники додержувались у своіх писаннях центральноі украінськоі говірки, так званоі Киіво-Полтавськоі, себ то мови Шевченка і Котляревськаго. Навіть такі письменники-подоляне як Свидиницький та Руданський уміли вибитись вище свого подільського провінціялізму, і іхні писання й тепер зрозумілі кожному на всьому просторі украінських земель. 
Коли ми згадаємо, яку велику вагу в ділі украінського відродження мала устна народня словесність, коли ми візьмемо на увагу, що більша частина видатних украінських письменників працювала над етнографією, збираючи й записуючи з уст народу пісні, казки, вірування та инше, коли на останку пригадаємо, що Котляревський вчив народню мову на вечерницях і досвітках, що Куліш пішки сходив усю Киівщину, записуючи етнографічні матеріяли, а Марко-Вовчок виучувала мову од сільських бабів на киівському базарі, — то нам ясно стане, чому украінська літературна мова давніших часів була так близькою до народьоі, і через що така чудова мова у Марка-Вовчка, Івана Нечуя-Левіцького, Стороженка, Мирного: вони черпали живу народню мову з самого іі джерела і, каристуючись з іі багатства, широко захоплювали в своіх писаннях усі сторони громадського життя й побуту.
Але украінський рух, який широко роскорінився на початку 60-х років, ш видкобув припинений і загальмований. І з того часу аж досі тягнеться та сумна історія гонення на украінське слово на украінський землі. Украінську мову вигнано з популярноі літератури, з народьоі школи, а року 1876 і зовсім заборонено в печаті. Так що в той же час, як народня мова, позбавлена натуральноі опори у школі і в письменстві, усе більше губила свою чистоту, піддаючись помосковленню, література украінська мусила шукати собі притулку десь закордоном і знайшла його — у Галичині.
В Галичині довго панувала польщизна або церковно-славянська мертвечина, але коли спочатку 60х років галицька інтелігенція познайомилась з украінськими письменниками, особливо з Шевченком, там почався живий народолюбний рух, а разом із тим і рішучий зворот до живоі народньо мови, початок чому поклав ще Шашкевич у кінці 30-х років. Молоді галицькі народовці починають видавати журнали, де передруковують твори украінських авторів і друкують своі власні, писані народьою мовою. Зразом мови служить для галичан Шевченко, козацькі думки і вся відома тоді украінська література. І хоча основою мови галицьких письменників є всеж таки іх власна галицька народня говірка, одначе книжня мова галицьких украінців 60 і 70-х років зовсім зрозуміла для російського украінця і куди краща за мову якого небудь сучасного д. Євшана, це справжнє страховище, од якого у нас публіка одвертається просто з огидою. Ось беру на зразок уривок з «Бесіди Володимира Барвінського», виголошеноі у Львові на роковинах Шевченка в 1875 році: 
«Тарас Шевченко — його вікопомні твори — його дух безсмертний — се дух нашого народу, бо Тарас Шевченко перший зрозумів і порушив всі струни на духа народнього, що самотою досі крився у курних хатах оддалік від цивілізованого світу. Тарас Шевченко перший роздер грубу заслону, що довго вкривала нашу минувшість історичню, і викликав нове життя довго завмерлого духа, а всказуючи нам нові дороги народнього прямування — стався творцем нового життя нашого народу. Оттому то імя Тараса Шевченка так тісно вяжеться з нашим народом і з нашою історією, що почитаючи пам'ять нашого незабутнього Кобзаря, тим самим величаємо історичного духа нашоі народности, признаємо безсмертність нашого народу і стаємо поборниками нашого ідеалу народнього»… *) Порівняйте тепер цю мову з мовою д. Євшана в його статтях про Шевченка, друкованих торік в «Укр. Хаті»! Ріжниця буде дуже велика. Але все ж таки треба знати, чом така ріжниця могла виникнути за яких 35 років. Виникла вона найбільше ось через що. 
Хоча украінський літературний рух, переслідуваний у Росіі, і перенесено до Галичини, але вплив мови украінських письменників на галичан чим далі, усе ставав слабшим: з одного боку через те, що самі наші письменники, не маючи змоги вільно й натурально розвивати своєі мови, не завжди потрапляли на вірну путь, частенько губили розуміння духа народньоі мови і самі готові були позичати в галичан готові форми і слова, не дуже щасливо утворені; з другого ж боку украінська мова у Галичині хоч і зробилась загально прийнятою та витіснила старе «язичіє», але почала зазнавати на собі дуже сильного впливу мови польськоі й німецькоі. Як би украінська мова у Росіі весь час могла розвиватись нормально, та як би не було тих кордонів, що переділили Украіну од Галичини так, що ні одноі книги не можна було переслати до нас з Галичини, хоч би того самого Котляревського, як би не було, кажу, оцих важких перешкод для взаємного порозуміння і літературних зносин, то спільна літературна мова і для галичан і для украінців вироблялась би спокійно, і певно не було б такоі ріжниці між мовою украінських письменників у Росіі і в Галичині, як оце ми бачимо.
Укарінські письменники, що друкували своі твори по галицьких виданнях, не могли так впливати на галичан щоб вони не одхилялися потроху од мови Украіни наддніпрянськоі. Це важко було робити, коли майже не було зовсім живих зносин між людьми. Навіть вони сами мусили скоріше підлягати галицькому впливові. Наприклад, Драгоманов, мову якого ми вважаемо за найкращий зразок науковоі украінськоі мови, під кінець, коли йому доводилось друковати своі писання виключно у галицьких виданнях, почав писати більше вже на галицький зразок.
Таким чином, силою нещасливих обставин, в кінці 70-х років розвиток літературноі украінськоі мови був перенесений на галицький грунт, і щож тут дивного, коли тая мова почала тепер будоватись не на киіво-полтавській, а на львівсько-коломийській основі! Хоч дивного тут не було нічого, але це було сумне для дальшоі перспективи нашоі мови, бо було ясно, що літературна украінська мова, виорблена на галицькій основі, не дуже то стане придатною для ширших мас украінського народу в Росіі, тоді як тут упадуть заборони над украінським словом. Це ясно розумів небіжчик Грінченко, коли писав своі високоцінні статті про мову в «Зорі» 1892 року. Одповідаючи своім галицьким опонентам, які казали, що можуть істнувати опрічні «украінська» і «галицько-руська» мови, Грінченко гаряче обстоюж єдність мови в імя єдності Украіни і украінського народу. Він доводить, що основою літературноі нашоі мови повинна бути мова величезноі більшости народу, який балака мовою Квітки, Шевченка і Марка-Вовчка; він пригадує, що так дивились на справу Максимович, Костомаров і навіть галицький журнал 70-х років «Правда», яка писала, що треба виробляти чисту літературну мову, беручи за основу народню мову великоі більшости русинів, себ-то мову наддніпрянськоі Украіни, і що інакше воно не може бути. Грінченко каже у своій статі: «становлячи виразно прінцип однієі украінсько-руськоі літератури та мови, ми не можемо не признавати, що істніло та й істніє чимало обставин, через які украінсько-руська літературна мова придбали у Галичині особливий колір. З цими обставинами мусимо рахуватися. Але що обставини, то обставини, а що ми, то ми! Прийшов тепер час, коли мусимо дбати про єдність, про один духовний напрямок, а значить і про одну літературну мову… Правда єсть, що на Вкраіні російській не сила тепер бути літературі, але правда також і те, що література з Украіни російськоі іде в Украіну австрійську… Всі ми пишемо з помилками, здебільшого з москалізмами, але все ж мова у письменників з Украіни російськоі чистійша, ніж у письменників з Украіни австрійськоі».*) Одже Грінченко радить галичанам старатись наближатись до мови Квітки та Шевченка.
Одначе ніякі поради не могли помогти там, де життя випередило розвиток мови, а це так було і в Галичині, і в Росіі. Галичанам не довго довелось кохатись в етнографіі і вчити народню мову по іі джерелах, ім зразу треба було ставати до політики, до публіцистики, до просвітньоі й до науковоі роботи. Для всього цього треба було мати вироблену мову. Галицькі украінці, навіть, і за допомогою украінців з Росіі, не спромоглись виробити ні доброі мови, ні навіть доброго правопису, бо завівши замість украінськоі «кулішівки»**) або «етимологіі» новий «фонетичний» правопис, вони завели ще більшу мороку, ніж яку мають росіяне з своіми «ятями» та «ерами». А на Украіні російській національний рух почав з кінця 90-х років рости так швидко, що мова не могла за ним встигати. Украінська молодь. Яка рішуче одкинула думку про придатність укр. мови тільки «для домашнього вжитку», як гадали старі «украноінофіли», постановила зробити укр. мову мовою товариського і громадського життя. Але ій ніколи було виучувати народню мову і творити мову літературну (тим більше, що до «етнографізму» ставилися з найбільшим призирством): ій треба було притьмом перекладати Маркса та Єнгельса, складати партійні програми, і для цього мусила вона позичати готові форми галицькоі книжньоі мови і правопису. Переймаючи цю мову, і додаючи до неі ще певних москалізмів, вірували, що це й єсть «украінська» мова, зрозуміли кожному дядькові, за цю мову роспинались, ввели іі у товариські, у домашні стосунки. До цієі мови мусили пристосовуватись і письменики, поети, публіцисти. За гарячими інтересами біжучоі хвилі куди там було до філологіі, до чистоти мови! При таких обставинах упали заборони проти укр. слова і мусила народитись украінська преса. 
(кінець буде). 
М. Жученко
