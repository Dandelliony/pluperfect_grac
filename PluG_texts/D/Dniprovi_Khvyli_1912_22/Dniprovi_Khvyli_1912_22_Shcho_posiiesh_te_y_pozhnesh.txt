Що посієш, те пожнеш!
Недавно всю Украіну облетіла звістка про досі нечувані у нас подіі в Киіві: двічі кілька хлопців нападало на украінські книгарні, на редакцію «Ради» та на клуб «Родина», били шибки у вікнах, кидали пляшечки з чорнилами… Як виявилось, це мала бути помства за те, що украінська молодь у Львові та в Чернівцях робила демонстраціі проти москофільських інституцій після того як у Киіві було закрито украінський клуб. Одже по ветхозавітному: око за око, зуб за зуб. Наше украінське громадянство було дуже обурене цим хуліганським бешкетом, який свідчить про крайню дикість і некультурність людей (навіть студентів університету), котрі «з ідейних мотивів» ідуть робити погроми над мирними людьми. Дуже обурилась цим і киівська адміністрація, бо сразу арештувала тих хуліганів і посадовила було в тюрму. Але все ж таки в усій цій історіі не треба забувати одного: киівські бешкети були одповіддю на ті бешкети — інакше назвати не можемо — які вчинила галицька украінська молодь. І коли ми осуджуємо киівські погроми, то повинні осудити й львівські. Яким би шкодливим і навіть огидним не здавалось нам галицьке москофільство, ми не повинні забувати, що для богатьох людей у Галичині воно є ідейним рухом; отже йти бити вікна москвофільським інституціям, це значить — виступати проти ідеі з грубою кулачною силою, і тим самим показати, що в нас нема кращих доказів, як дрючок та ломака. Це особливо не до речі там, де люде мають повну волю боротися з москвофільством на ідейному грунті. 
Але що нас найбільше дивує в усій цій історіі з «демонстраціями» у Львові та в Киіві, так це становище, яке заняло відносні іх львівське «Діло». Газета ця страшенно обурилась против москвофілів за те, що вони боронились од нападу демонстрантів камінням і револьверами. Ну, а а що ж було москвофілам робити? Спокійно дивитися, як ім потрощать вікна? Знов же «Діло» дуже ремствовало на австрійський уряд за арештування де-кого з демонстрантів, але коли довідалось про бешкети у Киіві, то вже було незадоволене, що російська адміністрація не вжила проти іх рішучих заходів і мало покарала «демонстрантів»! Дозволимо собі запитати: чи не скидається це трохи на мораль того африканського обивателя, що казав: «добро» — це коли я вкраду, а «зло» — коли в мене вкрадуть! А тут як раз так і вийшло! Замість того, щоб заспокоіти молодь і довести ій, що нерозумно в конституційній державі, де закон дає змогу боротись з супротивником культурними способами, — хапатись за дрюки та йти навкулачча, «Діло» тільки ще більше дратувало молодь своіми писаннями. 
Іще більше здивував нас і вразив у «Ділі» — заклик (в № 271) до громадянства стежити за москвофілами, які ведуть свою пропаганду, зараз же арештовувати на місті того, хто попадеться, і оддавати в руки жандармам! Ми просто не хотіли вірити очам, читаючи таке в украінському органі… Якщо «Діло» береться до таких способів, то як же ми можемо нарікати на нашу «Русскую правду», яка теж тільки те й робе, що пише доноси і теж вигукує «распни його! распни!». Це тим більше дивно, що те саме «Діло» дуже обурюється на москвофілів за за один іхній донос в пресі з приводу тих же погромів украінських книгарень у Киіві. Як же дивуватись тепер у вічі москвофільській «Прикарпатской Руси», яка в № 929 називає цей заклик «новымъ очереднымъ доносомъ мазепинской печати на русскихъ людей въ Галичинѣ»…
Ще Драгоманов гаряче повставав проти звачаю старих галицьких народовців боротись з москвофільством доносами по начальству. Виходить, що наука цієі світлоі й високоі духом людини пішла марно для публіцистів «Діла»! Зостається сказати ім одно: коли вони не уявляють собі справді, на скільки не личить ідейним діячам взагалі братись до таких способів боротьби, той хай зміркують, що це єсть кий з двома кінцями, і один з них завжди може впасти на голову того, хто тим києм вимахує. А в данному раці це уже й справдилось і вийшло так, яка каже народня приказка: що посієш, те й пожнеш! 
