Новини нашого письменства 
Цими днями вийшов VIII-й випуск «Лѣтописи» Архивноі Комісіі у Катеринославі. Цей випуск, як і ті, що виходили раніше, сливе увесь присвячений місцевій і взагалі украінській старовині, письменству й етнографіі. З окремих статтів зазначимо такі. — Біографія украінського етнографа Я. П. Новицького (з портретом). Дві статті, присвячені Шевченкові: «Народная душа въ твореніяхъ Т. Г. Шевченка» — Микола Биков, і «Запорожцы въ поэзіи Т. Г. Шевченка» — Д. І. Яворницького. Стаття Д. Дорошенка «Козацкія могилы подъ Берестечкомъ». Збірка народних переказів, записаних у Катеринославщині Я. П.Новицьким: «Духовный міръ въ представленіи малорусскаго народа». Розмвідка В. Біднова «документи, относящіеся къ исторіи Екатеринославськой Духовной Семинаріи». В оцій розвідці зібрані матеріяли до історіі тих часів Катеринославськоі семинаріі, коли вона перебувала у Полтаві, і коли у ій вчився батько новоі украінськоі літератури Іван Петрович Котляревський. 
В спискові учнів Катеринославськоі семинаріі зк 1788 рік по «школі богословія» знаходимо в рубиці «кто имянно и какого званія» запис: «Иванъ Котляревскій Полтавскаго уѣзда сынъ умершаго канцеляриста города Полтавы Петра Котляревскаго». В рубриці «коликихъ отъ роду лѣтъ» показано число «20». В рубриці «въ наукѣ имѣютъ-ли понятіе и успѣхъ и когда вступили въ семінарію» стоіть — «понятенї и успѣха благонадежнаго. 1780 года февраля 13 дня». Що до «какого состоянія и поведенія» сказано: «порядочного». Оці нові відомости позволяють більш точно встановити час, коли Котляревський родився і коли вступив до семінаріі. Так, в найповніщій досі біографіі д. Стешенка*) сказано, що Котляревський «поступилъ въ 1781 году въ Полтавскую семинарію», так само, як і що-до нарождення показан рік 1769. Тепер по цих данних установлюється, що наш поет народився 1768 року і до семинаріі вступив 1781. 
Чимало цікавого дає полемічна розвідка д. Біднова про запорожця Микиту Коржа, що з його уст архиєпископ Гавриіл записав відоме оповідання про Запорожжа і видав 1842 року під назвою «Устное повѣствованіе». Д-ій Данилов у невеличкій статі про Н. Д. Мізка, яко рецензента Катеринославського театру 40-х років, подає деякі звістки про труппу Зелинського, яка грала в Катеринославі в сорокових роках і ставила між иншими, украінські пьєси: «Наталка-Полтавка», «Москаль-Чарівник» і «Сватання на Гончарівці». Сам Зелинський славився своєю грою в ролях Виборного і Шельменка-Деньщика. «Малоросійскія роли, каже Мізко, право какъ будто для него пишутся». 
В одділі документів і матеріялів уміщено чимало заміток про Катеринославську і взагалі про украінську старовину. 
