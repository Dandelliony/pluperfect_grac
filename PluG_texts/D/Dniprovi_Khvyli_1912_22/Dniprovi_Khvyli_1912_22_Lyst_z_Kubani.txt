Лист з Кубані. 
Скрізь по далеких і близьких сторонах поросходились діти Украіни. Одних недоля занесла, а другі сами, долі своі шукаючи, позаходили по всяких краінах. Чи гірко, чи добре ім жилося в рідному краі — однаково вони сумують, за ним, і чим більше проходить часу, ти кращим і любіщим здається ім рідний край… Щасливі ті діти Украіни, що хоч далеко оселились од своєі батьківщини, але не самотою, а великим гуртом, — там вони не загинуть, не переродяться. Таким великим гуртком дітей Украіни є Кубанське козаче військо, нащадки колишнього славного війська Запорожського Низового. Хоч які пригоди довелось перебути більше ніж за сотню років життя на Кубаньщині простим козакам, але рідноі мови, рідноі пісні і рідних звичаів вони не забули: душа простого козака зосталося жива. І Коли-не коли, тай згадає козак рідну Украіну, і матір — Січ, чи то рідну пісню почуючи, чи рідну книжку — історію Украіни прочитає; чи погляне на хвилі Кубані-річки, то й пригадає Дніпро-Славуту, пригадає дніпрові хвилі, що носили на собі колись човни—чайки з славними запорожцями, його предками… Хоч як запаніло та помосковилось наше панство, старшини козацькі (не кажу про чужинців, яких присилають до нас з москалів чи инчих); одже як не запаніла наша старшина, а подивишся, то й вона щось згадає про минуле, хоч тепер і не всі одноі думки про теє минуле…
Як відомо, вже поставлено памятника запорожцям на тамані, що перші прибули сюди після зруйнування Січі Запорожьскоі. А оце почали робити заходи, щоб поставити памятника запорожцям на місці Чортомлицькоі Січі, зруйнованоі в 1709 році. Ще року 1909 наші старшини просили поради про цю справу в Одеського одділа Военно-Історичного Товариства. Голова цього товариства генерал Каульбарс балакав про це в Лівадіі з самим Царем. Його величність прихильно поставився до цієі справи і сказав, що дуже цінить цю гарну думку Кубанського війська. Тоді генерал Каульбарс сповістив Наказного Отамана, щоб справу з памятником зробити офіціальною. 28 декабря цього ж 1909 року наказний отмана просив генерала Каульбарса порушити справу, щоб остров, де була Чортомлицька Січ, було дурно передано у власність Кубанського війська. На це 15 октября 1910 року голова Воєнно-Ісотричного Товариства генерал-ад'ютант Скалон писав, що остров Чортомлицькоі Січі належить Великому Князеві Миколі Михайловичу, який дав згоду поставити памятника запорожцям на його острові, але оддати цей острів у власність Кубанського військові не може, бо він належить до майоратного маєтку Од. себе г. ад. Скалон радить поставити памятника на иншому місті, хоч би в містечку Никополі (Микитиному Розі), де була теж колись Січ і звідки почалось повстання Богдана Хмельницького, а на місці Чертомлицькоі Січі, там де була січова церква, збудувати тільки каплицю. Наказний Отаман одповів Скалонові, що поставити памятника бажано на власній землі, про що має радитись з військом. 
На де-який час справа з памятником запорожцям на дніпрі припинилася. Тепер ця справа знов виникла і в першу чергу постановлено: 1) запросити професора Д. І. Яворницького прочитати цієі зими в Катеринограді лекцію про запорожську старовину. 2) Заснувати комісію для обміркування питання про вибір місця для памятника запорожцям на Дніпрі. 3) Організувати весною 1913 року подорож для охочих Кубанців і згаданоі комісіі під приводом проф. Яворницького на місця Січей. 4) Про все це сповістити Воєнно-Історичне Товариство. 5) Як вибере комісія місце, тоді звернутись до уряду офіціально про збудовання памятника запорожцям і для цього просити дозволу робити підписку в Кубанській Области і в губерніях Катеринославській, Херсонській, Киівській, Полтавській і Харківській. 
Газета «Кубанскій Козачій Листокъ», яку видає військовий Штаб Кубанського Козачого війська, дуже прихильно ставиться до думки про памятник запорожцям і в № 178 умістила про цю справу дуже тепло написану статю. Наведемо початок цієі статі: 
«Далеко, далеко, там на чудовому широкому й могучому Дніпрі проти села Капулівки, де впада річка Підпильна, лежить невеликий острів, що не має собі назви. Порожній, закинутий той острів. Нікому він непотрібний. Заріс кругом, скрізь пусто, і ніщо не нагадує про величнє минуло могучих завзятих і славних лицарів запорожців, що наводили страх на ворогів—турків, татар та ляхів. 
Ніхто не загляда туди. Хіба який птах, летючи в горі, залетить на цей острів, утомлений за день, і слуха в хвилини спочинку, що йому шепоче вітер про славну бувальщину Запорожжа.
Але не забула запорожців Кубань, не забула слави своіх предків. Дух іхній витає тута серед нас на Кубані. Не забули і нащадки…» 
Стаття кінчиться гарячими закликом падбати про те, щоб ушанувати пам'ять Чортомлицькоі Січи монументом. 
До статі додано план староі або Чортомлицькоі Січі. 
