Напружимо нашу увагу
І найкраща, найдосконаліша машина на шостому році війни може знереґулюватися. Та ще й такої війни, що жене міліони народів із місця на місце. Але ж саме тому енерґія людини в такі хвилини мусить напружити всю увагу, усю вправність і моторність, напружити волю й повести машину далі до цілі.
Тут хочемо торкнутися дуже делікатного невральгічного характеру питання: наша опіка над селянами, робітниками на праці в Німеччині. Ми знаємо — вона є, вона діє. Але то тут, то там чуються скарги, помічаються щілини в організації цієї опіки. Причин цього не станемо тут дошукуватись. Одна причина: шостий рік війни. 
Але саме тому, що ми на шостому році війни, саме тому, що є багато причин воєнного, морального характеру, які стоять упоперек шляху до творення морального, духового опікун чого добра для себе самих, — наш провід, а з ним і вся наша та ідейна частина, інтелігенція, в якої грудях ще горить любов до України, — цебто й до найменшого нашого брата й сестри, що працюють сьогодні в господаря, у фабриці, в копальні, — мусять призадуматись над цим недоглядом.
Наша опіка, над усіми нашими в різних ділянках робітниками в Німеччині мусить діяти точно й сумлінно. 
Ця опіка тепер — ще раз повторимо — на шостому році війни, коли ми лишилися без зв'язку з батьківщиною, без цієї кожній людині природою даної моральної основи й опори, — це наше життєве memento. Ці міліони наших людей сьогодні в Німеччині — це наша основа, наша перемога на завтра, це продовження, континуація, нашого національного життя, нашого фізичного й духового українського організму. Якщо ми справді живучий нарід, то не можна нам ці міліони лишати, щоб вони собі сами раду давали. 
Наш провід мусить мати таку гнучку, мудру й рішучу та всюдиприявну опіку над нашими селянами, робітниками, щоб всі вони і всюди постійно могли мати заступництво, пораду, тепле слово, піддержку моральну й релігійну. А надто, дати нашим людям свою газету, книжку; щоб їх, наших селян, робітників, нашу молодь, не закидали іншими ворожими нашому народові літературами. Нашим селянам, робітникам треба давати цікаві доповіді на всякі теми, улаштовувати їм часто (а не, як це буває, час до часу!) концерти рідної пісні, театральні вистави з рідної тематики, бо чуже, якщо й не вороже, то й далеке від виховної мети.
Сам же опікун мусить бути щирий приятель наших на роботі в Німеччині людей. Така ревна, жертовна опіка зробить нашого селянина, робітника: 1) здібнішим, здатнішим і жвавішим у праці, яка приносить більше користи справі перемоги над московським большевизмом, чого ми ж усі бажаємо; 2) витривалішим проти чужої, ворожої нам, українцям, пропаганди; врешті, й найважніше —3) скріпить, а багатьом і дасть віру, що вже недалекий час здійснення нашої Ідеї та повороту на нашу вільну батьківщину. 
Цю бо віру однаково мають відчувати, нею жити — і вояк УВВ, і вояк нашої Дивізії, і наші юнаки та юначки, і селяни та робітники; всі бо ми: ті, що сьогодні у військових одностроях, і ті, що на праці (чоловіки й жінки), творимо завтрішнє військо незалежної Української Держави. 
Опікунами мусять бути люди-одиниці, що з любов'ю і фанатизмом віддалися б цій своїй важкій праці: мусять це бути ідейники, ревнителі, скажімо, взірця Сковороди, що більш нічого не прагнули б, крім служіння ідеї, тобто опіці над українськими працівниками. 
Як ми сами за себе не подумаємо, то ніхто за нас не буде думати, не буде дбати, не буде піклуватись нашими людьми. Це вже такий закон природи. Це надзвичайно важлива, пекуча справа. І до неї у кожній хвилині, у кожній і тій найскрутнішій обставині треба прикластись усією снагою, усім серцем і розумом. 

Українці червоної армії повстають проти Сталіна
Свідчення одного з червоноармійців, що знайшов порятунок у німецькому полоні в районі Східніх Бескидів, кидає яскраве світло на дух і настрої, що панують серед переполовинених кривавими втратами совєтських штурмових частин.
Він свідчить, що на цій бойовій ділянці кілька день тому вперше кинуто в бої групу, майже цілком укомплектовану з українців. Родини цих бійців зазнали знущань совєтського терору й були пограбовані.
Після того, як їм довелося перенести на власній шкірі наслідки большевицького терору ще вдома, вони стали живими свідками ще й неймовірних утрат, яких зазнали їхні бойові частини на фронті. Під загрозою ліквідації їхніх родин комісари наказували українцям іти до протинаступу в перших лавах, женучи їх, таким чином, на вірну загибіль.
Уранці 2 листопада бойова група дістала наказ напасти на німецькі позиції. Доведені жахливим знущанням до розпуки, кидаються українці на своїх справжніх ворогів: кілька бійців 3. сотні забивають совєтського командира і цим подають сигнал до загального повстання. Це повстання стихійно перекидається до інших підрозділів. Українці ліквідують своїх командирів і комісарів, а потім у бойовому порядку нападають на командний пункт батальону, де розстрілюють також окремих командирів, між ними командира батальону й політофіцерів.
Після знищення совєтського командного складу й сержантів бойова група забрала з собою всю зброю (дві 45 мм протитанкові гармати, 5 мінометів, важкий кулемет та коней) і вирушила в глибокі ліси, щоб приєднатися до партизанських відділів Української Повстанчої Армії й провадити далі активну боротьбу проти большевизму.

Криза в Римі
Криза уряду в Італії після того, як пішов до димісії премієр-міністр Бономі, набула несподіваного вигляду. Шість партій, що стояли за цим урядом, об'єднались, обравши на міністра закордонних справ відомого емігранта графа Сфорцу. Англійський уряд запротестував. Точаться розмови, мовляв, Італія політично ще не є дозріла. Без підтримки аліянтів її уряд не може діяти. Що відбувається між англійським урядом і графом Сфорцою, для громадськости ще не відомо. На рятівника прикрого стану закликано до Риму Бенедетто Кроче.

На землі, в небесах і на морі
Перемогти Німеччину це ще не мета для аліянтів, це — лише засіб. Мета — панування в світі. А що цю перемогу аліянти вважають за можливу лише з допомогою Совєтського Союзу, то вони готові йти перед ним на будь-які жертви. Звичайно аліянти поступаються перед большевизмом не без боротьби і не до кінця, як їм здається. Можна гадати, що Черчіл, приносячи Сталінові чергову жертву, завжди приховує якусь рятівну антибольшевицьку ідею. Щось його переконує, що він ще не ввесь у руках большевизму. Спробуймо заналізувати, де та архімедова точка опертя в політиці Черчіля, що допоможе йому перекинути світ.
Випустивши з рук на користь большевизму створені колись проти нього бар'єрні країни: Польщу, Балтицькі країни на сході, Балкани й середню Европу на південному сході, здається, аліянти впустили з рук усю західню Европу. Бо, кажуть, хто володіє східньою і середньою Европою, той панує й на заході. Нині це справджується. Большевизм став своєю ногою в Фінляндії, Румунії, Болгарії, вдерся в Угорщину; на черзі Словаччина, Чехія. Наклав він своє вето й на Скандінавію, ставши на перешкоді утворенню Скандінавського бльоку. Яку ж мав противагу цьому впливові большевизму в Европі Черчіл? — Певно це була ідея створення західнього бльоку. Але ця ідея зазнала поразки в своїх зародках. Де Ґолль склав угоду з Москвою, бо був нею заздалегідь куплений визнанням. Але справа панування в Европі, справа панування на суходолі ще не рішає справи панування в світі. Є ще море. В морі має бути архімедова точка. Є ще Дарданелли. Не взявши їх, не вийде Москва в світ. Навіть більше, і Дарданелли взявши, не вийде, бо є ще Середземне море, що обмиває три континенти, а в ньому вирішальними в справі панування над світом є Гібральтар та Суецький канал. Суецький канал — це справді ворота в світ. За мирного часу він перепускав щороку 6000 кораблів і давав Англії прибутків на 8 міл. фунтів стерлінгів. Він скорочує шлях до Індії на 8000 км. У свій час, користуючись фінансовою скрутою володаря Єгипту, Англія я купила в нього 175.000 акцій Суецького каналу. Це дало їй можливість бути найбільшим акціонером, отже й диктувати свої умови щодо користання протокою. Мали тут свої інтереси й Італія та Німеччина. Отже рятівною ідеєю проти виходу Москви в світ є ніби протоки Середземного моря. Але останнього часу Москва, як кажуть Москалі, «обтяпала» справу й на морі. Кілька місяців тому вона закупила в Египті всі акції Суецького каналу, які там появились. Навіть більше, є чутки, що де Ґолль в подяку за те, що Москва його визнала, передав Сталінові цілу паку акцій Суецького каналу. Отже большевизм таки сподівається вийти в світ. Спочатку канал стане міжнароднім, а там буде видно. Лишилося Черчілеві шукати точки опертя в повітрі, в небесних просторах. Але і в цій справі міжнародня конференція цивільної повітряної фльоти в Чікаґо є взірцем того, як каже газета Дейли Телеграф, чого не треба було робити аліянтам. Даремні намагання дійти згоди показали, в якій небезпеці ходять аліянти перед проблемою майбутнього миру й спокою. Досвід конференції залишає сумне вражіння.
Здається справа панування большевизму на землі, в небесах і «а морі була б цілком ясною, коли б Німеччина не тримала проти нього прапор боротьби на життя і смерть.

Московська доба в українсько-католицькій церкві?
Часопис «Лідове Лісти» з 16 листопаду ц. р. приносить коротку вістку, що большевики заслали в Сибір архиепископа Йосифа Сліпого, що по смерті митрополита Кир Андрея прийшов був на Його місце. 
Хто зна, чи не схочуть москалі почати нову «свою» добу в житті українсько-католицької Церкви!.. 

“Герої визволення України”
Прямі політичні і господарські цілі московських жидо-большевиків, що інтернаціональними ордами сунуть тепер на землі західньоевропейських вільнолюбних народів, для нас добре відомі. Проте, досить цікаво виходить, коли большевики самі себе розкривають. В червоноармійській газеті «За честь батьківщини», № 200 (294), 8 жовтня 1944 року нашу увагу привертають два портрети якихось «героїв». Хто вони є насправді, нас не обходить. Цілком можливо, що то подані якісь «розгільдяї» і «болтуни», що не мають нічого спільного з приписуваним «геройством» (жидівські писаки на все здібні!). Але нас цікавить лише підпис, решту ж хай політвідділ «розхльобує».
Внизу під знятком читаємо: «Рядовий Абдурахман Рамазанов. Герой форсування великих рік. За визволення України він, воїн татарин, боровся мужньо, прославляючи нашу Вітчизну в бою».
Та чи ж не диво? «Татарин-визволитель України»! Ми, правда, не відзначаємося тою гнучкістю, що властива большевикам, і маємо, занадто усталені погляди на історію, то ж мабуть цим і пояснюється таке здивування. А в большевиків це робиться дуже просто: «Ага, Олександр Нєвський, це той святоша, бився з іноземними інтервентами? — Давай його сюди! Від сьогодні вважати його не святим і не контрою, а великим «русскім полководцем, собірателєм землі русской»... І пішло... Може й тепер большевики історію трохи того... Тільки ж нам здається, що скрізь прийнято вважати період татаро-монгольського рабства на наших землях за найчорнішу епоху, але большевики для того і «рождени, чтоб сказкі сдєлать билью». Цілком можливо, що татарщину, оскільки вона заглушила українську державу і культуру, вони тепер вважають за «добу ренесансу», а (чого доброго!) для совєтських бійців уже готуються ордени Сталінових попередників Атілли і Чінгіс-Хана... Було б цілком своєчасно і слушно!...
Під другим портретом значиться: «Герой Совєтського Союзу капітан І. Андріанов. Воїн-росіянин, у боях за визволення України збив 22 ворожі літаки. «Цей, як бачимо, теж «визволяв» Україну. Тільки від чого? Хто їх обох (та й не лише їх!) просив на Україну?
От такої халепи ми вже ніколи не чекали: щоб таки татарин прославляв Україну!... Знаєте, читачу, ми з острахом віримо в те, що совєтські «вчені» скоро встановлять кревні зв'язки якута з хорватом, французом або англійцем. І хай тоді Черчіл спробує доказати, що він не якут, не «Сон Макара», і що Абдурахман Рамазанов не звільнив його вітчизну!...
Але справа тут простіша. Ясно, що українці проти большевизму і зовсім не раді його визволителям. Отож і йдуть тоді «русскіє», «татари» й інша інтернаціоналістська наволоч визволяти Україну від українців.

За 56 днів понад 1100 повзів 
(Огляд воєнних дій)
Бої на заході проходять з незменшеною напругою. В районі Аахену аліянти завелись у своїй офензиві. Головні вогнища боїв: біля Аахену —на північний схід від Ґайленкірхен і на обширі Гюртґен; околиці Мецу, на льотарінському кордоні на схід від Сірка й на схід від Бузендорфу, Сааруніон; в Альзації — обабіч Страсбургу, на схід від Маркірх; на захід від Мілюзи.
Лондон, Атверпія. і Леодіюм знаходяться день і ніч під зміцненим вогнем далеко стрільної зброї. 
В Італії бої проходять під Монте Бельведере, на захід від Вергато і від Імоля, на схід від Фаенці в Романьї й, на французько-італійському кордоні, під Монте Ченізіо. 
На Балканах — під Мостарем, в обширі Кніну й у Альпах Динарських, де натиск ворога послаб.
В Мадярщині натиск большевиків, що дещо був послаб, знову продовжується. Бої йдуть на нових становищах між Дравою і П'ятицерквами, де заломилися сильні панцерні наступи большевиків; далі, П'ятицеркви—Сексард; у південно-західній частині гір Матра, Крлав," обшир Міскольч. 
У Словаччині у прикордонно-східному районі під Бодрогом випади большевиків були безуспішні. 
В східніх Прусах і Курляндії большевицькі наступи заломилися. 
Ворожі втрати. На заході — 250 повзів, 9 панцерних возів, 14 літаків; крім цього у районі Бургундських Воріт від 16 до 26. XI. — 98 повзів. В листопаді ц. р. військова маринарка затопила 7 торгов. кораблів на 35.000 брт., 8 контрторпедовців, один підводний човен, 6 лов. човнів, 4 сторожеві коріблі і 17 човнів висадних. Від 37 листопада на схід від Вюрсєлен втратив ворог понад 500 панцерних одиниць. На большевицькому фронті — 34 повзи; від 19 до 25. XI. —155 повзів і 34 літаки; в південній Мадярщині від 29 жовтня —664 повзи знищено або здобуто і 100 гармат. За 56 днів большевики втратили на південний Мадярщині поверх 1100 повзів. Над Німеччиною підчас терористичних налетів зістрілєно 145 літаків.

Ціна пострілу
В Англії в місцевості Бартон он Тринт упало стрільно зброï «V». Місце, де це стрільно вибухло, стало голою пустелею. Яму вирвало на сто метрів завглибшки, а з фільварку, що там стояв — ні сліду не остало. Робітники, що видобувають трупи, кажуть, що ще засипаних с понад 100 чоловіка. В амуніційних шахтах лежать привалені тисячами тонн землі люди.
Підчас вибуху вилетіли в повітря бомби загальної вартости на кілька міліонів фунтів стерлінгів. Ці бомби мали вистачити на сотки великих терористичних налетів на Німеччину.

Ворожбит з поправками
Премієр Черчіл уже декілька разів подавав своїм землякам «остаточний» термін закінчення війни і за всяким разом мусив цей термін відкладати на пізніше. В останній своїй промові перед Палатою Громад англійський премієр заторкнув знову питання: коли скінчиться війна? Щоб виправдати свої незбуті ворожби, Черчіл говорив про те, як то він завжди остерігав оптимістів перед оманними надіями на швидкий кінець війни, як давно вже заповідав, що війна може потривати до січня—лютого 1945. р. і як потім цей термін довелося відкладати до початку весни, чи пак літа найближчого року. А щоб чергова поправка не надто вражала, Черчіл цим разом не подавав нового терміну кінця війни, тільки дипломатично порадив викреслити зі своєї останньої ворожби слова «до початку» перед словами «літа найближчого року». Хто ще хоче тримати ворожбита Черчіля за слово, хай затямить останню календарну дату цієї ворожби: за нею війна повинна скінчитися до 23. вересня 1945.

Загибіль Фінландії
З урядової кризи Фінляндії, що почалася з моменту складення угоди з совєтами, постав нині уряд, що його можна б назвати політичним мостовим причілком до здійснення завдань большевизму. Незабаром у Фінляндії мають відбутися вибори. Уже й тепер справи Фінляндії вершить державний міністр, відомий аґент Москви Паасіківі. Новий уряд мусить по змозі призвичаїти фінський народ до ролі васальної держави. Щоб штовхати уряд до дальших лівих кроків, створюються відповідні передумови. Зростає безробіття, розладжується постачання армії, що бореться ще з німецькими частинами; радикальні партії тимчасом кидають народові демагогічні гасла совєтизації підприємств, банків, торгівлі, друкарень, кіна, аптек, як також земельних володінь аж до 15 га. Крім того скромна фінська армія має перетворитись на народну міліцію. Так іде процес злиття Фінляндії з Совєтським Союзом.

Бритійці про Схід
Бритійський часопис «Віклі Рев'ю» опублікував цікаві подробиці про відносини совєтської влади до поляків на сході. 
«На схід від лінії Керзона, — говорить часопис, — «депольоиізація» проходить в повнім розпалі. До цього беруться такими засобами: 1) усіх тамтешніх молодих поляків мобілізують до большевицької армії; 2) вивозять масово поляків у нутро Совєт. Союзу; 3) між люблінським комітетом і урядами совєтської Литви, Білорусі та України підписано договір про примусове виселення поляків на захід від лінії Керзона. Згідно з договором з Литвою всі поляки мають покинути округу Вильна до квітня 1945 р. Для Львова премієр совєтської України визначив день 15 січня 1945 р., коли поляки мають зникнути звідти»...

Третій Аахен
У вересні, захопивши Бельгію, аліянти гадали в швидких маневрових боях захопити Голляндію. Але тут обставини бою надзвичайно ускладнились. Ріки: Маас, Вааль і Лек поставили вимогу перед аліянтами ввести в дію танки-амфібії, моторові понтони та навіть спеціальні частини норців у гумовому убранні з особливими кисневими апаратами. Ці підводні армійці з допомогою компаса блукали на дні ріки, несучи з собою вибухові засоби і навіть гармати. Метою аліянтів було захопити порт Антверпен та гирло Шельди, бо це найкоротший шлях постачання з Англії.
Щоб забезпечити виконання антверпенської задачі, довелось просуватися від середньої течії Маасу на схід до Аахену. Два місяці тому почалось виконання цього завдання.
В горні аахенської битви, як віск на вогні, танули американські резерви. Саме тут маневрова війна перетворилася на велетенську баталію позиційного типу з безліччю панцерників та авіяції. Німецькі оборонні засоби (шрек, фавст та протипанцерні міни) винищували сотні американських панцерників.
Є надії, що фронт зупиниться, перетворившись на позиційну війну, коли з німецького боку будуть застосовані засоби, що невтралізують літунство. Уже й тепер не чути енергійних і відчутних проломів, а лише вгинання фронтів (Угорщина, Голляндія). Можна твердити про близьку стабілізацію фронтів, хоч вона мусить бути короткочасною до початку дії нових засобів наступу, що дадуть можливість Німеччині перейти до нових маневрових боїв у новому наступі.
Майже два місяці товклися американці на одному місці під Аахеном. Втрати їх колосальні. Крім «престижу» та руїн вони нічого не здобули. Під грім найважчої артилерії тривали вуличні бої в Аахені 19 днів. Після здобуття його настав тривалий відпочинок. Бої розгорталися в гирлі Шельди та Мааса за Антверпен. Порт і доки Антверпену були зруйновані зброєю Ф—2. 
Від 16. листопада почався третій Аахен, третій наступ у цьому районі. Тисяча чотиримоторових бомбардувальників скидали тисячі тонн бомб на оборонців цього напряму. Колосальні сили артилерії й сотні панцерників намагалися здійснити прорив фронту. За перші два дні бою підбито 122 американських панцерників. Дощі й тумани допомогли американцям здобути незначні вклинення в кількох точках оборонної смуги. З 18. листопада бої в районі Аахену щораз підсилюються. Атаки і контратаки чергуються.

Хто на черзі?
Агенція Ройтера подає з Москви, що на місце маршала Ворошилова іменовано генерала Нікалая Булґаніна на члена відділу державної оборони. Ворошилова усунули з цього становища. Певно донецький слюсар таки вище від цього фаху не сягнув. Синицю посади хоч на пшеницю, а всеж вона буде синиця.

Про “зайвих людей”
У Берліні і Відні я розмовляв з багатьма українськими робітниками, свідомими того, що, працюючи на німецьких фабриках зброї, вони скорочують час до визволення з полону совєтчини нашої землі. Багато чекають того дня, коли їх покличуть до українського визвольного війська. Вони хочуть показати свою відданість Батьківщині не на словах, а на ділі.
Сьогодні наш девіз — праця і зброя. Тих, хто стоїть при праці і зброї, наш час записує на своїх сторінках до активу, решту, що літають у безхмарному просторі або, втягнувши шию в плечі, сидять у норах чи, заховавшись за спину інших, роблять інтереси та інтересики, щоб при слушній нагоді збагатитися, чи тих, що надимають свою жаб'ячу шкіру і хочуть здатися деяким наївним особам волами, час зачисляє до зайвих людей.
Для цих віденський ґрунт чи не найліпший. Акліматизація відбувається в неймовірно швидкому темпі. «Чоловічок» у затінку чекає закінчення війни. Потім, коли його брати «во Христі» уторують шлях до рідної землі своїми кістками, він семимилевим кроком прибіжить на Батьківщину і, роблячи з себе мученика, буде старатися вскочити в герої...
Одне слово, — щоб багато не говорити, — я мандрую по Відні. Захожу в каварню випити шклянку кави і глянути в свіжу газету. Зовсім не дивуюсь, коли зустрічаю кількох молодих, здорових земляків з-під нашого синього українського неба. Елегантно одягнені, сказати б у стилі центральної Европи.
Сідаю в сусідстві за іншим столиком. Мене, військового, трохи зіпсованого бльондина, з сірими очима, вони, як багато німців і чужинців, вважають за німця. Обличчя поважні, таємничі, в очах зосереджена непересічна думка. Мабуть вирішують важливі справи. Прислухаюся, і за кілька хвилин я в курсі гендлярської біржі. Прикро, дуже прикро! Можливо на нашій уярмленій Батьківщині їхні матері ламають руки і виплаканими очима дивляться на захід, чи не йдуть сини залізними когортами визволяти їх з неволі? А сини... плентаються в юрмі «зайвих людей»...
В коритарі українського національного об'єднання, як у вулику. Люди... люди... люди... Думаєте — прийшли в пильній справі? Ні, як кажуть, — від нічого робити. Живуть собі у кімнатах бюра доброї тітки, живуть сьогоднішнім днем, а завтра, — як «гласить» одна українська заповідь — якось та буде.
А скромна тітка мовчить, бо в інакшому разі можуть назвати її мачухою. Сидять собі, як у ноєвому ковчезі, і нарікають, що не можна знайти пристановища й праці. Мимоволі постає питання, чому бути «зайвими людьми» у Відні. Світла ж багато є й поза вікном...
На унівській таблиці — велика афіша. Читаю: «Літературний вечір»... Нижче прізвища письменників. Сім. Мимоволі усміхаюся. Двоє, пробачте за слово «письменників» п. п. М. та Т. не мають жодної видрукованої книги; проте звуть себе письменниками. А письменник без книжки, як вершник без коня. Звуть їх письменниками також і ті люди, що не відрізняють правдивої літератури, від літературної протоплазми. Але нічого не вдієш. Якщо чоловіка хтось один назве Іваном, то доводиться всім так звати. Одного чи двох можна ще назвати журналістами або редакторами. А це зовсім з іншої опери. Ковалеві далеко до ювеліра. І, нарешті, поміж ними знаходимо двох чи трьох здібних, що вже несуть на своєму горбі літературний доробок. Частина навіть близько не стояла коло львівської письменницької трибуни. А це ж у Відні — місті з вишуканими духовими вимогами і смаками, у Відні, що перебував під постійним протекторатом пані-матки музи. Припустімо, якийсь «необразований» слухач встане і запитає «безкнижного» письменника: 
— Скажіть будь ласка, письменнику so wie so, яку Ви написали книжку? 
Що Ви на це? Скажете: «Ми ще молоді».
А «необразований» наполягатиме: 
— Та так, але у Вас занадто бороди великі.
У воєнний час багато наших земляків зовсім принизили, зневажили, славне їм'я письменника. Попрацювати в якійсь маленькій чи більшій газеті, чи вмістити пару недопечених дописів досить, щоб назвати себе письменником і осінньою надоїдливою мухою вічно сидіти на лисині в редактора, засоби до існування діставати на чорній біржі, серед людей у жаб'ячій розтягненій шкірі удавати вола, а насправді, ходити в «зайвих людях».
Стою й думаю. До мене підходить колишній великий редактор маленького журналу п. Г. 
— То Ви вже в СС-ах? 
— Як бачите. 
— Невідповідний час вибрали, пане. 
Рік тому великий редактор маленького журналу на сторінках чи не найбільше трубив про Дивізію «Галичина», про участь нашого народу в збройній боротьбі проти «ненаситного червоного дракона». Але він про цього «дракона» чув тільки з розповіді львівської дозорчині, бо з маскою своєї «круглої учености», «патріотизму» і неповагою до людей, які беруть практичну участь у конструктивній праці, знову ж таки оселився у ведмежому кубелечку в емігрантських ґаврах. 
Це також «зайві люди...» А наш час немилосердний. Наш час дуже скоро поставить межу між зайвими і потрібними людьми.

Прочистити гори
Ще темна ніч над селом П., а при малому столику командир баталіону видає денні накази та бойові завдання своїм сотенним і чотовим. 
— Ви, поручнику К., підете з двома ногами доріжкою через село Г., потім угору вздовж потічка 8 км, а звідти зміните напрям, на полудневий схід через гори до села Р. Ваше завдання прочистити той терен, зв'язатися з групою чотаря С., — говорить командир, показуючи на карті докладну дорогу маршу. При слабому світлі свічки відрисував собі поручник свій маршрут. 
Сходив сірий світанок, коли стрільці виходили з села, один за одним у віддалі кількох кроків. Грузьке болото ліпилося до черевиків і робило марш зразу тяжким. Але крім одного-двох прокльонів не чути було більш нічого від призвичаєних до маршів стрільців. Через годину були ми в першому селі. Про партизан тут уже й чутки немає. Утекли панічно ще попереднього дня, залишаючи свої вози й авта в непрохідному болоті. Наш шлях веде далі стежкою вздовж потічка в гори поміж лісами. Зі збільшеною обережністю йдемо далі, держачи напоготові зброю. Не зважаємо, що густий дощ січе нам лиця і холодно мокрими краплинами затікає поза шию. Перескакуємо по каменях, болоті й потічку, що в'ється, як нам наперекір, раз сюди, раз туди та змушує декого зі стрільців нарікати на словацькі гори, замість подивляти красу та різнобарвність околиці.
Раптом хтось стрілив. Наші стрільці розбіглися в розстрільню, і наш скоростріл загомонів. І вже тихо. За закрутом перед нами показалася галявина й гірська колиба. Табір возів, коней, усякого військового майна, харчів тощо потрапив до наших рук. Вісімнадцять словацьких вояків здалося. Виправдуються, що не вони стріляли, а большевицький партизан, що був у цивільній одежі, і його зразу ранила наша куля.
Полонених і ранених відвозить наша сторожа назад до села. Ми прямуємо далі в зміненому напрямі через гори. І лиш тепер починається направду гірська «прогулянка». В ногах мокро, під ногами болото, зверху дощ, а тут під гору і в долину й знов під гору і в долину. І не знати, що легше, чи пнутися важкими кроками під стрімку гору, чи ковзатися по болоті в долину. Так три години. Стрільці, що носять муніцію, були б зовсім знесилились, якби товариші не помагали їм. Ще один горб і долина і ще один горб, і вже бачимо нашу ціль, село Р. Підходимо обережно. — Чи є ще там вони, «червоні», чи може втекли? — роздумує кожний. Але вислана розвідка приносить вістку, що партизани покинули село. Частина з них утекла далі в ліси, а більшість, покинувши зброю, пішли додому; просто мають досить червоної революції, а до того ще й «прши» (дощ).
У цьому селі покинули партизани цілі склади харчів, одежі, черевиків та всякого військового майна. А що найголовніше, — покинули награбовані в словацьких банках гроші, 36 міліонів корон, запакованих у великих скринях. Не мали часу й змоги забрати з собою. Ці гроші вернуться назад словацькому державному банкові. 
Група поручника К. виконала своє завдання. 
Змучені стрільці одержують заслужений відпочинок.

Степова зустріч 
Я добре пам'ятаю: це було в неділю. Над степом стояв гарячий липень; дзвеніли жайворонки, а сива далина мінилась у передгроззі... 
Я йшов вузенькою стежкою до села, що розкинулось неподалік над Сулою. Сонце піднялось уже високо і пекло нестерпно. Та треба було йти, і я надав кроку. 
На шляху було порожньо. Самітня постать вийшла з-за житів і зникла. Але незабаром вона змову з'явилась і, не поспішаючи, пішла мені назустріч. 
Людина йшла повільно, часто оглядаючись навкруги. Вона була в білому вбранні, з палицею в руках, з кобзою за плечима. То був старий, сивий кобзар, і ми зустрілися з ним віч-на-віч, як давні знайомі. 
— Покуримо і розійдемось, — привітавшись, сказав кобзар, подаючи мені тютюн. Приємно в степу зустріти подорожнього. Часом ідеш кудись сам, і здається окрім тебе людей на землі немає. 
Ми сіли при дорозі, на обніжку. 
— Це правда — сказав я, — В житті все трапляється. Часом з чужим легше горем і радістю поділитись... 
— Е, не кажи. — заперечив кобзар. — Хто знає — люду всякого по світу верштається... — і запитав зацікавлено:
— А йдеш далеко? 
— Та ні. Я тутешній, тернівський. Може, чули про Терни? 
— Питаєш, чи чув? Ще б пак! І чув і бував нераз... Я достеменно всі місця тут знаю... 
І кобзар сумно похитав головою, а я запитав: 
—А ви ж куди? Далеко. До Золотоноші путь моя. А там — світ широкий, шляхів багато. Мені однаково, куди. Бездомний я... 
Над високою могилою, що стояла навпроти, з'явилась біла чайка. Вона довго кружляла на одному місці, ніби вишукуючи здобич. Потім легко махнула крилами і на хвилину, здавалось, повисла в повітрі.
Кобзар розгладив довгі вуса, ще раз усміхнувся і сказав загадково: 
— Ач, у гості навідується. Сумує, сердега... 
Я не зрозумів його слів. Та він, видно, і не збирався пояснювати їх, бо зразу ж перевів мову на інше: 
— Молодий ти ще, бачу, зелений. І заздро мені, бо був же і я колись молодий, гей. Всю Україну ось цими ногами не раз сходжував. І в Сибіру, як той Кармель, поневірявся. Не до вподоби були мої пісні большевикам. А кобзар я і в цих краях знаний. Може, чував — Опанасом Нечаєм звуть мене? 
Я був немало здивований з цієї зустрічі, бо й справді не раз чув від батька про відомого кобзаря Нечая, що часто бував у Хоролі, ходив від села до села по Україні; про нього навіть склались легенди в народі. Його десь арештували, били, катували, забирали кобзу, але незабаром він знову з'являвся десь на ярмарках і в селах. І знову його голос, як і раніш, звучав бадьоро і сміло. 
— А то бачиш он... зелену могилу? — несподівано запитав мене старий кобзар.—В ній поховано козака Мамота, що на полі бою із шляхтою життя врятував Богданові... Вийди опівночі на могилу — почуєш його голос і брязкіт кольчуг... А чайка — то душа його витає, звістку приносить з рідної України... 
— Я уважно слухав безрадісну розповідь старого кобзаря Нечая, і хоч нагадувала вона більше легенду, ніж правду, мені було приємно згадати минуле, і я слухав її, як чарівну казку. Хотілось вірити, що все це правда, що тут немає ні краплі вигаданого.
І коли, розпрощавшися з кобзарем Нечаєм, я вийшов знову на шлях, мене нараз охопила туга самітности. Я зупинився і ще довго дивився йому вслід, аж поки його висока, згорблена постать зовсім не зникла з-перед моїх очей. 
Над могилою знову з'явилась біла чайка. Вона ще кілька хвилин покружляла в повітрі, і, завернувши праворуч, низько полетіла житами — до загірніх берегів Сули...
Степ спорожнів. 
Я повернувся, і сповнений вражінь, не поспішаючи, пішов до села. Накрапав дощ... 
Умань, 1943 р.

Перед підписанням Берестейського договору
8—9. 11. 1918 р.
Промова М. Любинського
Після заяв, складених головою харківського виконавчого комітету московським аґентом п. Медвєдєвим і головою російської делегації п. Троцьким, уважаю за потрібне зазначити таке: «...Ми мали багато нагоди виступити з рішучим протестом проти заяв Троцького, який кілька разів фальшиво виклав відношення між поодинокими народами Росії й державами, що повстали на її території... Але четвертий універсал Центральної Ради проголосив повну самостійність нашої республики й тому, що наша республика визнана також союзними й іншими державами, перестають ці питання для нас бути внутрішними справами; наша відповідальна місія супроти нашого народу також примушує нас тепер виступити з рішучим протестом проти фальшивого твердження, яке зложив у часі нашої від сутности п. Троцький.
...В 1917 р. Росія... стала республикою. Від вибуху революції були біля державної керми цієї республики протягом 1917 р. різні правительства. Цей рік почався під скиптром царя і скінчився, перейшовши щаблі кадетського і соціялістично-кадетського правительства, саме тією стріляниною на вулицях Петрограду й пильними підготуваннями большевицького правительства до розігнання Установчих Зборів... Лише під одним оглядом всі ті правительства лишилися солідарними: в їх централістичних змаганнях і в їх зажерливій жадобі задушити відроджені народи та все підбити під свою могутню руку. ...Так само, як їх попередники на престолах, яких скинуто спільною натугою не лише суспільних, але й національних революцій, оголосило правительство большевиків принципи самовизначення народів лише для того, щоб тим рішучіше поборювати цей принцип в його практичному здійсненні. Голосні заяви большевиків про цілковиту волю народів Росії — це лише грубі демагогічні засоби. Правительство большевиків, яке розігнало Установчі Збори та спирається лише на баґнети наймитів червоної ґвардії, ніколи не зважиться провести в Росії справедливі за сади права на самовизначення...
Вибори до Установчих Зборів цілої Росії, які відбулися в кінці падолиста 1917 р., були блискучою, перемогою Центральної Ради на цілій території України, бо з українських кандидатів вибрано понад 75%, а большевиків навіть менше 10%. Напр. у Київській губернії на основі наших списків вибрано з 22 пропонованих нами кандидатів 20, на Поділлю з 19 кандидатів 18, на Волині з 10 кандидатів 9, на Полтавщині 17 кандидатів 14 і т. д. ...Тоді петроградське правительство ухвалило ужити останнього засобу. 3-го грудня воно скликало до Києва український конгрес робітників. Зійшлося над 2 000 делеґатів і всупереч сподіванням ініціяторів почалися засідання гучними оваціями Центральній Раді. Після цього маленька групка большевиків приблизно 80 чоловік, залишила конґрес, перенеслася до Харкова й оголосила себе новим правительством Української Народньої Республики... Так повстало харківське правительство... Наша будучина, наша історія, наше потомство і широкі маси працюючого народу рішать самі про те, хто з нас правий і хто винуватий, хто соціаліст, а хто контрреволюціонер, хто творить, а хто руйнує створене".
Після цієї промови М. Любинського голова австро-угорської делеґації граф Чернін склав свою заяву, в якій м. ін. сказав: «...щораз більше ми бачимо причину визнати Українську Народню Республику вже тепер самостійною, вільною, суверенною державою, яка є в змозі складати самостійно міжнародні договори».
Це сталося на спільному останньому засіданні мирових делеґацій почвірного союзу Австро-Угорщини, Німеччини, Туреччини, Болгарії, з делегацією українською й російською.

Короткі вісті
— У Франції відчувають великі господарські труднощі, а ще гірша справа з прохарчуванням. 
— У Бельґії теж з прохарчуванням справи стоять погано. 
— На острів Самар архіпелягу Філіппінів висадились одиниці збройних аліянтських сил тоді ж, коли й на Лейте. 
— В надбережному місті Принс Руперт в англійській Колюмбії (західня Канада) узброєне військо улаштувало демонстрацію проти відрядження його на фронт. 
— Членів таємної організації й Армії Краєвої НКВД арештувало, вивезло, розстріляло. 
— В Італії північній на основі розпорядку Мусоліні на становища «борґомастрів» міст Торіно, Пяченца, Брешя, Комо, Дженова призначено робітників. 
— На передмісті Риму озброєні бандити зупинили віз єпископа Джіованні Капоблянка, що їхав із Неаполю на послухання до папи, пограбували його, забравши в нього нагрудний хрест, єпископський перстень і капелюх, рясу й інші речі одягу. 
— Катальонські сепаратисти, що мають осередок із своїм «тимчасовим урядом» у французьких містах Монпельє, Тулюз і Бордо, ведуть жваву діяльність проти Еспанії. 
— Канадійський премієр Мекензі Кінґк подав до відома канадійській нижчій палаті, що треба рахуватися з можливістю анархії в краї. 
— Канадійський міністер війни Мек Навгон заявив у Палаті Громад, що втрати канадійської піхоти в західній Европі були більші, як того сподівалися. Те саме й на італійському фронті. 
—З «Югославії» вигнано американського кореспондента Пакарда. Причина, він здогадується, та, що він у депеші з Білгороду подав, ніби в місті у виставових вікнах можна оглядати портрети Сталіна, Тіта, але не Черчіля, ні Рузвелта. 
— До шведського парляменту увійшло 15 послів комуністів. Щоденник «Гельсінґборґс Даґбляд» остерігає перед небезпекою. 
— Генеральний секретар бельгійських комуністів Ляльман в окремім виданні часопису «Драпо Руж» (прапор червоний) закликає «патріотів» і бельгійських робітників, щоб виступали проти теперішного уряду. 
—Рузвелт прийняв димісію Голя. Його наступником на посаді державного секретаря став Стеттініюс. У Берліні стверджують, що Стеттініюс є рішучий представник американського капіталізму, але в закордонній політиці ще нічим особливим не виявив себе. 
— Вершок комуністичної пропаганди в Бельгії й у Франції пройти західнього бльоку був напередодні від'їзду Де Ґолля до Москви. 
—В Лондоні рахуються, що візита Де Ґолля і Бідольта в Москві може довести до важливого конкретного висліду. 
— На головну квартиру Де Ґолля, біля Авіньйону, вчинено замах. Вибух убив 34 особи, ранених досі є 22 особи. Сам Де Ґолль у ту хвилину був у дорозі на Єгипет. — Часопис «Тайм» подає, що з нагоди 27-их роковин большевицької революції заведено нові однострої для московських дипломатів. 
— Жидівські організації вимагають від Англії повороту до політики Бельфура, цебто: Палестина для жидів. 
—«Народня Рада» в Торонто, в Канаді, зорганізувала масову просовєтську демонстрацію, де взяли участь 9 000 громадян. 
— Провідники всіх партій доручили Бономі, щоб знову прийняв премієрство уряду в Римі. 
— Міланська «Ґадзетта дель Пополо» пише, що нове іменування кардиналів прийде ще перед Різдвом. Є опорожнених 19 кардинальських місць, але не всі вони мусять бути зайняті. 
— Після димісії Міколайчика, по недавній спробі створити новий польський еміґраційний уряд у Лондоні Я. Квап’янського, по деяких ваганнях створив цей новий уряд соціаліст Т. Арцішевський. 
— Поляки в Америці вислали листа до сенату ЗДА. Домагаються помочі проти совєтських вимог супроти поляків. 
— На Брюксель з усіх сторін краю маршують комуністи. Аліянтські війська в повнім поготівлю. 
— Шість шведських журналістів, оглянувши Париж, заявили, що давнього Парижу з його паризьким «еспрі» настроєм, уже нема; існує якась метушня. Найкраще й найдокладніше процвітає чорна біржа і спекуляція. 
— Амбасадор Тіта — Смодляк зайняв палац амбасади Сербії у Римі за всіма правилами дипломатичної елеганції: його попередник амбасадор «Югославії», що його Смодляк викинув з амбасади, має набитого над оком синяка.

Цікава всячина
СКОВОРОДА ЖЕНИТЬСЯ. — Ні, це не помилка і не жарт. Я шкодую тільки, що в ті часи не було фоторепортерів... Світлини ви явили б усім, що аскет і поборник «тліні», Сковорода ставав у церкві під вінцем. Так, як ми ставали чи станемо. .Коли? — 1786 р. Де? — На одному хуторі на Україні. Як усе це вийшло? — Так, як вийшло чи майже вийшло з нами, коли ми сиділи на глибокій провінції і вчили попівну чи дідичівну. 
Критичного 1766 р. Сковорода проживав на хуторі, що належав якомусь «Майорові». Якось «Майор» важко занедужав. Його молоденька доня знала здавна, що Сковорода крім навчати вміє добре лікувати людей. Подалася до нього і просила рятувати її батька. Філософ радо погодився. Після деякого часу лікування пацієнт видужав. Проте він прохав Сковороду лишитися в нього і вчити його доню. Філософ погодився. А далі кожен з нас може з практики допустити і не помиляється: Сковорода залюбився у своїй учениці. Цим разом пацієнтом був він, а лікар старий «Майор». Рецепта звучала: Женитися! Як не дивно чути таке: філософ після довгої внутрішньої боротьби цим разом погодився... «Тлінь» була на крок від перемоги над ідеалістичною «істиною».
Прийшов день вінчання. Сковорода з'явився з молодою в церкві. Всі ждали обряду вінчання, як чогось звичайного, але вийшло щось не звичайне. В одному моменті жених ураз повернувся, залишив молоду і втік із церкви. Подався в мандри, в народ. Дух істини переміг в останній хвилині. Не знати, чи за женихом гнався тоді хтось із весільних гостей, чи ні. Одне певне: коли філософ склав собі за життя надгробний напис: «Світ ловив мене, але не спіймав», — то, крім інших мотивів, цей напис диктувала українському Сократові й історія його не здійсненого одружіння.

«БРЕХЛИВА РОБІТНИЧА КЛЯСА»
Дізнався якось Сталін, що робітники Совєтського Союзу нарікають на нестачу цукру в країні. 
— Цього не може бути! — категорично заявив він. — Це ж неможливо, щоб у країні солодкого життя та не було навіть цукру! Кляті робітники напевно брешуть!...
І щоб певніше переконатися в цьому, а також зібрати переконливі докази, вирішив Сосо піти по Москві. Для цього він сам передягся в старе робітниче вбрання, а також передяг відповідно і свою особисту охорону, щоб її випадково не впізнали мешканці совєтської столиці та не застосували відповідних заходів...
Але нарком постачання, звичайно, довідався про все своєчасно і відразу «підкинув» до Москви достатню кількість цукру... Отже, заходить Сталін до однієї з великих крамниць:
— У вас можна купити цукру? — питає. 
— Будь ласка! Скільки бажаєте? — запобігливо зігнувся пейсатий продавець. 
— Десять кілограмів — махнув Сосо зопалу, і сам перелякався такої кількости. — Прошу! — не моргнувши й оком, подав продавець пакунок. 
Ошелешений узяв він цукор і злісно пробурмотів: «І після цього робітниче стерво ще нарікає на брак цукру!...» 
Лютий, заходить до іншої люксусової крамниці. 
— Чого бажаєте? — люб'язно зустрічає його ще на порозі пузатий горбоносий чоловічок. 
— Цукру!! — гостро відрубав Сосо. 
— Скільки хочете?
— Шість кіл! ... 
— Може більше?!. 
Розлючений до того, що аж вуса моргали, як у величезного таргана, вилетів Сосо з крамниці, забувши навіть куплений цукор захопити з собою. Яка ж брехлива, нахабно брехлива стала ця робітнича кляса! — лютував, аж пінився він. 
— Я ж тепер покажу, звідки ноги ростуть, — усіх закатую! До Сибіру!!. Що до Сибіру?! На самий місяць зажену!!! 
Перелякана до смерти особиста охорона, рятуючи свої «животи», порозбігалась хто куди, залишивши Сталіна напризволяще. А він і собі погнав уздовж вулиць, не розрізняючи доріг. Спинився аж тоді, коли зовсім захекався і знесилився.
Від люті та біганини він аж упрів. Раптом відчув, що йому стає млосно... Тримаючись в'ялими, неслухяними руками за стіну будинка, доповз до перших відчинених дверей: це була малесенька, забута крамничка. Побачивши самітнього інваліда — продавця, Сталін знесилено прошепотів: 
— В-в-води-и!... . 
Стукаючи костуром, дідусь кинувся до свого несподіваного гостя. Подаючи кухоль з водою, він співчутливо похитав головою: 
— У якій це ти черзі стояв, чоловіче, що так змордувався! Нічого, — не ти перший, не ти й останній!... Але ти ж, напевно, бідолаха, так і не дістав нічогісінько, — раптом спохватився він. — А в мене, знаєш, сьогодні цукру повна крамниця... То може візьмеш з пуд?! 
— Що?! Цукру!! — здригнувся Сосо. Чути про цей клятий цукор не хочу!... — за репетував він. 
— Та бери, дурню, якнайбільше, доки Сталін по Москві блукає! — розсердився продавець. Потім дідька лисого дістанеш! Така нагода хіба аж після смерти Сталіна трапиться.

СОВЕТСЬКА ПРОПАҐАНДА
В 1939 р. большевики вступили на західні землі України. Зайшов один, «салдатішка» до господаря в хату. Господиня якраз варила обід. «Салдатік» підійшов ближче до неї і питає. «Что ето ти, бабка, делаєш?»
«Обід вару, мушкалику», — відповіла господиня. — «Обед вариш? В чом же ти вариш?» — «А хіба не бачиш, мушкалику, в чому? В баняку» сказала баба. «У нас, — каже москаль, — ти бабка не відела ещо етого, но увідіш; у нас в колхозах, вот как варять обєд, не в таком горшке, как ти варіш, а в большом котлє, в таком большом, как етот дом». 
— «Аяй, — здивувалась баба, — а як же туди картоплю і скільки її кидають»? «Картошки бабка? мішками туда дають». — «А як же м'ясо кидають?», — питає знов баба. 
— «М'ясо? Целую карову брасают». — «А як же мішають цю страву?» — знов питає баба. «Как мешають? Не знаєш как? Лодками єздять і мешають» — озвався москаль. — «Ото сторона! — каже баба, — ото сторона, коли б мені хоча на старість побачити те диво». — «Увідіш, увідіш. — У нас, продовжує москаль брехати, — сахарниє гори растут. Вот ідьош себе дорогой, взял голову Сахару і кушаєм, а потом бросаєш. — «Ото сторона, — каже баба —, ото сторона, коли б мені хоч рочок пожити в тій стороні й побачити». «Поживьош то увідіш, — продовжує далі москаль.
