НАШ БАТЬКО — НЕ ЖИВЕ
Окружними шляхами наспіла до нас із батьківщини жалібна вістка: Митрополит Кир Андрей Олександер Роман граф на Шептицях Шептицький Чину св. Василія Великого умер. У цих найважчих в історії часах на український нарід упав і найважчий удар. Міліони українських голов у батьківщині і ті розсіяні по всьому бурхливому сьогодні світі поникли в смутку по втраті Великого Вітця.
Кир Андрей прийшов на світ 29 липня 1865 р. в Прилбичах, пов. Яворів. Полишивши військову кар'єру, Він постригається в ченці Чину Св. Василія Вел. Рукоположений був 22. серпня 1892 р. Але доля не судила Йому — на щастя українського народу — зачинитись у чернечій келії. 2 лютого 1899 р. є іменований Станиславівським єпископом, а 31 жовтня 1900 р. іменований Галицьким Митрополитом, і 17 січня 1901 р. вступає на митрополичий престіл.
Тоді в Галичині кипить національне змагання українців, боротьба за український університет у Львові; край підноситься із темряви, йде боротьба проти економічного визиску нашого народу. Молодий Владика не сидить на Святоюрській Горі, зачинившись од світу й пильнуючи тільки церковних справ. Він нащадок старої української аристократії, усвідомивши собі, що Його місце серед українського народу, вернувся до цього на роду, щоб для нього жити і діяти. Він іде в народ від міста до міста, від села до села, Його цікавлять усі прошарки нашого народу, його стан релігійний, культурний, економічний. Він їде й до всіх трьох Америк і там теж ізблизька приглядається до життя-буття свого народу.
Наші вороги усіх напрямків заздалегідь убачали в Ньому, що й чим стане Він для нашого народу. І вже з перших же днів Його владицтва кидаються на Нього на сторінках преси. Але ця писанина ніколи Його не сягнула. Він стояв високо понад ту ненависть, низькі й лукаві інстинкти злих людей і клік, чужих, а інколи й, своїх нерозумників. Він ні на хвилину не відривається від життя свого народу, для якого вже з перших років свого митрополитства стає всестороннім провідником, у культурі, в суспільному житті, стає виразником змагань народу. І на Нього сливе до останніх днів Його життя сусіди кидають обвинувачення: найбільший шовініст.
І українського народу Він ніколи не лишав: як приходила буря Він був при ньому. В 1914 р. не їде на захід, щоб утекти з австрійськими військами перед московською навалою. Приходять московські війська і вивозять Його і інших визначних українців діячів у глибокий Сибір, де Він пробував до революції 1917 р. У роках 1920—23 Він безупинно інтервенюе перед новою владою у справі переслідувань українського народу в Галичині. Врешті — незабутня «пацифікація» 1930 р., що пройшла Галичиною, коли Він гостро й рішуче про тестував проти неї. Найголоснішій протест був у 1938 р., коли Він виступив із пастирським посланням проти палення й безчещення церков на Холмщині, Поліссі й Волині. Тодішній уряд, на сором усього християнського світу, конфіскує це Послання. У 1939 р., коли знову московська навала ринула в Галичину, Він, як і в 1914 р. хоч мав змогу, — не покидає своєї пастви, свого народу. 
Український нарід любить свого Владику, Батька, Провідника. В Галичині й на Волині нема української людини, щоб не знала Його, щоб не читала про Нього; від малої Дитини Його знають. Інтелігенція всієї України хилить перед цим Владикою соборником своє чоло. 
Як аристократ був Він для всіх приступний, до всіх у всьому вирозумілий, усі до нього за це горнулися. Його невимушена, природня прихильність, доброта аристократа не мала обмежень: був Він однаково приступний, приязний і «галичанинові», і «наддніпрянцеві», і католикові, і православному. Вороги — й ті, зблизившись до Його могутньої постаті, поважали Його, рахувалися. Він єдиний одверто, як цього було треба, протестував проти поступовань ворогів супроти українського народу.
Історія нашої Церкви, історія нашої політики, наших визвольних змагань, нашої культури, економіки, харитативна ділянка за останні сорок чотири роки виповнені Його добротворною всеприявністю: кермував, радив, фундував, помагав. Академічний Дім, Бурси, Захисти, сотки і сотки українських студентів, часи тайного Українського Університету у Львові, мистці, безліч удів і сиріт — для цього усього калита Кир Андрея була відкрита. Наявний монумент нашої культури — Національний Музей у Львові, де зібрано все старовинне мистецтво наших західних земель, інколи неоціненної вартости, по останні дні, це діло Його. А скільки ж мистців, що деякі з них стали носіями нашої культури, користувалися з фондів, Владики! І другий монумент — Народня Лічниця у Львові, що є Його імени. 
Часто очі всієї України зверталися на Святоюрську Гору у Львові, де на митрополичому престолі сидів виразник змагань і стремлінь українського народу, сидів духовний, релігійно-національний провідник українського народу Кир Андрей. Згори Св. Юра линув по Україні велет-дух, що єднав нарід. Він єдиний тепер був найвищий авторитет у всіх важливих ділах і проблемах України. Був Він джерелом ясного світу чеснот, моральної сили, був нашою гординею. В скрутних хвилинах національного горя Він координував наші змагання, лагодив чвари, що їх клином між нас забивали й забивають вороги. 
На гору Св. Юра у Львові дивилась, зокрема за останнє чвертьстоліття, вся Европа: там вона довідувалася про горе, терпіння нашого народу, про його змагання, про його осяги, про його права до життя незалежного. Сорок і чотири роки гора Св. Юра була синтезою нашого релігійного, національного життя, що Кир Андрей, як найвища верхівка свого народу, його персоніфікував. 
Як батька в сім'ї, не заступить ні хто, так і Кир Андрея — Батька українського народу не заступить ніхто. Відійшов Він від нас саме тоді, коли — приходить хвилина — найбільше треба Його між нами. 
Біль по Батькові злучив нас усіх, де б ми не були, чим ми не були б: усі шари нашого суспільства, усіх політичних переконань і угруповань, усіх нас єднає великий дух нашого незаступного Батька, що каже нам вірити так, як Він  усе своє життя вірив. І дійдемо до цілі.
Кир Андрей помер у Львові в середу 1. листопада 1944 р. Похоронили Його в неділю 5 листопада 1944 р. Його наступником став архиєпископ Др Йосиф Сліпий.

ВЕЛИКА ЖАЛОБА
Українці м. Кракова святочно відправили жалібні поминки по Митрополиті Кир Андрею гр. Шептицькому. Заходом УЦК появилася клепсидра. В неділю 12 листопада ц. р. в українсько-католицькій церкві відслужено панахиду за Покійною. До неї станули: о. пол. дух. Й. Маркевич ЧСВВ, о. парох М. Ван де Мале ЧНІ, о. пол. дух. М. Федорович ЧСВВ і б. пол. дух. Ю. Габрусевич. Перед панахидою о. М. Федорович ЧСВВ виголосив жалібку, охоплену живими словами проповідь. На панахиді були приявні провід УЦК і члени В. Управи Дивізії «Га личина». З гостей приємно було повітати В. Преосвящ. Митрополита Кир Іларіона.
13. ⅩⅠ. ц. р. в 12 год. в світлиці УЦК при вул. Зеленій 26 відбулись жалібні сходини проводу УЦК і Військової Управи та їх службовиків. До зібраних промовив у формі, зв'язкій та теплій, проф. В. Кубійович. Пам'ять великого Покійника вшановано однохвилинною мовчанкою. 
Цього ж дня в год. 17, в українсько-католицькій церкві відправлено співану, соборну, заупокійну Службу Божу, до якої станули Вепр. о. о.: Й. Маркевич ЧСВВ, М. Ван де Мале ЧНІ, М. Федорович ЧСВВ. 
І на панахиді 12. XI., і на Службі Божій 13. XI. церкву заповнили вщерть вірні, цивільні й військові.

ОФЕНЗИВА Й ПОЛІТИКА
Пересування та зосереджування аліянтських армій на західньому фронті ніби знаменує собою запроектовану велику зимову офензиву. Зрозуміло, що для ЗДА війна з Японією коштує дорого, тому вони зацікавлені скінчити в Европі якнайшвидше. 
В совєтах, як і завжди, панує оптимізм. Сталін вважає перемогу над Німеччиною за доконаний факт. У святковій промові він кинув гасло: «Совєти врятували Европу». Совєтський публіцист Еренбурґ іде ще далі: «Совєтська Росія врятувала Европу і ввесь світ».
Зовсім інші настрої панують в Англії. В англійській пресі пробиваються песимістичні ноти щодо зимової офензиви. Які ж причини? Чому майже біля самої мети і раптом — песимізм? Причина в тому, що Англія, ніби виграючи війну збройно, програла її політично. Англія втратила в цій війні такі політичні засади, як право і безправність, честь і зрада, поступ і анархія. 
Після першої світової війни Англія утворила навколо большевизму пояс новонароджених держав, що в силу свого народження мали бути націоналістичними й антибольшевицькими. Цим вона убезпечувала Европу і себе від большевизму.
Нині війна ще далека від кінця, а тимчасом Англія давно вже здала для большевизму не тільки колишні форпостові держави, а й пустила його глибоко в Европу. 
На своєму троянському коні комуністичних партіях большевизм врізався в самі груди європейських народів. В недавній ноті до Швайцарії Кремль зазначає, що не дивлячись на демократичну конституцію Швайцарії, Москва не може мати з нею нормальних дипломатичних взаємин з причин заборони в Швайцарії комуністичної партії. Чому ж інші держави світу не вкажуть так само совєтам, що в них заборонені будь-які партії, крім большевицької? 
Звичайно, ніхто не припускає, щоб Англія бажала здати Европу большевизмові остаточно. Кожному хочеться думати, що Англія має якісь пляни проти поширення большевизму. Однак політичні заходи Англії в останні дні ясно свідчать про занепад політичної вправносте в англійських проводирів.
Повернувшись до Лондону, Іден хутко готується від'їхати до Парижу. Тут мають бути обмірковані заходи щодо зближення з Францією. Це — питання: участи Англії в організації й озброєнні нової французької армії; допомога Англії у відбудові економіки Франції; окреслення політичної ролі Франції в Західній Европі; підготова англо-французької союзницької згоди. Все це ніби стара пісня. А тимчасом Франція тепер зовсім інша. Далеко відпливли ті часи, коли Франція йшла на повідку в Англії. 
Францію роздирають сумніви. З одного боку численна комуністична партія підбурює народ проти Англії; з другого є численні елементи, що вбачають перспективи Франції в націонал-соціялізмі. Звичайно, найчисленніші, можливо, проаліянтські елементи, але обдурені Англією в цій війні, вони тепер найбільш пасивні. Отож Англія розраховує на пасивні елементи. До того ж і ЗДА зовсім не мають наміру поступатись перед Англією в своїй економічній конкуренції в Франції. Політика Англії в зачарованому колі; на старому помості, що не витримує нової надбудови. Старими шляхами, якими думає вести Францію Англія, вона іти вже не в силі. 
Серед таких політичних обставин не дивно, коли англійська газета «Sunday Times» пише, що «нова зимова офензива в цю зиму мало імовірна; вигляди для неї несприятливі». Війна наказує наступати. Але буває так, що політика спинює офензиву. Час Англії подумати б над проблемою большевизму. 

“ВИЗВОЛЕННЯ” КАРПАТСЬКОЇ УКРАЇНИ
Утікачі з Карпатської України, що їм удалося перейти горішню Тису до німецьких ліній, принесли вістки, що Москва зробила вже всі приготування, щоб прилучити цю нашу землю до московської імперії. НКВД, виключивши всяке інше населення, організує на свій лад адміністрацію. Інтересів чехословацьких, як це було приобіцяно Бенешові, не беруть під увагу. 
На маргінесі вістки можна додати: як піде далі, ми знаємо: будуть «рівноправні й таємні та вільні» вибори, а потім прилучать до Совєтської України, ну, й делегація депутатів поїде до... Москви (не до Києва ж!) дякувати Сталінові за «визволення».

НОВА ДЕРЖАВА НАД ДАРДАНЕЛЛАМИ
На турецькому кордоні Москва зосередила багато війська. З цього приводу в Туреччині велике хвилювання. Побоюються, що почнеться кампанія погроз і що незабаром Москва почне багато говорити про Босфор і про Дарданелли, щоб могти з Чорномор'я перепливати далі й поворітьма. В Туреччині потерпають, щоб Москва не захотіла поперти кожночасні пертрактації повзами. Агенція «Асошієтид Прес» повідомляє, що в Анкарі вже йдуть такі пертрактації у справі Дарданеллів. Москва ж вимагає не тільки демілітаризації Дарданеллів, а ще й висунула проект створити якусь малу державу над Дарданеллами, що її адміністрація підпадала б міжнародній контролі. Туреччина, розуміється, проти того всього. 
Не важко уявити собі, що це за «держава» була б!

Шаліють оборонні бої
(Огляд воєнних дій)
Захід: За цей тиждень не вгавають бої на всьому західному фронті. Пункти, що за них, біля них чи в їх районі шаліють бої, такі: північний пункт острову Вальхерен, мостовий причілок Мердійк; порт Антверпії, і його обшир є під діянням вогню «V —1» і «V —2»; у районі під Мердійк німецька залога мостового причілку знову вернулася на північний беріг Голландії Діп. Між Понта-Мусон і Каналом Райн—Марна на кордоні Льотрінґії, на ширині 50 км шаліють бої. Далі: Морсаль, Шато-Сален і Дельм, Мец, Діденгофен. 
Лондон під обстрілом зброї «V — 1» і «V —2». 
В Італії бої розгорілися у східній частині етруських Аненінів і над Адріятиком. Бої йдуть біля Рокка Сан Кашено і Форлі, за яку йде боротьба. Залога Мілос знову викинула противника з острову.
На Балканах, в Сербії йдуть бої під Апатій, Куманово, на схід і північний схід від Мітровіца. 
В Мадярщині завзяті бої проходять на південь і південний схід від Будапешту, на південний схід від Мезекевешт: большевиків відкинено. 
На решті фронту аж до затоки Ризької незначна бойова діяльність. 
Ворожі витрати: на заході — 54 повзи, 7 літаків; від початку боїв у районі під Антверпією і в північній Брабанції знищено 883 канадійські повзи. На сході —136 повзів, 134 гармати усякого типу; а від 26 жовтня до 7 листопада знищено 602 повзи, застрілено 239 літаків. Підчас терористичних налетів на Німеччину зістрілено 160 літаків. 
На зброю відповідає зброя. Протягом кількох місяців німецька далекобійна зброя Ф-1 не давала спокою Англії. Але Ф-1 можна було бачити й спостерігати. 
Уже тоді в Німецькій пресі говорилось, що Ф-1 це лише невеличка частка далекобійних засобів Німеччини. 
Нині починає діяти друга з черги, досконаліша далекобійна зброя Ф-2. 
Це — гігантська ракета, що містить у собі одну тонну вибухової речовини. Довжина її — 16 метрів. Далечінь лету — 600 км. Швидкість лету більша від швидкости звуку. Через це вона прилітає до мети й вибухає раніш, ніж можуть уловити її лет звуковловлювачі. Отож ніякий алярм не можливий.

РУЗВЕЛТ ВИБРАНИЙ
Вибори на президента ЗДА виявили більшість голосів за Рузвелтом і запевнили йому становище президента на дальших чотири роки. З усіх 49,5 міліонів виборців 27,2 міліонів голосувало за Рузвелта, а 22,3 міліонів за Дюї.

ПРИВІДЦІВ СПІЙМАНО
Привідців заколоту, численних убивств та пожеж у Словаччині, генералів Віста та Ґоріяна, після розгрому партизанських загонів спіймано. Саме, коли вони хотіли втекти, їхні готові до старту 50 літаків загорілись. Тоді вони спробували втекти в Татри на автах. Після великих дощів у торах упав сніг. Холод і голод примусив злочинців піддатись. В останню хвилю, коли їх переслідували, вони передяглися в цивільне убрання, але їх розпізнано.

СКОВОРОДА Й ТИЧИНА
Кажуть, що вдача Тичини нагадує вдачу колишнього українського мудреця Сковороди. Сам Тичина в це вірить і пише велику поему, що зветься «Сковорода». Це обіцяє бути українським «Фавстом». Але ми мусимо розчарувати Тичину. 
Дуже мало спільного має він із Сковородою. Правда, Сковорода був лірик і Тичина-ніжний, кажуть, як дівчина, лірик. Сковорода любив музику, грав на флейті, на скрипці, співав в імператорській капелі. Тичина теж любить музику, грав у так званій своїй «космічній оркестрі» на гребінець і виконав багато льокайських солоспівів на честь кремлівського щура Сталіна. 
В цьому є ніби якась аналогія між цими двома українцями: Але великі й розбіжності, у їхній вдачі. 
Тичина знає багато дечого про Сковороду. Сковорода нічого не знав про Тичину. Через це Тичині легко писати про Сковороду. Сковороді важко було сказати щось про Тичину. Однак Тичина не збагнув Сковороди і нічого путящого, про нього не сказав, тоді як Сковорода зорумів Тичину і майже за сто років до його появи на світ дав йому характеристику. Адже то не про кого, як про Тичину, каже Сковорода, висловлюючись на тему шляхетности та льокайства, або хлопства. Сковорода любить шляхетність і ненавидить хлопство.
Шляхетною може бути людина будь-якого стану, як і хлопом може бути й пан. Хто ж хлоп? — Тільки той, хто світові «як пійманець, як невільник служить, — каже Сковорода. Хто ж шляхетний?
— Той, хто з неволі вирине та звище від духа народиться. 
Відданість ідеї Сковорода ставить над усі особисті інтереси й матеріальні вигоди. Сковорода ненавидить Москву, покинув імператорську капелю, відмовляється від зустрічі з царицею, що прагнула почути його мудрі слова; став мандрівним філософом. 
Тичина, навпаки, захлинається від щастя, що його прийняли до смердючого кремлівського табору ВКП. Над усе ставить він премію з Кремля, орден, звання академіка, хоч він того й не заслуговує.
Сковорода ходив по світах, шукав мудрости, учив народ, вів його. Тичина нікого не веде, навпаки, його самого «партія веде» і, немов осла, підганяє. 
«В нас найперший є учитель, 
Знає вся його земля. 
Любимо тебе ми, Сталін,
 Усміхнися нам з Кремля» або хоч дай дулю, то й тому Тичина буде рад. 
В ідеалах Сковороди — сила, протест, твердість, честь. Сковорода той, кому властива «продерзость» і відвага. Лицар Христа. Тичина — гнучкий льокай; його спина любить батіг, а черево-недоїдки ситої юшки з кремлівського столу. «Для чинов угли панські терти, плести панегірики зо лжею» звик Тичина. «Пустоє ім'я без существа» — сказав Сковорода і, неначе в око, вліпив Тичині. Отож не будемо змішувати шляхетність Сковороди і рабську вдачу Тичини в одну тотожність.

«Дух животворить»
(Філософіа Сковороди)
Тепер, коли минуло 150 років зо дня смерти філософа, його думки, його ідеї не тільки свіжі, ба й актуальні. 
Який же характер мала наука Сковороди? Чим вабила вона сучасників, що дає нам тепер? 
Сучасних йому селян цікавило те, що його наука ставала проти їх закріпачення, а вони ж хотіли бути вільними козаками. Для інтелігентів він був ходячою «академією», як прозивали його сучасники. Тогочасне українське суспільство, як і тогочасна наука, не в силі були зробити відповідних висновків з науки філософа. Лиш тепер, наш вік, наша наука, наша практика дає можливість використовувати думки Сковороди в побудові деяких теоретичних тверджень.
Большевизм знищив деякі стани суспільства; інші змішав, зробив з них одноманітну сіру масу, спричинившись тим самим до великого безладдя. Розбивши кастовий лад суспільства, большевизм дав можливість кожному братись до будь-якого діла. Часто люди беруться до справи, в якій нічого не розуміють і до якої не мають ніяких природних даних. Наслідком цього справі шкода, а народові збитки й лихо.
Багато на цю тему говорить Сковорода. «Коли вовк зробиться чабаном, ведмідь ченцем, ,а кінь радником, то це не жарт, а біда, — каже філософ. «У громаді, — каже він, як і в машині, тоді настає нелад, коли частини відступають від того, до чого вони своїм хитрцом зроблені». Отож кожен член громади мусить знайти своє місце, те місце, до якого він призначений вищою силою, силою природи. Хто до чого вроджений, той тим і мусить бути. Кожен хай «сродную собі функцію відправляє». «Что глупіє, як равноє равенство, котороє глупці в мир всує ввести покушаються». Як добре довела правдивість цих слів большевицька практика.
Нема вже тепер партій, що боролися б за «равноє равенство» в суспільстві.. «Хто колісцем, а хто ключиком у годиннику має бути», залежить від природи. Кожен діє за «сродністю». Коли немає «сродности» до діла, то й наука не допоможе, бо наука розвиває природженість, а не створює її. 
Сковорода творить теорію кастового суспільства, але не в стародавньому розумінні зі зневагою однієї касти до іншої. Всі заняття й становища в суспільстві добрі, аби лиш людина стояла біля природженої їй справи. Бо птах може навчитись літати, а черепаха ні. «Лучче бути натуральним котом, ніж з ослячою породою левом», — каже Сковорода. «Рівність в нерівності» проповідує він. «Пес стереже отару день і ніч з вродженої любови; терзає вовка з вродженої схильности, не зважаючи, на те, що й сам наражається на небезпеку, що його розшарпають хижаки. Ні свиня, ні кінь того не зробить, 1 понеже не мають до того природи». 
«Бо несродность (коли людина береться до справи, для якої не має даних від природи) розтліває всякую должность, умертвляє науки й художества, безчестить чин священичий і монаський, викликає лицемір'я... Вона (несродність) — кожному званію яд і убивця». Це вона народжує «обманщиків», лицемірів, хвастунів, лжеців, що не «по собственним способностям употребляють себе в жизні». 
Сто п'ятдесят років лежала наука Сковороди, а тепер збігається з тими ідеалами, за які бореться культурне людство. То ж його думками так підпирається сучасна теорія провідної верстви в суспільстві, теорія проводу. Але перш ніж подати думки нашого філософа щодо провідної верстви, треба сказати, які причини будили до таких думок. Сковорода жив і діяв саме в ті часи, коли український народ ще свіжо тримав у своїй пам'яті славні традиції козаччини.
Але провідна верства покинула боротьбу і пішла на службу Москві ласувати з привілеїв дворянського звання, що дала їй московська цариця. Відгородилася українська провідна верства від традиції старого княжого Києва, від традиції Хмельниччини, від традиції давніх одшельників, аскетів, поринула в ласощі насолоди сибаритів, що їм спокій забезпечував московський пікінер, московський жандар. Забув український провід, що «не той славен, котрий многа лічить стада, но іже многих врагов своїх шлеть до ада». Забула старшинська верства про своїх недавніх предків, що не жебрали підпори, любили свій край, не терпіли чужих, платили їм почуттям не інтернаціоналізму або меншевартости, а «всегдащнім отвращенієм». Ставши московськими дворянами, старшинська верства утратила формотворчий елемент свого духа, перетворилась на етнографічну масу, що залишила війну Москві, а сама задовольнялася хуторами, садочками, бджолами, пахощами медовими. 
За такого стану українського суспільства жив і діяв Сковорода. Це — стан, коли провід опустився в тузі за задоволенням своїх дрібних інтересів, підносячи їх до ідеї державного мірила. Панство зреклося керувати народом. Не було кому формувати, упорядковувати мораллю, прикладом народ; творити з нього твердий одностайний організм. 
Без провідної верстви народ почав забувати ідеальні вартості, вітчизну, честь. «Не від чого іншого, — каже Сковорода, — між людьми такоє лінивство, оспальство й відступство, як від того, що устали учителі проповідувати». Розумів Сковорода причину занепаду української державности. Коли меч упав, він бореться словом проти розкладу козацької верстви, що кинула боротись за свою організивну ідею. Він ненавидить матеріалістичні інстинкти мас, гонитву за насолодою, особистим щастям; розуміє, що хто покинув ідею й віддався матеріальним інстинктам, загубить і ці блага, бо їх видере той, хто несе ідею. Сковорода зрікся будь яких благ. Можливо тому, що їх треба було прийняти з рук чужинців. 
Не любить Сковорода безідейне зоологічне існування маси, що, як каже він, лише плодиться, множиться, купує, продає... Бачить він, що народ, не об'єднаний поняттям вітчизни, стає погноєм для Москви, починає служити не своїй місії, а місії іншого народу. Такі люди носять «пустоє їм'я без существа». Тих, хто їздив кланятися чужинцям, Сковорода називає «дурнями й скотами».
Три головні чесноти проводу підкреслює Сковорода: мудрість, шляхетність, мужність. 
Хочеш вести народ, будь вищим від нього на цілу голову. «Хочеш бути царем, нащо тобі єлей, вінець, скіпетр? Це — тлінь. Дістань собі серце царське. 
Провідник насамперед має бути мудрим, потім хоробрим. Бо хоробрий віддає свої здобутки мудрому. 
Все життя своє шукає Сковорода мудрости. Українському народові ніколи не бракувало хоробрости, але бракувало державної мудрости. Сковорода шукає мудрости. Хоче вчити народ. Був він у Петербурзі, бачив там державну мудрість, але та мудрість була скерована не на користь українському народові, а на грабіж його, на створення чужої йому культури. Хоробрість ставить Сковорода на друге місце після мудрости. «Премудрости діло в тім состоїт, щоб зрозуміти тоє, в чім щастя, а добродітель трудиться сискати (осягти). По сій причині вона в еллінів і римлян мужеством зоветься. Премудрість, як орлиноє крило, а добродітель, як мужествені руки з легкими оленіми ногами».
У своїм світогляді Сковорода був ідеаліст. «Тіло людське видно, но проніцающий і содержащій оноє ум невиден». Це він, ум «по всьому матеріалу нечувствительно простираясь, держить весь состав, кріпким і спокійним». «Око, ухо, язик, руки, ноги і все наше тіло самі собою нічого не дійствують і ні в чім, але все це порабощено мислям нашим... А плоть наша, як обузданий скот, по неволі їм послідуєт». 
В історії України, що видали совєти, багато говориться про Маркса, Енгельса, Леніна й інших ідолів матеріялізму, про українського філософа немає й згадки. Але ми віримо, що силу тлінного матеріялізму переможе сила животворящого духа, бо, як казав Сковорода: «Плоть нічтоже, Дух животворить».

НА ВОЛЮ
Довкруги дроти. Іржаві кільчасті дроти границя полонених зі світом. Понурі постаті большевицьких вартових з машиновими пістолями снують, мов зголоднілі вовки, перед колибою безборонного подорожника. 
На подвір'ї знищеного фільварку сидять похнюплені полонені. Давно неголені обличчя, з запалими від голоду очима повертаються довкруги й слідкують за рухами вартових. Ех, коби ніч! 
Між полоненими вештаються здичавілі енкаведисти. Раз по, раз спадають удари з вигуками поганої лайки. Тут не лише військові, є й безневинний народ, що рятуючи своє добро, покидав родинні місця, щоб віддалитися від пожарів, що разом з большевиками посувалися зі сходу на захід. 
І цих не пощадили большевики. Жінки, діти, старі знайшлися за дротами як полонені. Над табором налягають вечірні сутінки. Скоро прийде ніч, одинокий друг полонених. 
Під покривом ночі підповзують стрільці один до одного. Порозуміваються. Сьогодні утікати або ніколи. Сім стрільців дециметр за дециметром підповзують до дротів. За хвилю будуть на тому боці, але до волі ще далеко. Усюди вештаються енкаведисти. Села погоріли, а населення за дротами. Лише деякі, що їх оминуло страхіття пожарів і большевицької солдатески, заховалися в хатах і дожидають кращого дня. Віри в них багато, і цей день прийде.
Тихий стукіт у двері. Господиня засвітила каганець, вийшла до дверей і... о, Господи!
— В сінях стояли вояки в німецьких уніформах. Чи ж це можливе? Довкруги енкаведисти, дальші села під большевиками, а тут, в її хаті сім вояків. 
Вони ввійшли тихо, без гамору. По кількох коротких словах пізнала, хто вони. Метнулася за глечиком з кислим молоком та за хлібом. За хвилю спровадила їх до хат, де одержали цивільне убрання. Ще тієї ночі вийшли стрільці в дорогу на захід. 
Світанок застав їх на гостинці в напрямі до Львова. По дорозі валялися трупи борців за краще майбутнє. Тут і там переїжджали колони автомашин і невеликі групи енкаведистів.
— Годі дружаки йти пішки.
— Сил не стає.
— Займем машину та поїдемо. 
При першій нагоді задержали авто Червоного Хреста. Воно було порожнє, а шофер людяної вдачі.
— А ви, товариші, звідкіля йдете? — питає шофер.
— Звідкіля — це байдуже, ідемо на хід.
— На захід? — Він усміхнувся й оглянув їх бистрим оком. 
Минули Львів, минули Перемишль і зближалися до Ряшева. Цілу дорогу шофер був похнюплений, аж при кінці подорожі промовив кілька слів.
— Ех, братці! Завіщо я тут мучусь, чорт його знає! — промовив.
— Ви українець?
— Чи ж інший був би вас узяв на машину? Як думаєте? 
Тими словами попрощався з утікачами, а вони подалися пішки далі.
Барабанний вогонь німецьких гранатометів пражив на цей беріг річки, де знаходилася ударна сотня большевицької армії. Совєтські панцерники пробували дістатися на другий бік. 
Утікачі перейшли на ліве крило. Вода сягала до пояса. Щастя, що річка не широка, ще кількадесяти метрів і будуть на своєму боці. Навздогін за ними летіли большевицькі кулі. Большевики аж 4 тоді догадалися, хто це гак сміло прямував на німецьку сторону. 
Не пощастило усім дістатись на другий бік. Забракло двох друзів. 
Постріли Гранатометів і панцерників продирали чорну ніч світляними лініями. За втікачами йшла ніч. Перед ними — світанок і воля.

НЕСПОДІВАНА ЗУСТРІЧ
Пізно вночі притихла канонада. Вона день і вечір трясла землею, а гук гарматних стрілен і тарахкотіння скорострілів відбивався стотисячним гомоном у проваллях наших рідних Карпат. 
У командному полку, що перебував на два кілометри зо головною бойовою лінінією, запанувала тишина. Нерви відпружувались, а очі, що кілька днів і ночей даремно чекали на відпочинок, клеїлися до сну проти нашої волі. Хоч годину — дві використати час фронтової передишки. Сон огортає. 
Надворі розвидняється. Погода погана. Вітер б'є дощем у віконні шибки, що покрились парою. Сховавшись від дощу під стріху стодоли, що напроти нашої хатини, стоїть сім большевицьких армійців. Без зброї. Біля них два німецькі стрільці. 
Виходжу на вулицю, зближаюсь до них. З намоклих сірих шинель стікають краплини води. Худі, посинілі від холоду обличчя.
— Стаху! — чую нараз. Здивовано обертаюсь. Ні?! Це неможливе? Переді мною один з моїх товаришів зі Львова, інж. аґрономії О. В.
— Влодку! — Підходжу ближче. Вся його шинеля в крові. — Ти ранений?
— Ні. Це брата ранено, а я ніс його аж до німецького переп'язочного пункту, — відповідає О., подзвонюючи з холоду зубами.
— Чи не можна у вас дістати шматок хліба, звертається до мене один із «червоноармійців». Витягнувши всі мої і моїх товаришів «запаси», роздаю їх голодним.
— Їжте й розказуйте, бо цікавість не дає спокою! 
Влодко починає.  
— Я хотів їхати разом з усіма на захід. Панування большевиків я вже раз переживав і не хотів цього щасти вдруге. Тим більше, що брат мій при Дивідії. Хотів брати з собою батьків ї, заки з тим всім справився, було вже пізно. Хоч-не-хоч мусів лишитися. 
За якийсь час оголосили большевики загальну мобілізацію всіх чоловіків до 55 року життя. По трьох тижнях «вишколу», давши нам в руки кріс та 10 набоїв, кинули в першу лінію. Утрати між нами дуже великі. Війна в горах дуже тяжка й для справжніх вояків. З пістолями в руках гнали нас большевицькі комісари вперед, самі, розуміється, ховались за грубі пні дерев. 
Так мучили нас три дні, а ми шукали нагоди, щоб утекти. Удень на жаль було це неможливе. Аж учора ввечері вдалось мені і ще шістьом товаришам з мого відділу перейти на німецьку сторону, — закінчує своє сумне оповідання Влодко. 
Вітаюсь з іншими втікачами: два зі Львова, один з Яворова, два з околиць Дрогобича. Ще один-найстарший віком — з Києва. 
Входить ад'ютант полку. Обіцяє подбати, щоб хлопців відіслали з небезпечної фронтової лінії в глиб краю і звільнили. А тим часом наказує завести їх до кухні, щоб щось теплого з'їли.
Прощаючись з хлопцями, дивлюсь на них, і жаль огортає душу. Як сміє большевицький кат, що вимордував міліони українців, слати українську молодь на певну смерть в обороні своїх інтересів?! Кожна кара видається замала для ката! Серце горить жадобою шмати і розплати, розплати страшної й остаточної.

«ДЗЯДЗЬО»
Пам'яті генер. Вітошинського
Грабовець 1915 року. Маленьке гірське село налите вщерть військом: у кожній хаті чота або команда частини. В школі, команда бригади. Там і командант генерал Вітошинський; «дзядзьо», як його називали Усусуси. 
«Дзядзьо» вийшов на село. В старій вояцькій «мантлі», в пім'ятій шапці, з палицею в руках. Шкандибає отак щодня, заглядає в кожний кут, питає про це та про те. Не як грізний командант, пан життя і смерти тисяч сірих вояків, а як добрий господар, що відповідає за цілість і долю дорученого господарства.
— А як там коні? — питає обозників. 
— Здорові, пане генерале, брикають!
— Богу дякувати. Доглядайте їх добре, щоб була поміч, як підемо вперед.
— Та ми, пане генерале, доглядаємо, але от учора вівса не «вифасували».
— Ов!? — дивується генерал.
— А то чому? Чекайте, я вже це полагоджу! — і записує собі в книжечку. 
А там ось біля кухні якийсь крик. Хлопці відказують, що недобре м'ясо дістали. — А я вам що пораджу! — борониться куховар. — Яке дістав, таке даю. «Дзядзьо» підходить ближче.
— Що там такого? 
Всі станули на «позір» і ані пари з уст.
— Кажіть, що сталося? — питає першого з краю.
— Пане генерале, голошу слухняно, м'ясо недобре!
— Недобре, кажете. Ну, спробую. Кухар! А дайте-но мені скоштувати! 
Намагається вкусити, але м'ясо, як підошва, не на старі зуби генерала.
— Стара бестія, сміється «дзядзьо», — але ви, хлопці, маєте молоді зуби, то дасте раду.
— Та... ми з'їмо, пане генерале, але...
— Ну-ну, я вже там скажу. 
І хлопці вже знають, що напевно скаже. 
Це так щодня. Але нині то мав пригоду зовсім не буденну. 
Вийшов собі, як звичайно, на село, паличкою підпирається, люльку покурює і шкандибає собі. 
Напроти нього «ляндштурмак». Теж з паличкою і теж люльку покурює.
— Слава Ісусу Христу!
— Слава на віки! 
Не пізнав чи не знав ще генерала. Видно звідкись прийшов, бо в 130 бригаді всі знали «дзядзя».
— Не маєте, камрате, вогню? Набив люльку, а сірника нема. 
Генерал витягнув сірники і подав воякові. Поставали, розмовились.
— Ну, як же там війна? — питає генерал.
— А щоб вона під землю запалася. Десь пани не мають роботи, тай війни їм захочується.
— Ей, чи то думаєте пани тому винні?!
— А хто ж? Пани та й ще ті Українці.
— Українці!? — дивується генерал. — А тож по якому?
— Бо через тих Українців так довго війна. Я вам, камрате, зараз то виложу. Кожний нарід має своїх Українців. Москаль своїх, наш своїх, Німець своїх, Француз своїх, от через них ціла біда. Вони добровільно пішли на війну, а то молоде, жінки не має, дітей не зіставило, то йому ще й овшім. Легко такому воювати. Але нам, от як би вам і мені, до хрону нам тої війни. Я вважаєте, камрате, маю п'ятеро дітей і жінку. Якби так мене в «плін» залапали, то тікаю додому і — конець війні.
— Ей, не гризіться. Війна вічно не буде. От ще через зиму перетягне тай годі.  
— Говоріть ви своє. То вам і мені її не треба. Але генерали і ті Українці, то їм тільки в то грай — аби якнайдовше.
— А відки ви знаєте, що генералам так дуже хочеться війни?
— Ой, не говоріть. А їм що за біда! По вбираються в золото, наїдяться, нап'ються, а ти, хлопе, ганяй по лісах та по нетрах, як той дикий звір. Заробляй їм на медалі та на «штерни...» Кажу вам, нема правди на світі... 
Був би ще далі викладав свої погляди на війну і військову суспільність, якби не випадок. 
Чогось у бригаді треба було генерала. Ад'ютант вибіг шукати за ним і застав «дзядзя» на розмові з «ляндштурмаком».
— Пане генерале, прошу слухняно прийти зараз до команди.
— Зараз, зараз. Тільки ще запитаю цього вояка... Ніхто не знає, що старий генерал хотів спитати, чи що хотів відповісти. Бо коли звернувся знову до «ляндштурмака», по ньому вже й слід застиг. 
Треба признати, швидко полапався, а ще швидше рішився.

Короткі вісті
— В Мадярщині жидівські маєтки перебрала держава.
— В Венеції засновано італійсько-німецьке товариство.
— Еспанські гірські дивізії прочистили північну прикордонну смугу країни від комуністичних банд.
— Під боком аліянтів комуністи Сицилії грабують населення і примушують його приставати до банд. 
— Коло Кіркенес большевики вистріляли в пень 700 норвежців, що сховалися зі страху перед ними в печеру.
— В Каїро загинув від кулі атентатника англійський міністр-резидент Мойн. 
— Новий румунський уряд Санатеску має у своєму складі 6 комуністів (у тому числі Патраскану і містопремієра Ґрецу). 
— Два слова має ґратуляційна телеграма Рузвелта до Чіянґ-Кай-Шека з приводу (56.) уродин китайця. (В минулому році така телеграма мала 320 слів).
— З Чунґкінґу подають, що Чіянґ-Кай-ІІІек випросив Стілвела геть із Китаю, бо той намагався узброїти і втягнути до співпраці китайських комуністів.
— Одурений аліянтами ватажок сербських повстанців («четніків») Міхайловіч бореться зі своїми загонами проти большевиків і банд Тіта.
— В Китаї японці зайняли дотепер 7 північно-американських баз.
— 80% вояків і 20 з усіх 25 кораблів утратили аліянти при висаді десанту на голландському острові Вальхерен.
— Представники Південної Америки на летунській конференції в Чікаґо відкинули бритійський проект створити постійну екзекутиву з 15 членів, здебільша представників великодержав, що розпоряжали б кожний двома голосами.
— Ген. Франко заявив, що Еспанія ні в якому разі не займе піренейської республіки Андори.
— Коло Філіппін японці затопили дальші 2 американські літаконосці і багато інших кораблів.
— Німецьке міністерство закорд. справ запротестувало проти аліянтських атак на поїзди і кораблі з раненими.
— Білянс зліквідованого большевицького повстання в Словаччині замикається понад 4000 убитими й 15.000 полоненими партизанами. Захоплено чи знищено 267 літаків, 2 панцерні поїзди, 104 танки, 94 локомотиви, 2000 вагонів, а далі велику кількість муніції, харчових припасів і бензини.
— Стетініюс заявив, що перемир'я з Італією Бономі буде подано до відома аж на мировій конференції (а що, коли до того часу заговорить Італія Мусоліні? — примітка складача).
— Для скріплення боєздатности народу в Японії створився «загальний уряд планування».
— Мадярщина заявила, що вдержуватиме дипломатичні взаємини з французьким національним урядом Петена.
— На шефа генштабу гонведів іменовано генерал-полковника Фекете Гальмі-Чайднера.
— Як «вождь нації» має Салаші ті самі права особистого захисту, що їх мав регент Горті.
— В Румунії блукає по лісах 60.000 большевицьких дезертирів.
— Неймовірно важким називає стан прохарчування в Совєтах американський посланник Голмстед після своєї подорожі по СССР.
— «Перед весною неможлива ніяка велика офензива аліянтів на заході» — пише «Сайндей Таймс». За причину подає часопис стабілізацію німецького фронту і розмоклий терен.
— На 10 міліярдів доларів боргу має в цій війні Англія щодо Америки.
— Всупереч усім погрозам перський премієр Саєда не хоче дати Совєтам нафтових концесій.
— Як «визвольника Европи»(!) намагається придворний сталінський писака, Еренбург піднести орди червоної армії. За виславлюванням заслуг криється у словах жида Еренбурґа «декларація права» Кремля на захоплення цілої Европи.  — З'єднані Держави обминатимуть непорозумінь зі Совєтами, бо вважають, що СССР має право домагатися для себе безпеки в Европі» — достоту так пише американський «Есовшієйтід Прес».
— Проти постанов московського диктату Жданов наказав Манергаймові розв'язати фінський охоронний корпус, поліцію й жандармерію, а на їх місце створити комуністичну «народну поліцію».
— Генерал Віст, командувач бенешівської «чехословацької національної армії» у боях на Словаччині, попав у німецький полон.
— Тіто від'їхав до Москви, а шеф англійської військової місії у Югославії бригадний генерал Мек Лійн — до Лондону.
— Президент Словаччини др Тісо одержав повноваження правити державою в час воєнного поготівля за допомогою декретів.

Цікава всячина
СУСІДСЬКІ «ПОЗИКИ». — В 1721 р. цар Петро І. видав дескрипт, яким на означення московської держави вводиться назву «Россія». На популяризацію цієї «позиченої» від України-Руси назви видається в тих часах силу грошей, головно на пропаганду закордоном. Дальші «позики» бере цар Петро з Голляндії: звідти походять російські національні кольори і гимн. Слова «Боже царя храні» — співається на мелодію голляндської великодної(!) пісні. 
АЛЬБУМИ. — Римляни відмічали важніші події з приватного й громадського життя писальцем на білій дощечці. По-латинському біле — альбум; звідси назва наших альбумів, хоч вони з правила ані білі, ані з дощечок. 
ОРЕЛ ПЕРЕМІГ ЧОЛОВІКА «ТЕХНІЧНИМ НОКАВТОМ». — У північній частині шведсько-норвезької прикордонної смуги на чоловіка, що переходив горами, напав орел. Чоловік мав у руках дрючок, орел дзьоб і пазурі. Між різнорасовими суперниками розгорілася завзята боротьба. З орла сипалося пір'я від ударів дрючиною, але він як типовий борець, не зважав на вдари і наступав дедалі лютіше. Вкінці чоловік, не бачачи виглядів на перемогу, втік. На боксерський рахунок орел виграв технічним покавтом (суперник не з'явився до дальшої боротьби). 
«ЧУДОТВОРНА БІБЛІЯ». За вітринами американських книгарень появилася «чудотворна біблія». Згідно з реклямою (в Америці реклама обов'язкова навіть для Святого Письма!), ця біблія охороняє вояків від куль. Невідомо, що переконало американських вояків більше: віра в рекляму, в надприродну силу біблії чи в її бляшані палятурки. Біблія коштує тільки 6 доларів. Жидівським видавцям вона дає справжні чуда: чуда міліонових заробітків коштом святотатської спекуляції на релігії. 
РОЗРИВНІ ЧОВНИ. — В морських боях останнього часу виступає нова німецька морська зброя — «розривні човни». Незвичайно меткий і в'юнкий розривний човен нагадує своєю будовою швидкоплавний та італійський штурмовий човни. В задній частині, в окремому заглибенні сидить матрос, що керує човном. Наблизившись на 200 м до ворожого корабля, керманич човна за допомогою викидного апарату вискакує з човна. Човен пливе сам до мети, і вдаряючи в бік корабля, вибухає з великою силою. Човен нищить навіть найбільші кораблі, не говорячи про менші одиниці, як крейсери, нищильники чи транспортно-торговельні кораблі.

МУЗА ЧИНУ
«Де факто» світ визнає спорт за музу ще в давнину. Коли ж слідом за цим не прийшло визнання «де юре», то це йде тільки в рахунок природи нової музи, а радше її завчасної появи. Світ тих часів уявляв мистецтво як безплотне, духове божище. Як було впускати на Олімп атлета, що ступав твердою ходою по землі, говорив мовою звичайних людей і мав за інструмент мистецтва швидкі ноги і п'ястуки? Дипломати й критики мистецтва крутили носом. Казали: смертний, брутальний і вираховували ще там усякі похибки краси». Проте не могли заперечити, що біг атлета, мет диском, чи навкулачництво є мистецтвом. А практичне життя приневолювало їх не рвати дипломатичних зв'язків з новою музою. Коли до країни наближався ворог, і всі музи враз зі своїми співами, ганцями й красномовством евакувалися на затишний Олімп або замовкали, спорт саме, тоді забирав галос. Він надівав шолом, наголінники, брав у руки спис і щит і йшов на фронт. Не було іншої ради — Олімп мусив іти на компроміс. Спорт не впускали щоправда, між «божественних», зате вони пішки сходили на землю і ласкаво брали участь у влаштовуваних спортових ігрищах. То було для спорту більше, ніж усі визнання — то був тріюмф! 
У страхітливі дні, що їх переживаємо, не має часу ані на платонічні міркування, ані на дипломатично-правні визнавання. Проте навіть коштом украденої однієї з небагатьох годин сну, треба ствердити: як страшенно збилися з дороги всі ті серед нас, хто аж до детонації перших бомб війни не визнавали спорту — тіловиховання взагалі?!... Як далеко відстали навіть від стародавньої спартанки матер; (й батьки!), що гнали сина з боксерського рінгу чи з грища, тільки до музики-співу, бо «там можна здеформувати: собі ніс, оббити коліна — а тут ні»?!... Яку страшенну данину мусять платити ці батьки, а з ними цілі народи тепер, коли деформуються міста, ба щезають міліонні міста, коли ворог іде на тотальне знищення народу?!... 
Немає сумніву, що й ця страхітлива війна швидше чи пізніше скінчиться. Хто переживе її, для того повернуться з евакуації і добробут і музи. А спорт? — Він і тоді не матиме претензій пхатися на Олімп, він вдоволиться й надалі, бути музою чину. Але тоді нарешті, всі визнають його «де юре». Тотальна війна наших днів буде грізним мементом для тих, хто жив дотепер не на землі, тільки в уявній Утопії.
