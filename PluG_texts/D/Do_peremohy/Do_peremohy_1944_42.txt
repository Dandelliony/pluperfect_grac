ЮНАКАМ МУЖНІСТЬ
До нас доходять чутки, що деяким юнакам військовий вишкіл здається занадто тяжким; що деякі навіть через це втрачають мужність, піддаються важкому смуткові.
Це нагадує нам, як колись було сільський хлопець, що звик дома по волі рухатись, іти, куди схотів, їсти, коли здумав, потрапивши на цісарську службу, де треба бути моторніщим, дисциплінованим у всьому, а він не звик до цього, — пише матері:  
«Краще б ти мене, мамо, й на світ була не родила». А відбувши службу, приходить додому молодцем, і те, що писав колись матері, здається йому дитячим, смішним.
Але тепер інша річ. Вишкіл, безумовно, не легка справа; але не такий, щоб не було засобів зарадити смуткові, розбити розпач, тугу, що насідає часом на юнака. 
Одним із таких засобів, що до них завжди вдавався український народ, є наймогутніша  сила його найкращої в світі пісні. 
Не будемо заганятись у далеку історію. Не будемо нагадувати про те, як рідна українська пісня допомагала козакові витримати п'ятдесят років неволі на галері, а українській дівчині; що потрапила в ясир, десь у немилому гаремі чи й на тяжкій невільницькій роботі.
Згадаємо ближче, може й сучасне. Десь у Сибіру, в Тайзі по пояс у снігових заметах борсається в невільницькій роботі українське дівча. Не має краю мукам, немає краю каторзі, здається нема для чого жити, відпало бажання жити, і вона заспівала: «Ой куди, куди, куди я тепер попала; замело й малі сліди там, де я ступала. Там, де я ступала, там, де я співала, мати ж моя мати, я ж тепер пропала». І думає дівчина, що коли заспіває — більш не житиме; урветься життя, край мукам! А вийшло навпаки. По одній пісні заспівала другу захотілось жити. Жити, хоча б для того, щоб співати.
У давні часи через Китай перекотилися дикі орди, що зруйнували його й винищили багато народу. Ті, хто лишився живий, утратили мужність, заломились морально, збідніли матеріяльно. Але знайшовся реформатор, якому доля звеліла визволити свій народ, підняти його мужність. Першим заходом до визволення народу було те, що цей реформатор записав усі найкращі пісні свого народу і дав їх йому.
Ми знаємо легенду про євшан-зілля. Але сила рідної пісні далеко більша. «Пісня  — це останні вислови душі, що їх дає з себе людина, зближаючись до єства життя, яке завжди лишається мовчазною таємницею».
Яку ж пісню мусимо дати юнакові? Треба сказати одверто, що пісні й марші, що їх похапцем напишуть поети й композитори, ні до чого. Це будуть пісні або сентиментальні, або солодко, а то й штучно піднесені з порожніми вигуками. Найкраще дати юнакові народню пісню. Багато народніх пісень можна співати в марші. В народній пісні, хоч вона інколи й сумна, немає «трагедії, обірвання нитки життя; нарід співає завжди в надії на життєвість, на продовження життя. В народній пісні ніколи не вгасає віра в життя». Пісня дає відчути вагу життя, його доцільність. У народній пісні немає розчарування.
Тяжкі часи переживаємо. Щодня відбувається багато найболючіших трагедій для нас усіх. Але що день, то сильніше передчуття нового українського світу, що постане після цієї війни всупереч найзапеклішому спротиву наших ворогів, що бажають знищити український народ. 
Отож через рідну пісню — мужність юнакам. Наші мистці співу повинні негайно допомогти юнакові в цій справі. Багатющі скарби української пісні є часом невідомі юнакові. Треба відкрити їх, подати слова й мелодії до часопису, а то й безпосередньо послати до таборів для вжитку. Дати юнакам могутню народню пісню замість підсолодженої, розліриченої інтерпретації місько - інтеліґентських мотивів. Через пісню — мужність.

БОРОТЬБА УКРАЇНИ ТРИВАЄ
Тимчасові успіхи большевицької зброї на Україні не означають, що український народ припинив боротьбу проти Москви й большевизму. 
Вістки, що проникають через фронт, свідчать, що український народ не скоряється нищівній волі Кремля. Надходять вістки про зріст українського повстанського руху проти большевизму. Загони повстанців не дають спокою червоній армії та НКВД. Український визвольний рух росте.
Московська газета «Правда» в одній із статтей обвинувачує партійні організації на Україні, що вони не опановують ситуації й не можуть дати ладу. Приховуючи той факт, що український народ прагне відбудови власної вільної державности, «Правда» шукає причин повстань в іншому: 
«Гітлерівські загарбники, — пише вона, залишили по деяких звільнених районах своїх підлих українсько-німецьких націоналістів. Їх треба викривати». 
Повстання, що охоплює Україну, це діло не тільки націоналістів, а й усього українського народу, що хоче бути паном на своїй землі. 
Під вражінням вісток з України відбувається консолідація всіх українських сил, твориться загально-український фронт боротьби за вільну Україну, за право на життя українців на своїй землі, за єднання з героїчним німецьким народом, що показує нам зразки, як треба боротись за своє існування.

ПРОТИ ЗАТІЙ АНГЛІЇ
Як першу більшу бойову одиницю народної республіканської гвардії створено в північній Італії дивізію «Етна». Дивізія складається з легіонерів, що брали участь в африканському і східному походах. Назва нової формації, взята від сицилійських гір «Етна», дає виразну відповідь Англії на її сепаратистичні махінації в Сицилії.
Задум Черчіля створити жидівську бригаду зустрівся з великим невдоволенням іслямського світу. Багато арабів і мохаммедан звернулося до німецького уряду з проханням дозволити їм боротися в самостійній арабській формації проти спільного ворога — Англії.

Занадто стара Англія
Мірошник Черчіл рівноважна у Москві міжаліянтські взаємини на старій двораменній вазі. На одну шальку він ставив Совєтів, а на другу Англію й Америку. Тимчасом уже найближчі дні після конференції виявили англійському премієрові, що його вага була погана. Тут треба було трираменної ваги з окремою терезою для Америки.
Вашінґтон живе іншими справами, як ті, що «болять» Англію. Він має свої вибори на президента, свою міжнародну летунську унію, війну з Японією тощо. Европейські побоєвища й европейські справи відійшли на дальший план. Чи завтра ці фронти і справи не відійдуть ще далі назад, — дуже сумнівне. Американський імперіалізм зацікавлений крім европейського ще й чотирма іншими континентами. Европа для нього ввижається лише покупцем — все одно, який він буде. В тому самому часі, як в Европі Англія крок за кроком поступається перед політично-стратегічними наступами большевицького союзника, Рузвелт інсценізує своїм виборцям повітряно-морські бої на Далекому Сході й десанти на Філіппінських островах. Ці справи мають для американських виборців куди більшу притягальну силу, як большевицька загроза. 
Користаючи з такого стану справ, Москва повела в Европі політично-стратегічний наступ на Англію. Замість заповіданої англійської інвазії в Норвегії прийшла большевицька. Совєтські війська перейшли фінсько-норвезький кордон і зайняли Кіркенез. На Червоній Площі в Москві пролунало 220 тріюмфальних гарматних сальв на доказ, що тут ідеться ані про прикордонне непорозуміння, ані про роботу крадьки. Черчілеві Молотов, ще в Москві подякував за гарантії планованих совєто-польських кордонів і заявив, що ці гарантії дасть червона армія. Замість англійських гарантій Москва запропонувала перенести польсько-німецькі кордони далі на захід.
На Балкані Совєти нашвидкоруч заходяться творити «незалежні» держави Македонію й Тракію. Цей дарунок малим народам перевершує всі можливі англійські обіцянки, а тому забирає в Англії всякий ґрунт з-під ніг. Тіто, якого Англія піддержувала як свого союзника, зажадав від Болгарії Каваллу й Салоніки для... совєтської Тракії. Москва стоїть над Середземним морем, Суез знайшовся під загрозою червоної армії.
Знектування аліянтами господарських потреб і національно-державних претензій на півдні й заході Европи довело до небувалого зросту большевизму. Франція стоїть напередодні громадянської війни. В південній Франції комуністи домагаються мітингового способу правління, макісти відмовилися здати зброю. Стотисячна армія еспанських комуністів стоїть готова до скоку через Піренеї; в Тулюзі еспанські червоні вожаки винесли постанову повалити уряд Франка. Єдиним успіхом Англії в Европі є «розбуркання сепаратистичного руху на Сицилії й Сардинії. Протиставитися большевизмові в Европі олд Інґеленд-стара Англія не в силі. На це вона занадто стара своїм розумінням народів, вимог хвилини і силами. Її теорія рівноваги сил цілком застаріла. Про рівновагу сил в Европі й у світі можна говорити тільки тоді, коли з терезів щезне большевицька сила. За це може подбати не той, хто з нею пактує, а тільки той, хто проти неї бореться. В його руки переходить автоматично право рішати про рівновагу сил на нашому континенті.

ПЕРЕМИР'Я МІЖ БОЛГАРІЄЮ Й АЛІЯНТАМИ
Між Москвою, Англією, ЗДА і Болгарією підписано договір перемир'я. Договір має 19 пунктів. Один із цих пунктів говорить, що Болгарія мусить негайно виступити війною проти держав пакту Трьох. Далі, — всі роди суходільних військ, летунство й військове моряцтво підкорити Москві. Незалежно від цього проводиться під контролею аліянтів демобілізацію болгарської армії. На підставі цього договору Москва має вільні рухи по всій болгарській землі. Слово: за чим болгари тужили, те й мають — москаля у себе в хаті.

НЕ ТАК ТІЇ ВОРОГИ, ЯК ДОБРІЇ ЛЮДИ
Московське радіо заатакувало польський еміграційний уряд в Лондоні за його реакційну національну й соціальну політику: «...Польські реакціонери в Лондоні боронять, не самостійної Польщі, тільки інтересів польських поміщиків. Лондонські емігранти виступають як адвокати політики польських панів, якої ціль повернути міліони українських і білоруських селян у невільників...»
Коли б такий голос пронісся з будь-якої іншої сторони світу, можна б подумати, що ми дістали правдолюбних друзів. Але московська фірма сама собою вистарчає, щоб думати інакше: «Не так тії вороги, як добрії люди».

І ТАК «ШТИРИ» — І ТАК «ШТИРИ»
Драконські умови перемир'я, які Москва поставила Румунії й Фінляндії, не відстрашили всіх болгар. Деякі з них нишком рахували, що умови для Болгарії будуть багато легші. Рахунок був простий: Болгарія не вела ніяких бойових дій проти СССР, навіть не вислала на протисовєтський фронт ні одного відділу добровольців. Вся війна болгарів обмежувалася до оборони проти налетів англо-американських бомбардувальників.
Проте Москва подиктувала Болгарії такі самі жорстокі умови перемир'я, як Румунії й Фінляндії. Болгарську самостійність покартаґенському знищено, всі припаси — до останнього фунта тютюну й останньої літри вина — пограбовано. Розмір воєнних відшкодувань (за що?!) навіть не устійнено. Бо рахунок большевиків ще простіший. Вони ще 1917 р. заявили, що їх ворог кожний, хто не з ними. Бухгалтерії активних і пасивних ворогів вони не ведуть. Тому пасивна Болгарія потрапила до спільного «котьолка» з тими, хто збройно проти большевиків воював.

ЧИСТИЛИЩЕ В КРЕМАТОРІЇ
Останні діла померлого архиєпископа Кентербері не дають ніякої змоги говорити про цього небіжчика тільки гарне. Не зважаючи на своє становище і назвище (Темпл — храм, святиня), покійний архиєпископ в останніх часах був загарливим прихильником большевиків. Заклики до вірних складати пожертви на червону армію й богослужби за перемогу Сталіна ставлять англійського архиєпископа на одному щаблі з такими єрархами, як сталінські орденоносці Сергій чи Олексій. 
Остання воля архиєпископа Кентербері в консервативній Англії була не менш революційна, як мольби за Сталіна: владика бажав згоріти після смерти в крематорії. Але чи це чистилище для мертвого тіла очистить заплямоване сумління? — Краще б було англійському душпастиреві за життя згоріти з сорому і завернути з манівців, що ведуть у прірву сатани.

Високі втрати ворога
(Огляд воєнних дій)
Захід. Аліянтські війська не перестають тиснути на німецькі становища. Бої проходять: у Голляндії, на острові Вальхерен у районі міста Влісінґен; на північний схід від Розендааль, у лісі біля Гертґен; на північ від Бакарат, де відкинено французькі курені; в лісах між Нерт і Мортань стримано тиск північних американців.
В Італії головні пункти воєнних операцій: на захід від Імоля і на південь від Форлі. 
На захід від Родосу залога Піскопі викинула ворога з острову. На острові Мілос тривають бої. 
На західному побережжі Дальмації по висаді англійських військ і комуністичних одиниць під Спліт, Метковіц і Дубровнік наші забезпечальні формації, згідно наказові, пересунулися на заздалегідь приготовані гірські становища біля побережжя. 
На Балканах ідуть оборонні бої у долині Струміци, на північний схід від Сконіє і Прістіни, біля джерел західної Морави. Долину Дріни і район між Савою і Дунаєм на південь від Вуковар очищено від банд. 
У Мадярщині ведуться запеклі бої з большевиками (на північний захід від Кецкемет), що натискають на Будапешт. Між лісовими Карпатами і Куронською затокою у Східних Бескидах доходило до спорадичних атак противника, що його відкинено. 
В Курляндії Ґвалтовність натиску противника послабла.
Ворожі втрати: На заході — 177 повзів, 14 літаків; у гирлі р. Скальди німецькі вибухові човни затопили амуніційний пароплав на 2000 брт. В районі м. Влісінґен затоплено 17 великих висадних човнів, 2 ловецькі човни, а 6 таких човнів ушкоджено. — На сході 988 повзів, 335 літаків, 96 гармат. За три тижні боїв у районі Доброчину большевики втратили: багато тисяч забитими, 6.600 полонених, 793 повзи, 1.010 гармат усяких типів, до 2000 возів, тощо. В жовтні на сході суходільні формації знищили 4329 совєтських повзів, а формації літунства — 367 повзів. Крім цього большевики втратили 1562 літаки. У Словаччині за час боїв проти осередку словацьких банд Зволень—Бистриця від 26 жовтня взято: 10.000 полонених, здобуто понад 100 гармат, 600 авт. У східно-пруських прикордонних обширах від 16 до 28 жовтня большевики втратили: 1066 повзів, 350 гармат, 48 літаків — від суходільних військ; 264 літаки і 189 повзів — від літунства і від протиповітряної артилерії. 
Підчас терористичних налетів над Німеччиною зістрілено 166 літаків. У місяці жовтні зістрілено 739 літаків, з них 377 чотиримоторових.

ГЕНЕРАЛЬНИЙ ШТУРМ
Гарячково готуються аліянти до великої офензиви на заході. Запекла боротьба в Голляндії переконала їх, що змагання за час виграє Німеччина. Надалі треба сподіватися на західному фронті найважчих боїв у таких трьох пунктах: у південний Голляндії, де Монтґомері намагатиметься здійснити свій невдалий плян пробитися до Рурського району в новому генеральному штурмі; маси зібраної в районі Аахену американської армії, маючи на меті нижній Райн, наступатимуть на Кельн; дві американські армії, що пересуваються до Льотрінґії, мають завдання вломитися в Саарську область та в Пфальц. Успіх цих плямів залежатиме від стану погоди. 
В Німеччині стежать за цими плянами і роблять відповідні висновки. Цей стан вважають за серіозний, бо він обіцяє найтяжчі бої в цій війні. На східному фронті совєти не мали успіху в східній Пруссії, але зате інтензивно наступали в Угорщині. Можна сподіватись, що й далі совєти більше тиснутимуть на півдні й південному сході.

ВИКЛИК МОСКВИ ЕСПАНІЇ
Події на французько-еспанському кордоні все більше набирають поважного характеру. З Н'ю Йорку подають, що між червоно-еспанськими важко озброєними відділами й відділами генерала Франка приходить до завзятих боїв. Врешті таки, урядове еспанське радіо подає, що таємний рух в Еспанії зайняв був 32 села. Немає ніякого сумніву, що в цьому прикордонному обширі існує нормальний воєнний стан. 
На всякий випадок тут ідеться вже не про поборювання банд, але про організований наступ Совєтів на Еспанію. Московське радіо заявило одверто, що «протифашистський рух, що захопив нині майже всі країни Европи, не сміє спинитися перед кордонами Еспанії; він мусить повести наступ проти Франка». Всі ознаки говорять, що Москва рішилася вдарити на Еспанію; вона тримає напоготові колишнього президента червоної Еспанії Неґріна, що вже вибирається до Франції, щоб керувати звідти протифашистськими повстанцями проти Франка.
На французько-еспанському кордоні відбулася зустріч представників влади обидвох держав. Обговорили вони справу поборювання червоних банд.

ПОМІЧ МОСКВИ
Передумовою большевицької перемоги над народом є збаламучення людности. Большевизм вдерся в Словаччину. Надії на те, що його підтримають порядні люди, у нього немає. Але не на розумних і порядних людей орієнтується большевизм. На місцевих невігласів та на інтернаціоналістську наволоч розраховують у комінтерні. Це й бачимо тепер у Словаччині. 
Совєтські спадуни, що вдерлися й запанували були у Зволені та Банській Бистріці, організували найзавзятіших собі помішників з циган. Цигани почіпляли на кашкети портрети Сталіна і його ім'ям чинили грабунки та вбивства серед словаків. Москва знає своїх помішників. Розкладені елементи та всілякі інтернаціональні зайди — то її спільники. Їм нічого і нікого не жаль. 
Відомі вже численні жертви червоного терору інтернаціонального наброду серед словаків та евакуйованих з України та Галичини українців.

НАРОД ЩАСТЕТВОРЕЦЬ
Большевизм вважає, що він є оборонець трудящих усього світу. Він несе щастя всім народам, які тільки існують на земному обширі, від висококультурного англійця аж до дикого готентота чи ескімоса. То байдуже, хоче той народ большевицького щастя чи ні. Щоб рознести це щастя на ввесь світ, большевизм виховує величезні кадри носіїв його. 
Ці люди ні до чого не здатні, крім вигукувати большевицькі гасла. Коли спитаєте таку людину, що вона вміє, вона вам без ніякого замішання відповідає: «Керувати». Большевицькі люди хворі на манію керування іншими народами. 
Ми не знаємо, випадково чи не випадкове творцем і носієм большевизму став так званий русский народ. 
Але де б ви не побачили цього русского, він зараз же починає керувати, починає вести вас до щастя. Чи хочете ви цього, він вас не спитає. Потрапивши навіть до Німеччини, цей учорашній комуніст негайно передягнеться в національну русскую мантію, вилізе на високий п'єдесталь і гукає: «Сюди до мене! Я якраз і є вождь. Гляньте, стікаються під моє «знамя» народи всього світу, «русскіє», українці, білоруси, татари, вірмени, турки, індуси, караїми, готентоти, арапи, перуанці, жиди ... тьфу, помилився, пробачте. Ця консолідація всіх народів світу зі зброєю в руках під моїм керуванням, — вигукне вчорашній комуніст, — тільки й зможе завдати большевизмові остаточного удару й приведе до щастя всі народи; до побудови єдиної, великої, щасливої і т. далі й тому подібне»... 
Тут уже людину, що звикла керувати, не легко спинити. 
Отакі творці щастя!

“ТРОЙКА”
Колись слово «тройка» було призначене тільки для внутрішнього російського вжитку. Воно визначало трикінний запряг возу і було обов'язковим атрибутом російської дворянсько-купецької поезії. 
Коли до влади в Росії прийшли большевики, «тройки» щезли з країни разом з тією поезією і тими, хто нею жив. Для самого ж слова «тройка» була загроза, що воно як «лишенец» муситиме забиратися геть із словників російської мови. 
Проте прийшло інакше. Слово «тройка» знову набрало громадянських прав у Росії, хоч у зовсім іншій ролі. Воно не визначає тепер трійці коней у возі, тільки трійцю комуністичних атентатників за кордоном. 
Часописи останнього часу доносять про жахливу роботу «тройок» у Греції. Напади на жертву виконує «тройка» в рафінованій співпраці між собою: підчас того, як атентатник стріляє, двоє інших членів «тройки» револьверовим вогнем криють його відворот.

Григорій Сковорода
9. XI. 1794 — 9. XI. 1944
Пригадую... 
Заля одного з совєтських комуністичних університетів виповнена вщерть студентами й науковцями. На сцені за червоним столом президія, а обіч з катедри — громова промова голови катедри філософії жида Семковського. Катедра відзначає одну з річниць жида філософа Спінози. 
Хоча філософія Спінози зовсім-чужа большевизмові й марксизмові, однак у доповіді Семковського ллються на його ім'я голосні дитирамби. Але скінчилась наукова доповідь, і урочистий настрій Семковського, що святкує пам'ять свого великого брата Спінози, був затьмарений. З авдиторії посипались записки. Студенти чули в доповіді імена багатьох філософів. Але дуже здивовані і дуже бажали б почути, що робить катедра в справі вивчення наукової спадщини українського філософа Сковороди. — Розпочата наукова праця для вивчення не тільки Сковороди, а й інших українських філософів і незабаром будуть відповідні доповіді, — почулась брехлива відповідь. Тих праць і тих доповідей не почуло українське громадянство й по цей день.
Чи почує воно їх сьогодні в цей пам'ятний для науки день, 9 листопада, коли сповнилось рівно 150 років, як помер учений і філософ, будитель національного самопізнання українського народу — Григорій Сковорода? — Напевно ні. Бо він не жид і не москаль, а плоть від плоті, кість від кости син українського народу. Цього для московського большевизму досить, щоб затулити рота науці, щоб обійти річницю мовчанкою.
Не почує українське громадянство, не почує українська молодь під совєтами, що вона має свого українського Сократа; правдолюба, гуманіста, людину глибоких моральних чеснот, шукача зернини життєвої правди й істини, сина українського козака, що здобув найбільшу освіту з-поміж усіх державних діячів свого часу, що в сірій свитині, в чоботях, з палицею в руках, з сопілкою за поясом, з скрипкою за спиною, з біблією в торбі, з рукописами й білизною ходив по селах, учив людей, як треба жити; що доводив потребу самопізнання, що радив іти за вродженим нахилом і шукати щастя в спокої душі і в згоді з Богом; що його послідовники на початку XIX ст. становили цвіт і гордість української нації; що під його впливом, стали письменниками Котляревський, Гулак-Артемовський, Квітка-Основ'яненко й інші; що вчив і діяв так, як цього вимагала й вимагає Українська Земля й українські звичаї; що кликав до світла правди; що своїм генієм належав до тих, кого природа дає людству раз на тисячоліття.
Але Москва замкнула його від очей українського народу й сліди до нього затерла. В цих коротких рядках нагадаємо з нагоди 150-ої річниці зо дня смерти українського мудреця, що поборював у собі і в інших те, що не є істиною. Нагадаємо про нього тим, хто нині став в обороні самобутности українського народу, — нашим добровольцям та юнакам.
Дивна є постать філософа Сковороди, не звичайна. Навіть ворожа нашому народові московська преса не стерпіла, щоб не зауважити: «Чи бачите, які штуки може витівати природа, наділяючи народ такою людиною». 
Григорій Сковорода народився в 1722 році в селі Чорнухи, Лохвицького повіту на Полтавщині, в родині українського козака Сави. Освіта в українському селі того часу починалася в так званій дяківській школі. Великий нахил до науки спонукав батька віддати сина до Київської Академії. Відтепер починається мінливе життя філософа. 
Цариця Елизавета набирала до своєї двірцевої капелі співаків з-поміж учнів Академії. Мавши добрий голос, Сковорода потрапляє в Петербург до царської капелі. 
Але через два роки, прибувши до Києва разом з царицею й капелею, Сковорода кидає капелю і знов іде вчитись до Академії. Тогочасна наука в Академії здається йому недостатньою.
Опанувавши мови: грецьку, латинську, німецьку, польську тощо, перечитавши бібліотеку Академії, він не чекає на формальне закінчення Академії, їде на Угорщину. Побувавши в Польщі, Німеччині, Чехії, повертає на Україну. 
Подорожує пішки, з оклунком на спині; повертає до села Чорнухи, але нікого з рідних там уже немає. В цей час йому 30 років. Він цілком сформована людина, учений, досвідчений, «незвичайний», але бездомний. Він стає за вчителя синові великого дідича Степана Тамари. Але не надовго. Вельможний учень якось на дане йому запитання відповідає вчителеві поганим словом. — Так може говорити лише «свиняча голова», — зауважив йому вчитель.
За цим він покинув цей дім... Тепер він у Москві, в Троїцько-Сергієвській Лаврі, де йому запропонували вчительську працю та переклад з латини. Але він не міг стерпіти Московщини й повернув на Україну знов до того самого дідича Тамари. Здружився з молодим учнем і жив тут кілька років.
Від 30 до 45 років, тобто до років, коли, як кажуть, у людини починається філософський вік, Сковорода пробує пристосуватися на державній праці, але даремно. Всюди, де ставав він до праці, виявлялося, що рівень його духовости, освіти далеко переріс вимоги тогочасного українського суспільства. Зависокий був він для тогочасної науки на Україні. Надто високі вимоги ставив він до оточення, і воно не могло їх прийняти. Так приймає він запрошення бути вчителем поезії в Переяславській колегії. Але викладає в науці віршування тонічний принцип, відомий тоді в західній Европі, тоді як у колегії додержували ще силябічного віршування. Сковорода дістає зауваження від архирея й гостро йому відповідає: «Діло віршування не те саме, що пастирський жезл».
— Не живяше посредє дому моєго, творяй гординю, — відповів архирей, виключаючи філософа з числа вчителів. Не вийшло нічого тривкого в Сковороди і на праці в харківській колегії. 
Тут він викладав грецьку мову та «добронравіє». Викладав новими методами, що їх перейняв у країнах Европи. Намагався вплинути на молодь в напрямі морального її виховання. Написав свій підручник «добронравіє». Але розсварився з учнями й духівництвом, бо вимагав чистоти духовного покликання. В 1767 р. він назавжди кидає будь-яку службу, остаточно пориває з офіційним світом, живе своїм філософським життям мандрівника. 
Уже й раніш його життя було особливим. 
Не пив горілки, не курив, жив неодружений, їв дуже мало і лише рослинну та молочну їжу.
Вставав до сходу сонця і йшов у поле зустрічати ранкову зорю. Бував у Києві, в Харкові, то в манастирях, то в священиків, то в селян чи в дідичів — колишніх своїх друзів. З села в село, з хутора в хутір. Він уникає нещирих, більше віддається природі, самоті, мисленню над проблемами життя, смерти, світу, вічности.
Багаті і вчені дивуються, чому він не використовує своїх знань, освіти, зв'язків. Благородні дворяни, що недавно були козаками, вбачають у ньому моральний опір, бо вони ще не забули козаччини, а. Сковорода їм так нагадує її своєю теорією простоти життя та запереченням московсько-дворянського побуту. Люблять його й селяни, бо й вони пам'ятають себе вільними; а тепер їх закріпачують, а Сковорода стає в їх обороні своєю наукою. Улюбленим і популярним стає філософ на Україні. Навколо нього створюються перекази, легенди, що характеризують його щирість, дотепність, розум, ученість, відданість правді. 
Всі про нього говорять, всі хочуть його бачити, з ним розмовляти. Не тільки губернатори, ба й сама цариця Катерина II хотіла зустрітися з ним, послухати його науки. Але він здебільшого ухиляється зустрічей і лише передає приятелям свої твори переписувати.

Скік у пекло
Вантажний поїзд з 58 наповненими нафтою вагонами-цистернами щасливо прокотився крізь околицю партизан. Вагон з відділом охорони відчеплено, поїзд уже годину весело жорнує своє «рата-та, рата-та» по цей бік небезпечної зони. 
Проти полудня поїзд задержується перед стадією Ш; жде на далеких бічних рейках між товарними магазинами на вільний доїзд до стації. 
Коли б тепер хтось наблизився до вагону ч. З, мусив би почути безугавне тік-такання, мусив би запримітити, як в одному моменті годинниковий хід враз обірвався. Замість нього щось легко хруснуло — а далі з цього місця несеться гадюче сичання. Враз сичання набирає оптичних форм вогню, в повітря гейзером ударяє полум'я, — і... довкіллям сколихує детонація. Рвуться з лопотом рейки, металічно зойкає залізо. Вагон ч. З зводиться вгору, наче б хотів під напором повітря знятися бальоном і відлетіти з цього місця ... Від шруби — затички вистрілює вгору могутнє полум'я. Велетенські чорні хмари сажі й диму поглинають передню частину возу з льокомотивою ... Крик переляканих людей мішається в дику какофонію з виттям сирен.
На стації темно, як опівночі. Червоно-жовте полум'я зривається вже з вагонів чч. 2 і 4 ... Перед стаційним будинком чутно працю моторів, наближається ціла автоколона… Пожежна сторожа приїхала! 
На. пероні, з якого стадійний персонал у наслідок нестерпного вогню мусив перейти на інше місце, вмить стає командант української пожежної сторожі. Швидко на покрівлях магазинних будинків виростають окутані димом постаті його пожежників. Він наказує їм щось своєю мовою, але слова губляться у гоготінні вогненних хвиль: по тім боці на покрівлі від незрозуміння без помічно знизують раменами.
Тоді групка людей, що споглядає дію зблизька, здержує віддих... Командант, зібгавшися, сам пробирається до горючих возіїв... З-під сталевої каски промайнув жмут сивого волосся... Два скоки—  і командант стоїть між вагонами ... Брудний, як мастило, дим проковтує його. Гоготіння полум'я переходить у дикий рев. На другій стороні шумить і ломотить на дахах у двобої з вогнем вода пожежних помп. Серед цієї какофонії згуків і гулу, ясним дзвоном до носиться в одному моменті брязкіт і дзенькіт відв’язуваних вагонів.
Старий командант пожежної групи доконав не абиякої штуки! — Один з машиноводів зараз жене на другий кінець поїзду. Увесь покритий товстою лискучою сажею сивоволосий пожежник виповзає з диму і втомленим рухом руки подає знаки в напрямі задньої льокомотиви. До нього прискакують двоє його людей і знімають каску з його голови.
Льокомотива рушає повною парою. Наглий зрух шарпонув кінець поїзду. На мент у хмарі постає прогалина, але чорний дим швидко закриває її. Вода з трьох шлянґ луковими фонтанами б'є на покрівлі, магазинів. Пожежники кидаються гасити властиве вогнище газовим вогнегасником. Густий дим поволі рідшає. Льокомотива, 54 вагони-цистерни з нафтою і стація врятовані. 
За свій геройський вчинок українець дістав «медалю заслуги». 

ЖЕРЕБ КИНУТО
Багатомовні слова римського полководця зберігалися довгі століття і тепер у сьогоднішній час шостого року війни характеризують період кривавих змагань за майбутнє всіх культурних народів Европи. Війна Німеччини з ворожою навалою дійшла тепер до вирішального кроку. Америка й Англія годує малими народами Европи червоних в надії, що такою заплатою здолає перемогти Німеччину.
Фінляндія під тиском Англо-американців припинила війну з большевиками, і тепер на її землях розливається море знищення і повного хаосу. Румунія в огні братовбивчої війни переживає внутрішній розклад, а Польща, якій гарантовано англійцями не залежність, з великим жестом кинута на пожертя голодній на кров червоній Москві. Тепер мабуть зрозуміли поляки, чим були всі обіцянки й запевнення про гарантію і чим є заняття їх теренів німецькою збройною силою без голосних обіцянок. Доки Німеччина стояла як оборонний вал перед большевицькою загрозою, доти в Польщі панував лад, і життя йшло нормальним руслом. Розбудова краю йшла великим кроком. Зі зближенням большевиків Англійці кинули в нутро Польщі отруту, а жертвою впали тисячі людей. Це явний доказ, що Англії невигідною була роля Польщі як держави. Для Англії Польща — це лише географічне поняття. Большевицька отрута дійшла в Словаччину й розкладає здоровий підчас війни здобутий світогляд. Це все підсумки англо-американської політики, що бажає бачити в Европі новий хаос, щоб на ньому побудувати замок жидівської плутократії та запевнити собі добрий ринок збуту. Та тут твердо стоїть Німеччина в обороні старої культури, і кривава боротьба за кращу долю нової Европи триває. 
Помиляються аліянти, якщо думають, що цим способом зломлять військовий дух у німецького народу. Що складніший і тяжчий стан на фронтах, то швидше, наростає завзятість і рішучість німецького народу до остаточного удару ворожим державам.
Кості кинено! Зближається вирішальна хвилина. Ворожі війська ввійшли на европейський континент і стоять на воротах Німеччини. Немає думки, щоб німецький вояк опустив руки та бажав закінчення в такому стані його батьківщини. Краще смерть, як поневолення. Чи ж життя таке дороге, щоб за кайдани його купувати? — О, ні! 
Тепер розіграється останній період війни за «бути або не бути». Тотальна війна вимагає жертв і завзятої праці також і цивільного населення. Усі злютовані одним бажанням, сконсолідовані в одному фронті, стоять непорушним муром перед лявіною, що загрожує існуванню. Тепер саме прийде від плата й вирішальний удар німецької зброї. 
Знають про це всі завзяті бійці, об'єднані з Німеччиною спільною працею та жертвами крови. Вірні великій справі народи стоятимуть уперто по боці Великонімеччини до переможного кінця.
Не лише чоловіки, що носять зброю, не лише жінки, що є помічними силами при війську, але також широкі шари робітництва, т. зв. вояки варстатів, що в кузнях промислу своєю інтензивною працею будуть боротися за перемогу. А цей день зближається. Одним фронтом станемо до зброї та при варстатах праці, щоб спільно завдати ворогові смерельного удару.
Alea jacta est! — Тут наш Рубікон.

З щоденника
З ДЕНІКІНОМ
9. XI. 1919 р. 
Стрільчинці (коло Брацлава) 
Сніг з дощем січе... Під ногами болото... Моя кватира над самим Бугом. Станеш на порозі, бачиш широку ріку, наче Сян у Перемишлі. 
Так тягне злетіти в долину — на ріку... 
Сказав, я своєму товаришеві — хорунжому, щоб зголосив моєму командантові-чотареві, що я не прийду скоро, бо щось нездоров, а сам узяв палицю, збіг у долину над Буг. 
Пливе в долині, по обох берегах скелі — наче в мене на полонинах. Я скакав з каменя на камінь... здавалось мені, що я в себе, у своїх горах... десь під полонинами... в «Білому потоці». 
Оглядав каменеломи, перші, які побачив тут на Україні. 
Над'їхало три вершники на конях, почали кликати порон на цей бік. Я пізнав підстаршин з другої батерії, моїх добрих знайомих. Підійшов до них. Вони вибрались на другий берег Буга по нашу для коней. 
Я пішов далі понад воду. 
Учора чути було сильну канонаду десь на залізничому торі в стороні Жмеринки. Це Денікін Петлюрівців б'є... 
Серце стискає якийсь жаль... вони ж мої браття... 
А чи був який інший вихід із цього положення? 
Чи мусіли ми єднатися з Денікіном? Чи мусіли Петлюру покинути? Не знаю. Не мені це знати... Мені лиш одно вільно: відчувати дивну — неясну гризоту совісти... щось наче встид — ганьбу. 
Гармати гримлять...

У БАТЮШКИ 
10. XI. 1919. 
Я ходив нині до батюшки, у якого маємо залишити постріленого коня. Він несимпатичний чоловік-кацап. 
На щастя не застав його дома, лиш його доньку. 
Я прийшов з упередженням, що й вона татових переконань — кацапка, тому може й зашорстко почав спершу поводитись. 
Попросила сідати. Я сів близько неї; вільно, по-вояцьки, почав говорити. Вона до мене: 
— Скажіть мені — прохаю — чи прийде сюди Денікін. 
— О, так. Прийде ваш Денікін, займе цілу Україну.
 — Що це ви кажете... Я вас не розумію,— і дівча розплакалось... 
Я змішався: — Як то?! Та ж ви ждете, щоб він прийшов.
— Хто це вам говорив? Ви дивитесь на мого батька? Батько старий чоловік, то й переконання в його інші, а я повнолітня й маю свої власні... і знов розплакалась. 
Довго ще говорили, та вже, як брат із сестрою.

ВАЖКІ ХВИЛИНИ
16. XI. 1919. 
Жуківці (5 верств від Жмеринки) 
Тяжко і нудно... Здається ще ніколи так не було. Сиди в темній хаті, надворі дощ зі снігом, під ногами болото, ніде вийти, ні одної людини, щоб поговорити з нею, яка збудила б у мені інший хід думок, як цей звичайний... що нема паші коням, що годі шміру до гармат дістати, а колеса риплять, а кухар дров не має, а баба прийшла плакати, що коні їй стріху обгризли або їздовий сніп украв... і вічно те саме, те саме... 
А ти підеш, на цього покричиш, бабу обіцянкою зацитькаєш, цього по дрова вишлеш... А що більше робити? Чого чіпатись?... 
Вітер свище за вікном, десь бляхою калаче на хаті й сон відганяє та безнадійні думки насуває. 
З ким, а проти кого наша армія?... Кому тепер служу? З ким буду боротись? 
Тяжко. Скільки труду. Скільки ночей безсонних надворі — на холоді або під шатром... вічно в напруженні, в гарячці, які марші утяжливі без відпочинку, без їди... Скільки наступів кривавих... Скільки сердець тішилось надією, що ось золотоверхий Київ недалеко, і ціла Україна і тризуб на Лаврі, і поворот у славі домів... 
Ні! І ці свіжі жертви, які наше століття, положило для України, не пішли надарма. Вони творять традицію-історію, а вона розбуджує свідомість у народі й любов рідної Країни...
Я маленьким читав за козаків, козаків-Запорожців, за Хмельницького — Мазепу, за Гайдамаків. Мій внук до цих усіх долучить ще й наші змагання... й мої; тому й кажу, що наші змагання не пішли на дарма.

Короткі вісті
— Еспанська поліція арештувала червоного ката громадянської війни Антонія Фереза.
— Шведський уряд заявив, що Швеція лишиться невтральною.
— До Швеції перебігло дотепер 165.000 фінів.
— Москва відкинула прохання Бенеша дозволити йому поселитися в СССР.
— 317 на 500 фунтів стерлінгів від особи піднеслася внутрішня заборгованість Англії порівняно з 1914. р.
— Іден відбув подорож до Греції.
— В Зволені (Словаччина) відбулося свято з приводу визволення від большевицьких банд.
— В Лондоні помер архиєпископ Кентербері др. Темпл. Його наслідником вийшов др. Гарбет.
— В провінції Шенсі китайські комуністичні війська заатакували відділи Чіянґ-Кай-Шека.
— Совєтський уряд признав «митрополитові» Олексієві й іншим, «душпастирям» Москви й Тули орден за грошові збірки на червону армію.
— Африканська республіка Ліберія дала З'єднаним Державам П. А. летунські й морські бази.
— На домагання Чіянґ-Кай-Шека Англія відкликала командувача китайсько- бірменського Фронту й військового дорадника в Чунґ-Кінґу Стілвела. Причина: встрявання у внутрішньо-китайські справи і намагання довести до згоди між Чунґ-Кінґом і китайськими комуністами.
— Совєти відмовилися взяти участь у конференції для справ міжнародної летунської унії в Чікаґо. Причина: «участь у конференції деяких ворожих Совєтам держав».
— В Фінляндії розв'язано жіночу організацію «Лотта».
— В Румунії пішов до димісії капітуляційний уряд Санатеску.
— Японці висадили десант на острові Пілілію.
— В жовтні Совєти втратили: 4696 панцерників і 1592 літаки.
— Субгас Чандра Бозе, голова тимчасового уряду й головний командувач індійської національної армії приїхав до Токіо.
— Голова совєтських профспілок Кузнєцов заявив, що СССР утратив дотепер 7 міліонів (убитими) вояків, 60.000 літаків, 70.000 панцерників і 90.000 гармат.
— Заборгованість підаліянтської Італії дорівнює 650 міліярдам лір.
— 350.000 брутто-тонн утратили З'єднані Держави в боях коло Філіппін.
— В Сальвадорі полковник Саліна зорганізував путч, скинув президента держави Менандеза й зайняв його місце.
— Чеський премієр Крейчі заявив, що чехи й надалі співпрацюватимуть з німцями.
— До Чунґ-Кінґу приїхав наслідник Стілвела, генерал Ведемаєр.
— Ген. Франко призначив нових амбасадорів до Риму й Парижу.
— Граф Сфорца зрезиґнував зі становища амбасадора підаліянтської Італії в З'єднаних Державах П. А.
— Резиґнація і жаль до аліянтів характеризують останню промову президента Туреччини Іненю.
— В московському комунікаті про конференцію Сталін—Черчіл не згадано ні словом Туреччини. Москва вважає турецьке питання за відкрите.
— В повітряно-морських боях на Тихому океані американці втратили дотепер 17 літаконосців, 2 лінійні кораблі, 10 крейсерів, 3 винищувачі, 10 транспортних кораблів, 17 висадних суден і 2 нерозпізнані кораблі (1 лінійний або крейсер, 1 крейсер або винищувач). Важко пошкоджено: 18 літаконосців, 10 лінійних кораблів і 9 крейсерів. 
— В таємний спосіб загинув у Будапешті колишній болгарський міністер Попов.  — У Східній Прусії німецькі війська розгромили багато совєтських полків і відбили місто Ґольдап.
— На провідника нації («немзетвезелое») мадярський парламент іменував премієра Саляші.
— В Китаї японці оточили столицю провінції Кванґсі, Квейлін.
— Про поставу українського населення в ҐҐ ґенерал-ґубернатор (з приводу 5-літгя ҐҐ) сказав: «Українське населення в основному виявляло добру волю щодо німецького уряду, й завжди підкреслювало признання німецьких вимог на впорядкування Сходу в дусі обопільних інтересів. Тому всі зв'язані з тими справами питання було легко з'ясовувати й вирішувати. Уряд ҐҐ зі свого боку полегшував розв'язку цих питань видатними засобами й готовістю допомоги.»

Цікава всячина
СМЕРТЬ ФІЛОСОФА. — Глибокий вік не перешкоджав Сковороді мандрувати пішки вздовж і впоперек України і навчати людей правди. Вже 72 років «дідусь-дивак» вибрався в літку 1794 р. у мандри на Орловщину. Так, як десять, як двадцять літ раніше: у простій свитині, в чоботах, з ціпком і флейтою у руці, на плечах скрипка і наплечник з біблією, рукописами і білизною. Але невигоди аскетичного життя і цілковита відданість праці для «істини» сильно підточили «тлінь» — фізичне існування філософа. Постійно занедбуване й умертвлюване, воно, наче з помсти, нагло нагадало про себе з негативного боку. Сковорода дуже підупав на силах і мусив перервати мандри. На рідну Харківщину вертався возом — уперше за час своїх майже 30-літніх мандрів. Вернувся до свого друга Ковалевського, в якого часто проживав раніше. Останні місяці життя проводив здебільша на лавці в садку. Грав на скрипці або на флейті власні «сковородинські» мелодії. Якось у Ковалевського були гості. Сковорода почував себе добре. Оповідав зібраним про своє життя. А потім вий шов з-хати і подався в сад. Деякий час гуторив з дітворою, обдаровуючи її овочами, а далі взяв до рук заступ, подався на горбок до дерева, де часто зустрічав схід сонця, і став копати яму.
— Що ти робиш друже? — спитав застуканого при такій праці Сковороду Ковалевський.
— Пора упокоїтися вже, — відказав той спокійно, копаючи далі.
— Що ти говориш? Ходім краще до хати на вечерю. — 
— Добре, піду, але наперед вислухай моє останнє прохання: хай тут буде місце мого останнього спочинку. 
Прийшли в хату, сіли за стіл. Але Сковорода швидко покинув товариство і пішов у свою кімнату. Тут умився, передягся і став готовити, своє, останнє ложе. Поклав під голову свої флейти й біблію, а потім ліг, склав навхрест руки на груди і вмер.
Так мудро вмер, як і жив, «український Сократ», Григорій Сковорода 9 листопада 1794 р. 
На його могилі вміщено напис, що Сковорода сам склав собі, ще за життя: 
«Світ ловив мене, але не впіймав».

ТОТАЛЬНЕ
Війна приносить зміни, непорозуміння, жертви. Тотальна війна приносить тотальні зміни, тотальні непорозуміння, тотальні жертви. І на це тільки одна рада: мерщій переставлятися на рейки тотальної війни. По них легко поїдеде (підете) до переможного кінця. 
Вечір. На закруті вулиці — красуня. 
Підходить до вас і так солодко, так допитливо дивиться в вічі!... Ага, вечірня птиця ... Висилаєте естетичне до «комори», приготовляєте вуха на неминучу пропозицію, а язик на рішучу відсіч. Коли ви вже готові, красуня ставить пропозицію:
— «Спорти» чи «Мева»? 
Збентежено знезброюєте себе. Кличете з «комори» естетичне. Ростете від думки, що вечірні жінки в час війни продають — цигарки.
— Ні, пані, дякую... «Спортів» чи «Меа» теж не вживаю.
Входите до трамваю. Тиск-тотальний. Перед вами, плечима до вас кондуктор неозначеного роду: по шапці і штанях чоловічого, голос і кучері жіночі. Раптом: др-р-р... зупинка. Ви падаєте. На лету хапаєтесь... За що не вхопишся, коли топишся?...
— Пане! Що пан собі думає? За кого пай мене вважає? 
Кондуктор у тотальну війну, виявляється, жіночого роду:
— Думаю, що ви жінка, без якої я був би скрутив собі в'язи. Уважаю вас, очевидно, за кондуктора. Прошу «один просто»!
— Хай пан-мене, не «байтлює» своїм «просто». Я пану скажу щось простіше — пан хуліган! На майбутнє раджу триматися, коло жіночого кондуктора коротко — за поруччя.
Щоб не мати більше діла з кондуктором, стирчиш на помості трамваю. Але тут вічна міграція: приплив-відплив. Вас викидає на не вашій зупинці на вулицю. А потім усі дами до середини — і вам лишається тільки місце на одну ногу на сходах. Вся ваша левина частина висить. А тут поворот, за поворотом поліціянт, за поліціянтом штраф. Намагаєтеся другою стороною медалі вкрутитися до середини, підвестися на поміст. Пощастило ! Хочете демонструвати поліціянтові, що ведете себе приписово. Враз сусідка з-за плечей:
— Пане! Хай пан мені не підносить суконки вгору!
— Де? Чим? Як? Я до вас, пані, по-перше, був плечима…
— Власне, власне, плечима підніс мені суконку, як підводився на поміст. 
На найближчій зупинці ви вже на нових рейках тактики. Новій сусідці з-за плечей по-пилатському заявляєте:
— Держіть, пані, добре, свою суконку, щоб я не підняв її... Плечима ...
Вечір. Тотальне затемнення. На землі й на небі. 
А в вас побачення. До умовленої години ще кілька хвилин, але знайома дівоча постать уже маячить, на безлюдному переставку. Так, як домовились: плечима до граничного стовпа, лицем до рейок. Спасенне затемнення! Кидаєтесь до постаті, цілуєте і-сто свічок у вічі... Стає ясно, як удень.
Ви помилились. Найкращий доказ — ліхтар під оком. З'ясовуєте: на стовпі не було напису: «Тільки для Ірини Н...» 
А коли б і був — не прочитаєш. Затемнення. Тотальна війна, тотальне й затемнення. І на це тільки одна рада: брати на вечірню змовку кишеньковий ліхтарик. Тільки з ним дійдеде (доїдете) на змовці до переможного кінця. 

Без огляду на погоду
Ще довго після першої світової війни в деяких країнах спорт уважали за «панську дитину». Виходити з ним на грища можна було тільки в гарну погоду. Але швидко спорт доказав, що він не дитина окремого вибагливого підсоння, а син бойового життя. Він не зважав на настрої барометра і йшов на майдан, коли тільки на це дозволяв час його любителів. Організатори імпрез були в розпачі перед провалом «каси» на випадок непогоди. Але, що було робити з буйністю «анфан террібль»? — Ставили на афішах пересторогу, що «змагання відбудеться без огляду на погоду», брали в руки парасоль і з десперацьким серцем тюпали на майдан: хай, мовляв, діється воля Божа!... 
Потім пересторога на афішах стала непотрібна. Глядацькі маси зрозуміли дух і ціль спорту. Їх полонила в спорті ідея змагу, а змаг не може панькатися з погодою. Він, як і його побратим на збройних фронтах, поступається перед нею тільки тоді, коли вона робить фізично неможливими його операції. 
В другу, тотальну, світову війну спорт увійшов як стовідсотковий фронтовик. Відправивши головну частину своїх дітей на збройні фронти, він продовжує свою вишкільну роботу в запіллі. Цим разом спорт працює навіть без огляду на «погоду» близьких фронтів, ґранат і скорострілів. Спортові змагання йдуть зараз за головною лінією боїв, а глядачі дістають часто-густо імпровізацію бомб футбольних стрільців з бомбами ворожих летунів. В Надренії й Вестфалії відбуваються регулярні футбольні гри за першість, в Мадярщині з ліґи виелімінував дружину Воликого Варадина не брак уміння, тільки ... прихід ворога в місто. Коли українські львівські дружин вибиралися на останні змагання на провінцію, прощалися з рідними, як перед вирушенням у похід; близькі рухомі фронти могли прийти під їхнє місто швидше,... як поїзд з провінції. Фронтове життя волять спортові переставитися повнотою на фронтові рейки. Та ця перестанова приходиться йому легко. Бо спорт дитина життя — у всіх можливих його умовах і обставинах.
