Учительські курси у Катеринославі.
Цього року,  як і торік, Катеринославське губернське земство упорядкувало літом курси для народних учителів. Лекціі читалися в адвиторіі гірничного інституту, де вчителі мали собі гірничого іінституту, де вчителі мало собі й притулок. Зьіхалося з усієі губерніі багато вчителів, коло 300 душ. Серед лекторів був і проф. Д.І.. Еварницький, який читав курс археологіі Катеринославщини (2 лекціі). Він також давав сам пояснення учителям, коли вони одвідували музей Поля. Леціі проф. Еварницького мали найбільший успіх, і коли курси закінчилися, то йому було піднесено адресу украінською мовою. Текст цієі адреси такий: 
«Глибокошановний Дмитре Івановичу! Настав час, коли розум людський все більше й більше роскриває таємниць, що не розгаданими спокон віку стояли перед людністю. Той розум людській сягав в безмежні простори неба, спускався в нідра землі, в бурхливе життя людей, в складну природу людськоі душі і вияснював крок за кроком те, що инколи здавалося для людскости вічним знаком запитання. В історіі перемоги людськоі думки над складними та нерозгаданими таємницями ми багато знаєм славних імен, що клали своі сили, своє життя, аби збагатити скарбницю людськоі культури, і до таких славних імен залічуєм Вас, шановний Дмитре Івановичу! Ваша наукова робота на користь Неньки-Украіни, що минулу славу нашого народа рознесла по всіх просторах нашоі і чужих землі – ця робота гучно промовляє про Вас, - як про вірного і щирогосина своєі батьківщини, і ми – народні вчительки та вчителі Катеринославських вчительських курсів, розуміючи добре, яку вагу має Ваша праця для науки взагалі і для своєі батьківщини  окрема, - складаєм Вам: ширу подяку, як украінському ученому. Разом з цим висловлюємо сердечну вдячність за талановите читання лекцій по археологіі і за ті пояснення в музеі, котрі у слухачів викликали замилування і пошану до минулих часів історіі нашого народу. Року 1912. Липня 9 дня.
Під адресою підписалося 150 учителів і учительок.
Офіціяльно на курсах не було ні одного читання, присвяченого Украіні, як що не рахувати курса археологіі проф. Еварницького. Роспорядчики курсів подбали про те, щоб не допустити на курси украінського духу, так наче б це була якась лиха зараза. Під кінець курсів народні учителі полтавці, які теж слухали лекціі на  літніх курси у себе в Полтаві, прислали нашим курсистам телеграфне привітання украінською мовою. На це Катеринославці одповили телеграмою – теж по украінські. Таке ж саме привітання вони подали і в Киів на вчительські курси.
Коли курси закінчились, то було улаштовано 12 іюля урочисте закриття іх у великій авдиторіі горноі школи. Говорилися промови, говорив предсідатель губернськоі земськоі управи Абаза, роспорядчик курсів Руновський (діректор учительського інституту у Катеринославі), а за ними промовив і член губ. Управи Яковлєв. Промова д. Яковлєва така характерна, що ми іі містимо тута цілком, так, як  іі було переказано у місцевих газетах. 
«Мова моя, панове вчителі, почав д. Яковлєв, може здаться вам чудною, і ви може поачите в ній політику і усміхнетесь, але я мушу сказати вам правду, як гласний земтва і многолітній екзаменатор: у школі чим далі, то все менше понятливі й розвинені стають учні; в старій школі розум працював більше. Цю появу я пояснюю тим, що більша частина з поміж вас занадто прихильна до маруського нарічча. Покиньте його і зверниться до єдиноі мови, мови руськоі, мови держави і літератури, мови Пушкина, Гогля, Толстого. Та й справді. Учень читає: « На окні були дві книжки, обі в красних переплетах». І без того ясно. А вчитель перекладає: « На вікні були дві книжки, обидві у красненьких переплетах». Ну, до чого це? Просто трата часу, затемнення ясного. Неможна в один і той же час утворювати мову і руйнувати іі. Єдина Росія – і єдина мова, не можна забувати, що малоруська мова це тільки нарічча. За Володимира усі говорили одною мовою, потімприйшли татари, і почалось розділення. А тепер пішло переселення, малороси мішаються з великоросами, і треба думати не про розєднання, а прообьєднання. Що до курсів, то можу одно сказати: в цьому році працювали більше, як торік, і лектори хвалили». Хтось пробує плескати цій промові, але його приглушили свистом. Учителі мовчки висловили, зо не згодні з думками д. Яковлєва.
Екскурсіі цього року не було, а тих 300 руб., що було визначено на екскурсію, вчителі постановили передати товаривству запомоги бідним учителям. 
Редактор-видавець К.Котов.
У Катеринославі можна передплачувати «Дніпрові Хвилі» і купувати окремі №№ на розріб у книгарні Д.К. Запрожця, на Красній вулиці. 
Катеринослав. Друкарня К.А. Андрущенка, Стародворянська,5. 
