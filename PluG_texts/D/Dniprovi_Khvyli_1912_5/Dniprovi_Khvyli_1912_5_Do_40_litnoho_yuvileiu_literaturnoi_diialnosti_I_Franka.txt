До 40-літнього ювилею літературної діяльности Івана Франка

В будучому році мине сорок літ літературної діяльности великого украінського письменника, ученого і громадського діяча — Івана Франка. На лихо ювилей застає письменника у дуже тяжкому стані: тяжка хвороба зломила Його здоровля, а обставини життя Його такі, що Він мусить жити тільки з самого літературного заробітку. Громада украінських письменників, бажаючи ушанувати славного Ювилята достойним Його заслуг даром, a pa- зом із тим прійти Йому на поміч у тяжку годину, звертатється до всьо- го украінського громадянства з таким закликом:
„В р. 1913 минає сорок літ, як виступив на літературне поле найбільший письменник Галицькоі Украіни Іван Франко. Протягом тих літ виходили з під його невсипущого пера численні поезії, драми, оповідання, повісти, наукові розвідки, критичні й публіцистичні-взагалі розвинув він таку широку й многосторонню літературну діяльність, як ніхто перед ним, ні після його. Він є також одим з творців політичного руху серед народніх мас. І ніхто з більшим правом не може сказати, що присвятив усе своє життя, усе своє знання, усю свою працю виключно рідному народові. Його не відстрашувало ні недовірья земляків, ні переслідування чужих, не побивався він ані за карієрою, ані за визначним становищем, ані за майном-і з цеі причини не докоряв своєму громадянству. І як коли й падали докори, кидались слова гіркої правди і болю, то все i всюди з мотивів ідеальних, як вислов любови до народу. І тепер, після сорока літ безнастаннього пожертвовання, коли його здоровля зломилося, а творчість зустріла перепони, опинився він в найневідрадніших обставинах.
Тому то тепер громаді слід показати свою вдячність і признання одному з своїх найкращих синів. Ювилейний дар Іванові Франкові нехай буде символом цеі пошани. Грошові жертви від заможних і бідних, від інтелігентів, селян і робітників, нехай будуть доказом, що украінці вміють цінити своіх заслужених людей не тільки по смерти, а й за життя.
Для збірання ювилейного дару гурток запрошує виключно украінські товариства, інституціі, часописі. Зібрані жертви буде приймати тов. вз. кред. „Дністер" на кн. ч. 8000. Щомісяця буде оголошуватися стан жертв.
Проте, як і коли має бути ужитий зібраний ювилейний дар, рішатиме окремий комітет, зложений з представників головних украінських товариств та інституцій: Наукового Товариства ім. Шевченка, Просвіти, Украінського Педагогичного Товариства, Руськоі Бесіди, Учительської громади, Товариства ім. П. Могили, Жіночої Громади, Украінського Студентського Союзу, Дністра, Кред. Союза Ревизійного, Кр. Союза Кредитового — і редакцій тих часописів, що займуться піддержанням думки і збіранням дару. Перше засідання цього громадянського комітету скликано буде в січні 1913 р. 
Під листом цим підписалися: В. Винниченко, В. Гнатюк, О. Коби лянська, М. Коцюбинський, Ів. Кревецький, В. Панейко, В. Стефаник, Г. Стрипський, С. Томашівський. Іван Труш, Леся Украінка, С. Єфремов".
