З украінського життя
у Катеринославщині.
Панихида по Шевченкові. 26 февраля в 1 ч. дня одправлено було в Соборі заходом „Просвіти" панихиду по Шевченкові. Правив о. Д. Страховський, який перед панихидою сказав дуже гарну, чулу промову, зазначивши в ній високий, ідеальний характер поезії Шевченка, перейнятої глибокою любовію до людини. На панихиді було біля 200 людей. Підчас співу „Со святими упокой" і „Вічна памьять" усі поставали навколішки.
◄„Южная Заря" присвятила B день 26 февр. (№ 1717) дві статті Шевченкові: передову „По поводу сегодняшней годовщины" і „Забытыя слова (къ шевченковской годовщинѣ)".
Шевченківський концерт уряжає катеринославська „Просвіта" 4 марта в залі Комерційного Зібрання. У концерті беруть участь: д-ка Малютина, артистки й артисти Харьківської російської опери дд-ки Осипова й Ратмирова, д.д. Бондаренко, Данилов, Кайданов, і Каневський; д-ка Дорошенко і д. Денисенко (декламація); хор під орудою д. Менцеля, кобзарь Кожушко та др. Перед концертом промовить вступне слово Д. І. Дорошенко.  
Нова філія катеринославськоі Просвіти. „Присутствіе по дѣламъ объ обществахъ" на засіданні своєму 24 февраля дозволило одкрити філію катеринославської „Просвіти" в с. Перещепиній Новомосковського пов., в проханні ж дозволити філію в с. Дієвці-одмовлено.
 Панихида по Шевченкові у селі Мануйлівці одбулася після служби у місцевій церкві. Людей була повна церква. Після панихиди роздавалися портрети Шевченка і біографія видання. Часу".
Концерти і вистави. 4 марта в Колонії недужих душею біля ст. Іг- рень гуртком місцевих любителів виставлено буде: „Невольник" Шев- ченка, після вистави - концертний одділ.
◄В середині марта в посьолку Екатерининському біля ст. Ігрень одбудеться шевченковське свято, в будинку місцевої школи.
◄  Кобзаря Кожушка, який перебува тепер у Катеринославі, закликано на 10 марта до Катеринодару, для участи в шевченковському концерті.
◄11 марта мануйлівська „Просвіта" упоряжає загально-доступний народний концерт памьяти Шевченка.
Портрет Шевченка було повішено 27 февраля в столовій нижнєдніпровських майстерень. Портрет цей -великий, олійними фарбами, -замовила рада бібліотеки служащих ще торік, на памьять 50-літніх роковин смерти поета. Малював портрет художник Сапожников. Коштує цей портрет 75 рублів.
Свято „білої ромашки" має одбутися в м. Петриківці Новомосков. повіту в початку мая на користь сухотних слабих. Буде уряжено народню гулянку, з концертним одділом, у якому візьмуть участь укр. артисти й декламатори, хор та співаки. Мають бути видані відозви російською й украінською мовами, читатимуться популярні лекціі про сухоти.
Лєкція по історії Катеринославщини. 18 февраля, в залі І-оі Комерційної школи одбулась заходами Архивної Комісіі лекція Д. І. Дорошенка на тему „З історії заселення Катеринославщини". У своїй лєкціі д. Дорошенко звернув особливу увагу на Запорожжа і його заслуги в справі заселення наших степів і оборони іх од татар. До лекції показувано малюнки чарівного лихтаря з історії Катеринославщини і Запорожжа. Лекція була платна і зібрала біля 100 душ слухачів.
 Загальні збори мануйлівської „Провіти" одбулися 19 февраля у власному будинку. Обмірковано біжучі справи, заслухано доклади літературно-бібліотечної, видавничої й літературно-артистичної секціі і ревизійної комісіі. Доклади ці буде подано в слідуючому числі„Дніпр. Хвиль". Прийнято 16 нових членів і обібрано нову Раду. До Ради увійшли з старих радників: дд. Сторубель, Слісаренко, Гавриленко, Ризоль, Герус; нові члени Ради: Н. М. Дорошенко, дд. Чернорот і Грабовий. Кандидатами обібрано д.д. Татарина і Митруса.
Музей імени А. Поля у Катеринославі збогатився недавно дуже цінними придбаннями. Предсідатель новомосковськоі земської управи д. Магденко подарував повний комплект запорожського убрання: жупан з червоного кармазину, підбитий татарською матерією, з вильотами, обшитими срібним позументом; „куртас" (домашня куртка), теж з червоного кармазину, обшитий темно-червоною, шевковою тасьмою; червоні штани, два аршини завширшки в поясі. Убрання це зберігалося до 1780 року в родовому маєтку Магденків на Чернигівщині, а після 1780 р. в маєтку Магдалиновці новомосковського повіту. 3 инших річей треба зазначити три срібні браслети східньої роботи, знайдені B новомосковському пов. і подаровані до музею селянином Дм. Козачиною; два бронзові серпи, викопані селянином с. Підгороднього Ом. Махном і ним же  подаровані; серпи —широкі, т. зв. новоросійського типу. Придбано до музею деревляну фігуру роспятого Христа, трохи меншу од натурального зросту, з новомосковської воєнної церкви; камьяну бабу з новомосковського пов., золоту брошку, знайдену в тому ж повіті біля маєтку Кащенка, та багато дрібніших річей.

По Украіні.

  Шевченкові роковини у Киіві. 26 февр. у Софійському Соборі було одправлено панахиду з приводу 51-х роковин смерти Т. Г. Шевченка.
  Концерт памьяти Шевченка. 9-го марта у Киіві украінський клуб улаштовує в театрі Народнього дому урочистий концерт памьяти Шевченка.
Шевченкове свято у Полтаві. Полтавське товариство „Баян" та рада „Полтавського украінського муз.-драм. гуртка" влаштовують два вечора памьяти Шевченка.
  Справа з памьятником Т. Г. Шевченка. 26 февраля відбулося засідання обьєднаного комітету в справі постанови памьятника Шевченкові; до цього комітету найдішло чимало листів од художників скульптурів з запитаннями в справі конкурсу проектів памьятника.
Шевченко в перекладі на англійську мову. Вже чимало є перекладів Шевченка на чужих мовах; з деякого часу твори нашого кобзаря перекладено на німецьку, французську, польську, російську мову, а оце недавно д-ка Войнич почала перекладати його твори і на англійську мову.
Шевченкове свято у Варшаві. У Варшаві наші земляки готуються влаштувати великий концерт памьяти Шевченка 10 марта.
Панихида по Шевченкові у Миколаєві. 26 февраля гутешньою просвітою було одслужено панихиду по Шевченкові в Адмиралтейському соборі. Народу була сила.
Готуються до Шевченковського свята на Далекому Сході. На далекому сході живе чимало наших земляків і вони теж святкуватимуть роковини Шевченка, для цього виписують украінські книжки, календарі, щоб іх продавати підчас концертів.

+ Юх. Грибинюк. 22 февраля помер у Петербурзі украінський громадський діяч д-р Юхим Грибинюк. Покійний брав діяльну  участь у всіх украінських товариствах у Петербузі. Особливо багато попрацював він у запомоговому товаристві ім. Шевченка, Добродійному Видавничому Товаристві і в Громаді. Ні одного великого украінського вечора в Петербурзі не проходило без його живоі участи, особливо прихильно ставився небіжчик до укр. студентської молоді, і через те мав серед неі велику популярність. На похороні говорено украінські промови і зложено кілька вінків од ріжних украінських товариств. Небіжчик родом був з Поділля, а в Петербурзі лікарював з 15 років.
Суд над редактором „Украінської Хати". 13 марта у Киівській судовій палаті одбудеться суд над редактором „Украін. Хати" Павлом Богацьким за статтю „Ганна Барвінок", уміщену в № 7-8 за 1911 рік. 
Обороти украінськоі книгарні у Харькові. Минулого року Харківська украінська книгарня вторгувала на 2 тисячи карб. більше, ніж позаторік. Добре продаються і хатні вироби украінські: глечики, рушники но що. 
 Товариські крамниці. В містечку Германівці у Киівщині товариська крамниця, яка істнує всього рік, дала чистого прибутку 1400 карб.
  Каменець-Подільська товариська крамниця з прибутків асігнувала на допомогу голодним 300 карб. і на право вчення учням незаможних батьків-членів товариства 500 кар.
◄  Звістки з Харькова. Комисія, що впоряжае читання з чарівним лихтарем, по- становила замовити малюнки до украінських чатань: „Гайдамаки" Шевченко, Про брат- ства, „У неволі", „Орися" Куліша та ин.
◄ Харьківське губернське земство запросило відомого знавця украінської історіі та письменства Ореста Левицького викладати ці науки на учительських курсах у Харькові.
◄У Харківщині Ново-Рибинівське позичкове товариство, Богодухівського повіту, що одкрилося 1 мая минулого року, одкриває склад хліборобських машин, дахової бляхи й лісних матеріялів. Прибутку з своїх операцій товариство мало досі 1410 руб. 
 Библіотеки з украінським одділом. У селі Бабинцях (Уманськ, повіту) у Киівщині було 609 книжок на російській і украінській мовах. Найбільше питали селяне украінських книжок.
Нова книгарня з украінським одділом. В Лубнях зосновується спеціяльна книгарня з украінським одділом, де можно буде доставати усі цікаві книжки украінською мовою.
Вечірні курси для дорослих. В селі Ігнатки, Янпольського повіту на Поділлі селяне  на сході постановили просити начальство, щоб у них одкрили вечірні курси для дорослих. Прохання селян задоволено.
Лист од переселенців з Сібіру. На Волині одержано листа од переселенців з проханням про допомогу; переселенці, не маючи шматка хліба для своїх дітей і для себе, вдаються до земляків, хоч за маленькою допомогою, аби не вмерти з голоду.
Украінські вистави по селах. В селі Шабалинові, Сосницького повіту, в земській школі любителі грали комедію Карпенка- Карого „Чумаки". Людей було повно.
◄  У містечку Глодоси на Херсонщині, в неділю 5 февраля у двох-класовій школі одбулася вистава, грали пьесу „Розумний і Дурень" Карпенка-Карого. 
 ◄У Красному Куті 2 февраля любителями було виставлено драму Кропивницького „Доки сонце зійде, роса очи виість".
Труси між членами Житомирської Просвіти. Поміж членами Житомирскоі Просвіти зроблени труси, і хоч нічого недозволеного не знайшли, а все таки ходять чутки, що Просвіту з всім закроють, тим більше, що до цього нацьковує права преса.
 Нещастя. В Олександровську на Катеринославщині була бесіда православных, місіонерів з баптистами. Хтось крикнув „пожар!" Счинився заколот, підчас якого було покалічено душ 20; людей на бесіді було 2000, хто крикнув, невідомо.
Сільсько-господарський передвижний музей. Киівське губернське земство почало виробляти программу двох передвижних сельсько-господарьских виставок-музеів. 
Переселення. У 1911 році з Поділля переселилось на Азіятські замлі з Росії 570 сімей (2592 душі).
Нове украінське товариство. У Харькові губернське земське присутствіе по справах товариств та спілок зарегиструвало статут украінського літературно-художньо-етнографичного товариства імени Григорія Квітки- Основьяненка. 
Дозвіл користуватися украінською мовою при навчанні дітей. В январі шкільна комісія при Олександрійській земській управі на Херсонщині постановила дозволити вчителям земських шкіл користуватись „украинскимъ нарѣчіемъ" при навчанні дітей у першому одділі.
Агрономічна допомога. Волинське губернське земство одкрило господарьскі склади: в Рівному. Острозі і Шепетівці. На складах будуть продаватись: машини, штучний гній насіння з трав, а також дрібні господарські причандали.
Украінський гурток у Курщині. У Курщини є „русско-малорусскій кружокъ музыкально-драматическаго искусства"; цей кружок робить часом, украінські вистави; 31 янв. було виставлено „Хмару".
Добрий учинок. В селі Великих-Бубнах у Полтавщині сільська громада постановила закритп усі пивні. 

