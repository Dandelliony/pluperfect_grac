Новини нашого письменства

Микола Вороний. Ліричні поезіі. Том І. Ви- давництво „Дзвін", Киів 1912. Ст. 144. Ц. 80 к.
 У нас багато людей пише вірши, але справжніх поетів серед них дуже небагато. Один з таких справжніх поетів-Микола Вороний, талановитий лірик, автор дуже гарних по формі і оригинальних по змісту віршованих творів. Здається, нема більш старoi і більш виспіваної на всі лади теми, як кохання, але й на цю тему уміє сказати наш поет своє власне слово, висловити свіжу думку, прибрати іі в зграбну, делікатну форму. А з віршів Вороного на громадські мотиви давно вже придбали собі широку славу його Євшан-зілля" і „На свято відкриття памьятника Іванові Котляревському". Вірші Вороного були досі роскидані по ріжних збірниках, альманахах і часописях. Тепер іх зібрано до купи і кожен, хто любить справжню поезію, може тішитись, маючи в руках цю гарну книжку, видану дуже чепурно.
 ◄У Катеринославі вийшли недавно такі укр. книжки: Д. І. Яворницький. Три несподівані стрічі. Кат-в. 1912. Ст. 39. Ціна 25 коп.
◄С. Васильченко. Циганка. (3 шкільного життя). Кат-в. 1912. Ст. 71. Ціна 15 коп. У Киіві вийшла цікава книжка Т. Осадчого „Украінське селянство та його історична доля", історично-статистична розвідка. Стор. 42. Ціна 20 коп.
Нова праця про козаччину. Недавно вийшла у Львові коштом наукового товариства імени Шевченка дуже цінна праця „Жерела до історії Украіни-Руси, т. ХІІ, Матеріяли до історіі украінськоі козаччини, видані під  загальною редакцією Мих. Грушевського. Акти до Хмельниччини, зібрав і видав Мирон Кордуба". У Львові 1911. Ст. 545. Львівське Наукове Т-во імени Шевченка почало видавати документи до історії козаччини, які  зберігаються по ріжних збірках і архивах, переважно закордонних. Кілька членів товариства взялося переглянути ті архиви і повибірати з них те, що стосується до нашої історії, а потім знайдені матеріяли друкуються під загальною назвою „Жерел до історії Украіни-Руси". В оцьому томі, що недавно вийшов, зібрано документи, які переховувалися у Відні, в державному apхиві. Ці документи уявляють з себе дипломатичну переписку за часів Хмельниччини між Польшею, Австрією, Трансильванією, Венецією й Турцією. Переписка ця, ведена на латинській, німецькій, польській і італійській мовах, зачипала украінські справи і подає багато цікавого матеріялу до історії гетьманування Б. Хмельницького (1648- 1657 років). Особливо інтересна переписка Б. Хмельницького з семигородським (або трансильванським) князем Ракочі, як вони збіралися поділити між собою Польшу. Всі ці матеріяли зібрав і видав украінський учений з Буковини Мирон Кордуба. Він же умістив з початку збірки чималеньку розвідку „Боротьба за польський престол по смерти Володислава IV“, в якій зупиняється на політиці Хмельницького при виборі на польський престол Яна-Казимира, і на його зносинах з Юрієм Ракочі.
Оцінити як слід цю поважну наукову працю-це діло вчених спеціялістів. А ми тут позволимо собі тілько одну маленьку увагу: нас дуже неприємно вражає якась кумедна мова статті самого редактора збірника, д. Кордуби. Поруч з галицькими місцевими словами, провінціялізмами, як іх звуть, і які мало зрозумілі, скажемо, для украінця з Катеринославщини або Полтавщини, зустрічаємо московські слова, замість яких любісінько можна було б ужити наські слова. Д-ій Кордуба пише; „женитьба, принудили, розговори, освободити". Невже BIB не знае слів: „одружіння, примусили, розмови, визволити?..." Коли не знає цих слів д. Кордуба, так же ж головним редактором усього идання підписаний проф. М. Грушевський, невже віи не звертає уваги на таку покаліченість мови? А дуже шкода, бо Наукове Т-во імени Шевченка у Львові, це ж наша Академія Паук, і вона, б повинна більш од усіх пильнувати чистоти й дос- коналости нашої літературної мови.
Понятенко П. Культура, національність та асiміляція в іх взаємних стосунках. К. 1912. ст.68. Ціна 20 коп.
Автор цієї книги звісний у нас з своїх  статей про національну справу, які містилися у „Вільній Украіні“, „Літерат.-Наук. Вістнику“, „Раді“, „Світлі" та др. виданнях. Цю справу він знає дуже добре і вміє іі гаразд зьясувати. От і в цій своій праці він дуже дотепно й цікаво виясняє, що таке культура і як вона передається од одного народа до другого, що таке нація, з яких прикмет або елементів складається вона, яку вагу має для кожного народу зберігання його національної окремішности, і як багато тратить людина духовної сили, коли цурається своєі рідної мови, зрікається звязку з своім народом; нарешті-яке лихо од такого зрікання свого і приставання до чужого („асіміляції "по вченому) для всякого народу. Автор підкріпляє свої думки силою прикладів і наводить погляди на зачеплену ним справу ріжних видатних учених і письменників. Книга читається з великим інтересом, і ми радимо іі кожному, хто цікавиться такою важною в наші часи справою, як національне питання.
