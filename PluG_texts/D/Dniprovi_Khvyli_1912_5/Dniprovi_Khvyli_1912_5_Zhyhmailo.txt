Діти в поезії Шевченка
„О, діти, діти! Велика Божа бла- годать!"- каже в одній з своїх поезій Шевченко.
Рідко можна зустріти поета, який би з таким благоговінням вимовляв слова „дитя" і „мати", як це робив незабутній велетень нашої літератури.
Дитя для Шевченка, яке б воно не було, це найкращий скарб на світі, але дитя маленьке беззахистне не можна уявити собі без матери, яка для того, щоб з маленького шматочка живого мяса змогла вирости здорова сильна людина, по- винна віддати частину свого життя йому, цьому маленькому немовляткові.
Це така звичайна річ, перед якою рідко хто зупиняється, так само, як і перед тим, чому сонце світить, чому вітер віє. Ми звикли до цих зьявищ ще змалку тай не помічаємо іх, але це ми, звичайні люди.
Шевченко ж не був звичайною людиною, він був великий художник, тому-то він зупинявся і задумувався над тим, на що ми не звертаємо уваги; мало того, він теж, яко художник, умів знаходити в цих звичайних зьявищах прояви вищої духовної краси; заслуга його уявляється нам в тому, що він зумівши побачити крізь видиму фізичну фор- му, красу моральну, показав іі нам, людям „незрячим"; як на одну таку картину, намальовану нашим поетом, вкажемо на вірши „Мати покритка":
„У нашім раі на землі,
Нічого кращого немає,
Як тая мати молодая
З своім дитяточком малим".
Прочитавши ці слова кожен уявляє собі молоду жінку з маленькою дитиною, що „як янголятко нічого не знає" та дивиться на мир Божий ясними очима. Красиво справді, що й казать! Але не перед цією красою зупинився Шевченко, цей покривджений долею бурлака, ні, він зупинився перед красою матери та дитини, як перед картиною моральної краси, краси великого ма- теринського почуття, перед цією красою поетаві хотілося молитись, мов перед образом святим
Тісі матері святоі, 
Що в мир наш Бога принесла".
Цю божественну красу материного почуття наш поет умів бачити в таких звичайних проявах, те, що
„Вона (мати) серед ночи встає
 І стереже добро свое".
Це ж знов таки дуже звичайна картина материноі інстинктивної любови, і ми знаємо, що ця інстинктивна любов до свого порождення дана самою природою і не тільки людям, але й звірям.
Розуміється, це добре знав Шевченко, але він великим розумом художника прозрівав і те, що ні одне створіння крім людини не може зруйновати в собі цей інстинкт; аджеж він знав, що є такі матері, що вміють тільки привести дитину", а виростити, догледіти не вміють. Нема що й казати, що наш поет од усього серця схилявся перед тіею матіррю, що вміє любити своє дитя, та й не тілько тоді, коли вона може пишатися ним перед усім світом, гордо кажучи: „це моє", але і тоді, коли ій доводиться ховатись з своєю дитиною під тинами:
„Бо й пташка іноді пізнае
І защебече: „Он байстря
Несе покритка на базар".
Важко, тяжко такій матері, а всетаки вона любить теє „поганеє чадо", з якого бува не вийде нічого, або вийде „сатана безрога".
Поет наче обурюється на цю сліпоту материного почуття, але в цій сліпоті, в цій стихійній любові до своєі дитини і криється велика, вічно творча сила, що дає людям спроможність жити не тілько для себе і в собі, але і в своїх дітях.
Звичайна людина, не маючи дітей, не уявляє собі мети для життя: на що його жити, на що дбати, коли не маєш, кому покинути своє нажите добро: 
„Тяжко дітей годувати
 У безверхій хаті", 
каже Шевченко, але 
„ще гірше старітися 
У білих палатах, 
Старітися, умірати,
 Добро покидати
Чужим людям, чужим дітям".
Так думає та почуває звичайна людина, поглядаючи на своє придбане добро.          Що ж повинна почувати людина багата духовно, яка почуває, що вона володіє великими духовними скарбами? Такою людиною і був наш славний поет; ми казали в попередніх рядках, що ні одне створіння не може дійти до такого знищення природних інстинктів, Як людина, але і піднятись на найвищу ступінь моральної досконалости може теж тільки людина. 
  Тільки людина може бачити в своіх дітях не просто „плоть од плоті" та „кров од крови", але будущину усієі людськости. Працювати для цієі будущини, розчистити для неі шлях по дорозі до ідеала вищого добра і правди — ось завдання тих людей, у яких природний батьківський інстинкт досягає вищої форми розвитку.
Люди з таким свідомим батьківським інстинктом можуть, не маючи своїх дітей рідних ім по крови, усім серцем горнутись до усього молодого, що починає жити. Ось чому для Шевченка, в якому, як в людини геніяльноі, усі звичайні людські прикмети досягали найвищого розвитку, дитина була символом будущих поколіннів, тих, що прийдуть після нас, та одержавши наші духовні скарби, будуть кращими за нас.
     Усім серцем, усім єством своім линув наш поет до цих молодих паростів; для нього не було страшнійшої думки, як та, що він може прожити усе життя і „не кинуть думки за собою на цій окраденій землі". Шевченко визнавав свій талан, цей духовний скарб, що дав йому Господь, тому він не міг спокійно думати про те, що, може, його на Вкраіні, яку він любив усім серцем „ніхто і згадувать не стане", і не скаже батько синові, молися, сину, за Вкраіну його замучили колись!" Оце поринання допитливим оком у далеку будучину і примушувало нашого поета любити дітей так, як він іх любив; любив тоді, коли воно мале немовлятко, на руках матери дивиться на світ Божий ясними очими.
Любив і тоді, коли воно підростає, та починає що день Божий приносити радощі тому, хто його любить, хто про його дбає. Але ще більше любив наш поет тих підростаючих дітей, про яких нема кому дбати, яких нема кому доглядати; про цю любов до занедбаних, покинутих дітей читаємо у Шевченка:
„Иноді така печаль
Оступить душу, аж заплачу!
А ще до того, як побачу
Малого хлопчика въ селі:
Мов одірвалось од гіллі,
Одно-однісіньке під тином
Сидить собі в старій ряднині"...

Тяжко боліло серце Шевченка за цих самотніх покинутих дітей, тим більше боліло, що в іх долі він бачив свою долю, адже вони нагадували йому власну сумну молодість, і подивившись на хлопчика під тином, послі каже:
„Мені здається, що це я,
Що цеж та молодость моя!
Ми всі знаємо, яка важка та сумна була молодість нашого великого поета, тай усе його життя взагалі це була одна суцільна несправедливість долі: так кохати свій рідний край, свою Вкраіну і провести найкращу пору життя не з своєі волі далеко від неі, в Оренбургських степах. Так любити свої думки „мережані", і не мати змоги довгий ряд літ висловлювати іх! так шукати усім серцем другого серця, до якого б пригорнутись усією душею своєю, і прожити уже життя і вмерти бурлакою:
„Сиди один в холодній хаті:
Нема з ким тихо розмовляти, 
А ні порадитись — нема,
А-нікогісенько нема!
 Сиди, -
 І нічогісенько не жди!...
Такі гіркі слова виливались часом з замученого серця нашого дорогого кобзаря, але здорове почуття ніколи невмірущоі надії навіювало йому другі думки, і вдивляючись допитливим оком у будущину,
Шевченко гадав:
„А може тихо за літами,
Моі мережані сльозами
 І долетять коли-небудь
На Украіну, і падають,
Неначе роси над землею,
На щире серце молодее
Сльозами тихо упадуть.
 До цього «молодого серця» і линув думкою навік незабутній співець, мріючи про те, як воно привітає та поділить його думки:
„ І покиває головою,
І буде плакати зо мною
І може, Господи, мене
 В своіх молитвах помяне!"
Тільки ці поривання в далечінь віків, ця надія та віра в дітей і були причиною тієі благовійної любови до усього молодого, починавшого жити; в цій ж таки любові до дітей і треба шукати причину того, що Шевченко, не вважаючи на усі сумні пригоди свого життя, зоставався молодим серцем до кінця днів своіх.
Вже в 1860-му році, за півроку до своєі смерти він писав: 
„Не нарікаю я на Бога,
 Не нарікаю ні на кого.
Орю
Свій переліг, убогу ниву 
Та сію слова: добрі жнива 
Колись то будуть".
Надія на ці добрі жнива, які колись то будуть, і підтримувала нашого Кобзаря; він своїм здоровим батьківським інстинктом, освітленим розумом, сподівався, що не вважаючи на те, що він жив тай помер бурлакою, знайдуться колись такі душі, що в добрую годину згадають його, „дякуючи як своя дитина". Це почуття і ріднило Шевченка з дітьми, яких він любив щи- рою, неізреченою любовью. Рисами цієі любови осяяні, наче мягким світлом, усі ті твори нашого поета, де йому доводиться згадувати про ,,дитя", в якому він допитливим оком геніяльноі людини бачив прообраз грядущих кращих поколіннів, і тому то у нашого незабутьнього співця так щиро од усього серця вир- валися слова: „О діти, діти-велика Божа благодать!"
     
     	Л.Жигмайло.
