Великі роковини

Катеринослав 26 февраля. День 26 февраля давно вже зробився українським національним святом. В цей день серця тисячів людей на всьому просторі широкоі Руси-Украіни бьються гарячіше, а думки линуть до любого Поета, памьять якого зробилася священною для кожного украінця, який любить свій рідний край і свій народ.
Блукаючи по безлюдних степах азіятьских не даремне Господа благав Поет, щоб наше слово не вмірало: він виблагав. Слово украінське не вмерло. Воно буде жити вічно і боронитиме народ наш од духовної неволі й тьми. Бо нема міцнішої зброі за те слово; воно безсмертне, як безсмертна правда, яку можна притлумити на часину, можна приховати, але знищити зовсім не можна.
Коли вмірав Шевченко у холодному Петербурзі, коло його стояла лиш невеличка купа освічених земляків, які заприсягнули перед домовиною Великого Кобзаря бути вірними його заповітові. Велика народня маса, якоі сміливим оборон- цем виступив перед усім світом Кобзарь, ще німувала. Та ось минуло пів століття, і бачимо, що тих духовних дітей Поета, які йдуть під його стягом, стали тисячі. Імя Поета тепер лунає од краю до краю широкої землі, де тільки живуть украінці. Перед тим імям схиляються з повагою чужинці. Імям тим на знак шаноби називають просвітні інституції, школи, товариства, вулиці називають, монумента ставлять у серці землі украінськоі  у Киіві. „Кобзарь" Шевченків, як весняна ластівка, давно вже став любим гостем під сільською стріхою, і мало мабуть тепер зосталось письменних украінців, які б не знали, або принаймні хоч не чули, хто такий був Тарас Шевченко. А есть такий куток землі нашої - Галичина, де твори шевченкові вчать по усіх школах, од сільської до університету. 
       Мабуть немає на цілому світі другого поета, якого б так щиро й гаряче любили, як любить Шевченка украінське громадянство. І не тільки тому, що Шевченко - наш найбільший поет, краса і гордощі украінського письменства, але найдужче через те, що сам він —втілена любов до усіх страждущих, скорб- них, що поезія його-перейнята палкою любовію до людини і гли- боким обуренням на світову неправду й зло. Скільки є  великих світових поетів, роковини смерти яких стоять порожньою датою в календарі, хоч твори іх вчать щодня у школі, і імя іх усе на устах у кожної цивілізованої людини. Не те з Шевченком: день 26 февраля всенародне украінське свято; це свято з кожним роком приймає все більш широкий характер, і цей день смерти став днем свята перемоги над нею невмирущого життя.
Нехай же і наш слабий голос прилучиться до могучого хору голосів, які в цей день воздають славу Великому Поетові, нехай і наше почуття безмірної поваги і любови приєднається до того почуття, яке особливе горяче палає у сьогоднішній день в серцях тисячів синів нашої Украіни!
