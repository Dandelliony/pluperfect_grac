Як жило славне низове за- порожське військо*).
(Далі).

Очевистим виразом цієі громади була рада, се-б то військовий совіт, військове народнє віче. На тій раді мало право бути усе, без виключки, козацтво, починаючи з військової старшини і кінчаючи сіромашнею, чи хоч простолюдством.
Там усі були рівні: кожний мав однаковий з другим голос, кожний міг одвертати думки та заходи другого і натоміст виставляти своі власні думки та заходи; а про те коли громада нарешті повершала що-не-будь на раді, то те було і свято і обовь язково для всіх без виключок.
 Таке рівноправство панувало в Запорожжі не тільки в військових радах, панувало воно в обранні старшини, в управах в Січі, паланках, курінях, школах, навіть в тра- пезах по куренях.
Таким порядком запорожська громада в свойому політичному укладі доходила до певного ідеалу рівноправства, якого не бачили люде ні класичного миру (Спарти та Афин), ні люде середніх і нових віків. В Запорожжі ні значний рід, ні старшинство років, ні багацтво не мали ніякої ваги; тільки вдача кожного чоловіка, се-б то розум, одвага, знання, спритність, розсудливість - це все і тільки це звертало на себе увагу козацтва і висовувало чоловіка уперед цілого стада.
До певного свойого розвитку запорожська громада дійшла в XVI і найбільш в ХѴІІ столітті, але на протязі XVIII століття вона почала потроху обмежуватись російським державством і нарешті в 1775 році трагично скінчила своє політичне життя.
Які ж були воєнні засоби у запорожського козацтва, що давали йому і міць, і славу і розносили його імня по всьому світу?
 Воєнні засоби у запорожців, се-б то військова гармата, піхота і флот, були великі, особливо перша.
Гармати здобували запорожці на Украіні, в городі Глухові, далі в Польщі, Турещині і Росії, робили теж і в самій Січ, так звані ковані гармати. Запорожці перші постановили своі гармати, заміст важких возів, на легкі лафети і тим, як про те каже історик Всеволод Каховський, зробили цілу епоху в воєнній справі. Піхота запорожська уміла мистецьки робити так званий табор, чи хоч вагенбург. Коли запорожці, в хвилину несподіваного ворожого натиску, устигали замкнутись у табор, се-б то в середину великого круга із кріпких возів, поставляних колесо до колеса і скованих залізними цепами один до другого, тоді вони сиділи там немов в неприступному замчищі і палили звідтіля на всі на чотирі вітри, не підпускаючи до себе близько своїх ворогів.
Запорожські могильники, се-б то, по теперешньому кажучи, сапьори, теж були незрівняні. Земляні фортеці іх і теперечки чисто таки дивують спеціялистів воєнної справи. Відомий знавець воєнних справ, генерал М. І. Драгомиров, дивлячись на останки запорожських земляних окопів, доводив, що запорожське низове козацтво у цій справі попередило усіх воєнних інженірів віка французського короля Людовика XIV. Та воно й не диво, доводив той же генерал Драгомиров, бо коли дати волю творчости у цьому ділі громаді, то вона краще причалитця до місця, ніж кожний поодинці, хоча б і спеціялиста воєнної інженірної справи.
Не с-так високо, як військова гармата та піхота, стояв у запорожців флот. Запорожці плавали по Дніпру та по Чорному морі на своіх довгих, з веслами та парусами, чайках. Великих суден вони зовсім не знали, як ото, наприклад, турецькі кгадрікги, або каторги, і правити ними зовсім не вміли. Зате вони сміливо випливали на своіх чайках далеко у Чорне море, сміливо нападали на великі турецькі кгадрікги і добре справлялись з ними. Оточивши на легких і жвавих чайках важкі і неповоротні кгадрікги, пловці счіплялись з ними залізними крючками, мерщій притягали іх до себе, потім духом кидались у середину кгадрікг, рубали, хто чим попав, турецьких пловців, хапали у руки усяке добро, далі швидко запалювали кгадрікги огнем і пускали іх у море, на дно, після чого слободно пробірались у самий Стам бул і „давали нюхати козацького пороху самому султанові під самий ніс".
 Не було на світі тієі зброі, якої б не знали запорожці: арабські яда машки, се-б клинки дамаськоі сталі, турецькі янчарки, або яничарські шаблі, гишпанські пістолі, капказські ятагани, усякі мушкети, французські тромблони - усе те і инче знали запорожці, дуже кохались в тому і давали великі гроші за те. Добра шабля коштувала запорожцеві і добрі гроші: не меньч 8 карбованців штука. Це певне великі для тих часів гроші, коли ми скажемо, що пара добрих волів коштувала у запорожців тодіж таки три карбованця грошей.
Але не однією тільки зброєю могутні були запорожці. Вони міцні були ще й через те, що кріпко вірили у Бога, надміру любили святе писання і дуже поважали духовничий чин. Один столітній дід запорожського роду казав про запорожців так, що хто не був запорожцем, то той не вмів і Богові молитись гаразд. І справді, з молитвою до Бога запорожці виступали у похід, на війну, з молитвою повертались вони і з походу; прибувши в Січ, завжди „воздавали хвалу Богові молебнымъ пѣніемъ И веселою арматною стрельбою". Перед тим, як виступати супроти ворога у похід, запорожці часто засилали своіх оповістників скрізь по селах та по городах, і ті скликали православний люд на війну супроти ляха-католика, або ж турка-бусурмена боронити святу православну віру святий божийх рест. „ Хто хоче, щоб його за віру христіянську посадили на палю, хто хоче, щоб його четвертували, колесовали, хто ладен перетерпіти усякі муки за святий хрест, хто не боітця смерти приставай до нас. Нетреба лякатись смерти: ії не встережешся. Таке козаче життя".
 Кріпкі були запорожці ще й через ті закони, якими судили у них. „У запорожців, каже іх древній літописець, за одно путо вішали на дерево" (як хто украде путо). І справді, ворюгам, злодіям, зрадникам, гвалтовникам, усім тим, які ламали стародавні козацькі звичаі, не було у запорожців помилування: таких приковували на цеп до військовоі гармати, били серед площі, коло стовпа, дубовими кіями, вішали на шибениці, садовили на гострі палі, перебивали руки, або ноги і завдавали инчі кари. Через те-то хоча в Запорожже сходились люде ледве не з усього світу, але там така була чесність, що коли хто із чужих, або хоч із своїх людей загубе инколи гамана з грішми, або що инче, дуже коштовне, він зоставався спокійний, бо хто тільки найде загубляне, зразу приносе свою нахідку на січову площу і объявляє усій громаді.
На які ж кошти жило запорожське низове військо?
Кошти у запорожців були великі. Спершу всього жаловання од російських царів, звичайно 6,660 карбованців на все січове військо на рік; далі податки од кожного диму, се-б то од кожної хати в селах та зімовниках по карбованцю од диму; потім того прибутки од усіх крамарів за право продажу в Запорожжі усякого краму та бакаліі, а найбільш од продажу горілки, „доброі" (60 карбованців куфа) „оковитої " (37 карбованців куфа) і „красної" (15 карбованців куфа). Опріч того великі здобичі од війни і добрі збори за переправи усяких ватаг через річки в Запорожжі, так зване „мос тове". В 1688 році запорожці узя- ли того „мостового" на одному Пе- револочанському перевозі 13000 карбованців за рік.

Торг у запорожців був теж і великий і дуже прибутний для них з росіянами, украінцями, ляхами, волохами, турками, татарами, греками, вірменами, італьянцями. Усю весну і все літо прибували до Січі великі судна з ріжним крамом то 3 Турції та Греції, то з Італіі, Волощини та инчих земель.
Через запорожські вольності тягнулись два великі одвічні шляхи - із глибині Росії Муравський і од столиці Польщи Чорний шлях; обидва шляхи йшли, не минаючи Запорожжа до Перекопу і далі у Крим. Опріч сухопутних шляхів через Запорожже проходила велика водяна дорога по річці Дніпру, потім по Дніпровому лиману і далі Чорним морем та Боспором у Царьград. Усе, що було найкращого і найдорогшого у східних краях, усе те йшло через Запорожже і несло укупі з собою і моральну і матеріальну культуру, яка тільки вона тоді була.
  Скотарство у запорожців велось теж і дуже широко і дуже прибутно для них. Та воно й не дивно те, бо де ж у світі були такі степи, як у Запорожжі? Там трави такі високі були, що із-за них не видко було і волів з рогами і іздця на коні верхи. Тому ж то i не диво, що на запорожських степах із — прежда віків пасся так званий сірий, або черкаський товар, мнясо якого уважалось за найкраще скрізь і ишло не тільки в Московію, але геть далі і за межу її. Роги, які теперечки знаходятця инколи в степу од колишніх запорожських биків-це роги не товару, а чисто якихся велетнів степових.
Як славився скрізь по світові запорожський товар, так само славились і запорожські коні скрізь. Не треба забувати того, що запорожці були всесвітні вояки, а для вояки та ще такого, який гарцював завжди B степу, потрібний був і добрий кінь. Найдорогший кінь вважався у запорожців жеребець вороно-строкатоі масті, під кошового отамана; він коштував 40 карбованців. грошей, велика сума для того часу. Англик Клавдіус Рондо, що жив кілька років проміж запорожцями, каже, що кожний козак мав у себе 10, або й 20 штук коней. У козацької старшини коней була ціла сила. Кошовий Калнишевський продав якось-то одразу 14000 голов коней; у полковника Колпака татари, наскочивши на його зімовник, захопили 7000 голов коней. Запорожські коні були у великій славі в східній і західній Європі: іх охоче купляли ляхи, росіяне, татари, турки; навіть закордонні ремонтьори приіздили в Запорожже і купляли там коней. Російським царевичам, наприклад Павлу Петровичу і инчим, ні які так не подобались коні, як запорожські. Російські сенатори  теж знали смак в запорожських конях. Через те запорожські посланці, живучи якось-то дуже довго в російській столиці довго клопочучись там перед сенатом про ріжні свої справи, писали листа в Січ: „Дуже просимо вашу вельможність (кошового отамана) і військову старшину прислати господину N (сенатору) пару цугових, або одного верхового огиря, авось" вони швидче наше діло до сенату довезуть".
 А що сказати про рибальство у запорожців? Один історик сказав про це так: „козак коли не воює, то він табунщик, скотарь, а найбільш рибалка". Рибальство і годувало запорожців і давало ім великий прибуток. Ото ж через те у запорожців казали не ловити рибу, а добуватись:
Дніпровий, Дністровий,
      Обидва лимани,
 Із них добувались, 
       Справлялись жупани.
      (Кінець буде).

Д. І. Яворницький.
