ПОЛОЖЕННЯ НА ФРОНТАХ
Берлін. В Сталінграді була мала бойова діяльність. Німецькі відділи, укріплювали свої здобуті становища. Пробойові відділи взяли в боях ворожі гнізда опору та полонених. Більшовики заховалися спокійно, і крім безуспішного удару, одного батальйону на південні становища, не вели боїв. Причиною цього заспокоєння ворожих протинаступів є тяжкі втрати більшовиків та їхні з дня на день менші можливості постачання. Зі звітів у Верховному Командуванні Збройних Сил виходить, що більшовицькі панцерні з'єднання мали особливо сильні втрати. 
На терені Кавказу німецькі частини здобули дальші наступальні успіхи. Тоді як на високих горах бушували снігові бурі, на середніх горах лив дощ. Однак німецькі винищувачі та гренадери продовжували свої пробойові удари. При місцевих наступах в західному Кавказі та на північний схід від Туапсе після запеклих боїв за бункери взято ворожі височинні становища та пункти опору. 
Як ДНБ довідується, 10 листопада розгорнулась у Сталінграді жвава діяльність пробойових частин, яка принесла місцеві успіхи. Авіація бомбардувала більшовиків на схід від міста. Артилерією наземної армії та зенітною артилерією авіації припинено вогонь ворожих батарей. 
Згідно спеціального звідомлення британської служби вістей з Вашингтону, президент Рузвельт заявив, що він та Черчіль рішили, що в найближчому році не можна буде влаштувати другого фронту в Европі.
