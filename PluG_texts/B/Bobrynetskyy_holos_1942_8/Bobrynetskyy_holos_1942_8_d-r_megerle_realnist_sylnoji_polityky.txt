Д-Р МЕГЕРЛЄ. „РЕАЛЬНІСТЬ СИЛЬНОЇ ПОЛІТИКИ”
Берлін. – Під заголовком „Реальність сильної політики” публікує відомий німецький публіцист д-р Карл Мегерлє в найновішому числі місячника „Берлін–Рим–Токіо” цікаві міркування про значення пакту трьох держав. Мегерлє окреслює на початку заключення пакту, як найбільшу дипломатичну та світово-політичну подію нашого часу і пише після таке: „В світово-політичному укладі сил викликав цей пакт велику зміну і перекреслив всі розрахунки наших противників. Він змусив їх зріктися вироблених планів винищити взаємно Німеччину, Італію та Японію. В результаті створилася криза, дезорганізація та розпорошення ворожих намагань через всі моря та континенти. 
27 листопада 1940 року зрушився дипломатичний, а 8 та 11 грудня 1941 р. військовий світово-політичний стан з 1914-1918 рр. за який ще сьогодні чіпляються духи вчорашнього дня”.
Далі стверджує автор, що пакту трьох держав та його військового застосування не можна міряти тією міркою, яку прикладається до коаліції в минулому. „Він – як зазначає Мегерлє – означений не проходячими, лише остаточними планами. Іде тут не про конечну співпрацю, лише про створення остаточного ладу в світі, про спільне визволення Німеччини, Італії та Японії з життєвого обмеження в повну можливість вільного життя, де немає половинчатості, лише де йде про цілість і де немає також першого або другого переможця. Військове застосування цього дипломатичного знаряддя виявило його силу, його продумане планування і його ефект. 
Визволення заприязнених народів з життєвого обмеження в свободу, з нужди в багаті умови життя, які дають певність, силу та можливості життя, а які можна осягнути в їхньому життєвому просторі, вдалося – як зазначає Мегерлє – доконати. 
Ці народи вигнали з своїх життєвих просторів своїх противників, які бажали їх окружити залізним кільцем коаліції та блокад, змусили їх до дефензиви, розбили їхні сили і тримають їх сьогодні вже на такій респектовній віддалі, що вони у силі б кожну спробу відвернути, доконані факти оплачувати величезними жертвами в людях і в матеріалі, не маючи найменшого шансу на будьякий успіх. 
Вигідний рецепт ліквідувати одно за другим, сидіти тихо і ждати, як фактор часу робив би своє діло нищення, виказався помилковим, заломилися також спекулятивні міркування про ослаблення через простір. Нас не переміг остаточно – зазначує Карл Мегерлє – ані час, ані простір, лише навпаки – нам вдалося використати ці два незнані чинники на нашу користь. З людей, що не мають нічого, ми стали тими, що посідають. Всі можливості лежать в наших руках і ми будемо їх використовувати з цілою пильністю і з генієм організаційної сили, який нам даний. 
Автор заявляє на закінчення своєї цікавої статті таке: „Держави пакту трьох мають можливість і рішені здобуті ними простори розбудувати в такі центри енергії, що вони стануть для них самих невичерпним резервуаром сил і дадуть їм можливість з новоздобутих позицій не лише розбити силу противника в дефензиві, але також завдавати далі винищуючі удари, не зважаючи на простір і час”.
