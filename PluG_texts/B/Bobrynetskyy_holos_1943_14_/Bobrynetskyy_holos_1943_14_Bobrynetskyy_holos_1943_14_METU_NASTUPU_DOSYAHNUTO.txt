МЕТУ НАСТУПУ ДОСЯГНУТО
Гренадери штурмують через лід ріки. Ворожа зброя мовчить. Совєтські становища і запори лежать знищені. Щойно пізніше розпочинають більшовики опір. Розпачливо кидають вони всю зброю у бій: танки, гранатомети, протипанцерні гармати і кулемети намагаються своїм вогнем задержати наступ вояків СС. Надаремно! В запеклих поодиноких боях відбивається від совєтів метр за метром визначеного терену. Коли сонце показує вже полудень, мету наступу досягнуто: гренадери СС захопили на схід від Дінця мостовий причілок. Цей німецький протиудар почався на південний захід від Харкова. Від його сили розлетілася більшовицька пробоєва армія, яка була оточена і знищена. Цей винищуючий бій був у більшості ділом цих панцерних гренадерів СС, які тиждень тому здобули штурмом Харків і сотні яких сьогодні відбивають числом далеко переважаючому ворогові перехід через Донець.

