Зміни в лісному господарстві

В Совєтському Союзі дерево належало до найважливіших точок господарського балансу. Ще перед першою світовою війною експорт дерева становив 11% цілого експорту країни. Совєти досягли цифри 26% цілого вивозу. Через те вони мусили збільшити нищення лісів і занедбали лісове господарство, яке й до того часу не було на належній висоті. Також у бідних на ліс теренах України нищилися останні рештки лісів, а у багатих на ліси північних краях дерево рубалося лише там, де було його легко сплавляти - недалеко більших річок та поблизу залізничних ліній. Це спричинилося до того, що терени, де ще було досить лісу, все віддалялися і віддалялися від тих місцевостей, де те дерево було необхідним. В році 1913 пересічна віддаль перевозки становила 450 км., 1939 року пересічна віддаль стала вже 4056 км. Ніде в світі не приходилось так здалека доставляти дерево до залізниці, як тут.
При тому Совєтський Союз розпоряджався майже одним мільярдом залісненої площі, себто майже одною третиною всього лісу на світі, що становить 3,2 мільярдів гектарів. Запаси дерева Совєтського Союзу виносили перед вибухом війни майже подвійну кількість запасів Канади і ЗДА разом. Але розприділення лісів було невигідне. Найбільш залюднені та густо індустріалізовані терени півдня майже безлісні, зате північ багата на ліси і майже без всякої індустрії. На півночі припадало на одну одиницю населення в 2500 разів дерева більше, ніж на півдні. Також надзвичайне лісове багатство Кавказу не зуміли совєти належно використати, за браком комунікаційних середників цього краю. 
Грабунковий спосіб господарювання привів до того, що по кільках роках краї з великим попитом на дерево були дуже далеко віддалені. Половина совєтської паперової, будівельної та сірникової індустрії знаходилася в місцевостях, які мали ледве два відсотки лісового запасу союзу. В країні було закрито більшовиками численні заклади, що потребували дерева. З точки погляду лісного господарства, стан лісів в Совєтському Союзі знаходиться в занедбаному вигляді. Взагалі совєти лише в останніх роках змогли при допомозі аерознімок встановити картографічно розмір лісових теренів, В Сибіру, особливо в Якутській республіці, на Печорі і Мурманщині величезні лісові площі заболочені. Не дивлячись на те, що фахівці зазначали неможливість виконання вимог, поставлених перед ними, Москва все таки наказувала беззастережне винищування і вирублення лісів, для заспокоєння дивізоваго голоду, щоб перевести в життя свій план індустріалізації. Фахові люди, які частинно були вишколені німецькими фахівцями, були здебільшого відсунені і на їх місце поставлені т. зв. Індустріальні лісовики, які розпочали справжнє грабункове господарювання в лісі.
Через обсадження східніх торенів німецькими військами, особливо у середніх і північних відтинках, поклало край цьому великому грабунковому лісному господарюванню. Німецькі лісовики роблять всі старання, щоб лісові площі обняти під свою охорону.
Чим більші у простори лісів, тим тяжче їх розуміється організувати, при чому мається на увазі не використання цих багатств для потреб Райху, а в першу чергу обслуговування потреб і вимог фронту й теренів, які за ним находяться. Лісне господарство у великих господарських рамках може  бути переведено лише значно пізніше. 
Передусім треба розбудувати комунікацію в лісових просторах, хоч і цим завдання ще не є рішеним. Бракує передусім робочої сили, особливо бракує транспортних середників, так як селянські вози пристосовані лише для малих тягарів. Для масової доставки дерева найбільше придатна річна команікаційна сітка Дніпра, як рівнож  Двина і Мемеля, які творять дуже вдячний транспортний середник. Двина і Мемель перші доставили 80 000 м. східного дерева до Райху. Вся робота мусить проводитися з найбільшим прискоренням і мусить керуватися німецьким керівництвом. Майже скрізь лісові ділянки обсаджені місцевими людьми, які працюють охоче, але які для потреб більшого керівництва мусять бути переучені. Щойно після переформування лісної адміністрації генеральним комісаром, було лісне господарство передано під німецьке керівництво. 
Загальним завданням є продукція дерева за всяку ціну. Окремі завдання мусять бути рішені. До них належить продукція смоли й тернентини, як рівнож вишколення українських людей для їх нових завдань, будова й відбудова нових закладів для обробки й переробки дерева. Вже тепер в  ходу понад 1500 тартаків, крім того 20 місцевостей обробки дерева і багато інших закладів, які мають обслуговувати фронт та його тил.