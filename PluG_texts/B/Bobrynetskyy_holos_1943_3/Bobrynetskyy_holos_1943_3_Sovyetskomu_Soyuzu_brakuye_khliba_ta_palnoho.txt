Совєтському Союзу бракує хліба та пального

На сторінках совєтської преси почали з'являтися симптоматичні статтейки. Всі вони свідчать про труднощі, що їх тепер переживає господарство Совєтського Союзу. Вести війну за сучасних умовин нелегко. Фронт має найрізноманітніші й великі вимоги, країна мусить використати всі економічні можливості.
Господарство Совєтського Союзу переживає не тільки так би мовити зви чайні труднощі. З'явилися й нові: німецькі війська зайняли найродючіші краї, а тепер СРСР стоїть ще перед загрозою катастрофи постачання армій пальним. З цими явищами совєтська влада збирається боротися примітивними способами. Саме їм присвячено силу статтейок на сторінках преси. 
Як видно, замість втрачених родючих земель України, вирішено засівати ще незаймані простори в тайзі. Свого часу, колі Сталін ще був «володарем совєтської землі», він не зумів організувати збирання необхідних запасів. Та й звідки припасати, коли в наслідок колгоспного безголов’я зернова продукція була доведена до мінімуму, а все, що щастило витиснути зі зруйнованого села, вивозилося за кордон. Для переведення переведення в життя своїх злочинних планів совєтська влада потребувала чужої валюти. Вже саме це слово сталінські верховоди, за старою звичкою, вимовляють тремтячим голосом.
Так чи інак, але запасів нема. Родючі землі захопили німці,- тому й приходиться задовольнитися засівами тайги. Бо ж Сталін мусить розуміти, що балачки про «звільнення України  червоноармійськими частинами" – ц журавель у небі, а земелька в тайзі – синиця в жмені. 
Це ще не все. Московське радіо репетує розпачливим голосом: «Ощаджуйте кожну краплю пального!» З усіх заходів совєтської влади це, мабуть, чи не найрозумніший. Шляхи сполучення вже давно були під загрозою, а тепер у зв’язку з розвитком наступу німецьких військ на півдні, недалеко вже й до повного припинення постачання нафти з Казвака. Цілій країні та армії загрожує небезпека лишитися взагалі без пального.
Проти цієї катастрофи, що невблаганно й рішуче наближається, совєтська влада бореться примітивними способами. «По краплях» не збереш і малої частини того, що дають самі бакінські нафтові джерела, так само як клаптями заораної тайги, не можна надолужити втрати родючих ланів України. Цим справи не врятуєш! А без хліба й нафти воювати не можна.