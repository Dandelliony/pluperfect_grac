Головна Квартира Фюрера

Верховне Командування Збройних Сил повідомляє: На півдні східного фронту продовжував ворог свої проваджені на багато переважаючими силами наступи, які було відбито з високими втратами для противника. Біля побережжя Чорного моря затопила авіація один очищувальний човен советів і знищила склади сировини та постачання. На терені Сталінграда виділили німецькі війська, які тут від тижнів ведуть героїчний оборонний бій проти наступаючого з усіх боків ворога, також вчора сильні наступи ворожих з’єднань піхоти і танків з великими втратами для більшовиків. Тим самим провід і війська дали знову блискучий зразок героічного німецького вояцтва.
Німецькі ударні війська знищили на середньому відтинку фронту численні бойові становища з їхніми залогами. Бої в околиці Великих Луків тривають. На південний охід від Ільменя лише місцеві бойові дії. Сильні ворожі наступи на південь від Ладозького озера криваво відбито у завзятих бояї, відобрано противникові терен, за який він мусив попереднього дня заплатити високими жертвами.
У сильних повітряних боях збито 15. І над східним фронтом 77 совєтських літаків; пропали три наші літаки.
У Лівії пробувала 8 британська армія оточити від півдня німецько-італійську танкову армію. У сильних боях відбито сильну ворожу танкову групу, знищивши їй 35 бронемашин.
Ворожі наступи у Тунезії відбито. У негайних ударах далеко висунено німецькі позиції.
Німецька та італійська авіації успішно встрявали в бої на обох теренах бою. Вони продовжували з добрим наслідком поборювання ворожих опірних пунктів авіації. Влучання бомб спричинили у спорудах пристані Бон знову тяжкі руйнування. Збито 12 ворожих літаків, 8 знищено на землі. На північний схід від Бенгазі німецький підводний човен затопив із одної валки, що складалася з трьох пароплавів та багатьох сторожових кораблів, два кораблі разом у 7 000 рбт. та крім цього ще два пароплави в 12 000 рбт., які були сильно забезпечені нищильчиками. Крім цього німецькі морські бойові сили затопили на Середземному морі британського виловлювача мін «Гораціо».
Після денних випадів кількох британських літаків проти північно-німецького прибережжя провели декілька британських літаків уночі турбувальні нальоти над Західною Німеччиною. Повстали незначні шкоди. Під час одного нічного нальоту на західно-французькі побережжя збито три, вдень два ворожі літаки.
Після денних нальотів швидких бойових літаків на об’єкти на англійському південному побережжі, німецькі бойові літаки поборювали вночі воєнноважливі споруди багатьох міст східної Англії.
