Заява японського уряду щодо оголошення національним Китаєм війни ЗДА та Англії

«Домеї» опубліковує таку заяву японського уряду:
«Національний уряд Китайської республіки оголосив 9 січня 1943 р. війну ЗДА та Британській імперії.
Причину цього заходу ясно видно з воєнної прокламації, яку опублікував національний уряд.
Японія, яка на протязі багатьох років в такий же спосіб мусила терпіти під ворожими махінаціями ЗДА та Англії, займає до цього кроку поставу повну зрозуміння та симпатії. 
Уряди Японії та Китаю видали негайно спільну урочисту заяву, в якій ясно виложено, що для спільного ведення війни протії ЗДА та Британської імперії обидві держави будуть в непохитному союзі та вірності співпрацювати військово, політичне та господарсько.
Японія має найщирішу волю винищити зло до кореня, яке зможе викликати непокої в Східній Великій Азії, та на Основі етичних принципів створити новий світовий лад на цьому просторі, чим дасть свій вклад до тривалого світового миру.
 Після свого переформування, національний уряд завжди поділяв наміри та змагання Японії і сьогодні виступає рішуче, щоб створити з Японією спільний фронт та побороти ЗДА та Британську імперію.
При цій нагоді Японія, очікуючи епохального розвитку китайсько-японських відносин, згідно з існуючим між обома державами духом співпраці та з бажанням швидкого закінчення відбудови нового Китаю, яка спочиває на основах його незалежності та скріплення політичної сили національного уряду, рішилася не тільки повернути назад всі виключно японські концесії в Китайській республіці, не лише віддати міжнародну колонію в Шанхаю, міжнародну колонію в Амої та посольський квартал в Пекінгу, а також згодитися на внесення екстериторіальних нрав, але також поробити в різних ділянках всякі заходи, які могли б найбільш успішно помагати при розбудові нового Китаю. Згідно з затисненням нових відносин між обома державами буде Японія в будучому також в цьому самому дусі перестерігати всякі існуючі договори. Співпраця між Японією та Китаєм по більшій мірі вже згори означена природними відносинами та обумовлюється спротивом перед Англією та ЗДА, їхніми від давнього часу спільними ворогами. Цисарсько-японський уряд має намір далі йти тим самим шляхом обостороннього довір'я з новим Китаєм, і тому в повній національній однодушності будуть обидві держави стояти як один блок, щоб знищити цих старих противників і в дальшому веденню війни проти ЗДА та Британської імперії маршувати вперед. Вони хочуть також спільно розпочати розбудову нового ладу в Великій Східній Азії. Тим обидва уряди пречисто повідомляють японський народ та світ про свої наміри.