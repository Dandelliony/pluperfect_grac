Непереможність держав осі
Шанхай, 30.6. — Речник японського посольства Гірота заявив, що ворожий табір хоче переконати світ, що перемога мусить бути зв'язана з числовою перевагою. Але дотеперішній хід війни виявив повну суперечність цього. Промисел Німеччини, Італії та Японії ще ніколи не був такий сильний як сьогодні, зважаючи на велетенські резерви матеріалу та робітних сил. Окрім цього зміцнена досвідом з Версальським трактатом німецька рішучість вести війну аж до остаточної перемоги є така сама незламна, як Японії. Речник пригадав ворожу агітацію в зв'язку з спокоєм на фронті, яка започаткувала європейську війну та яку, караючи всі брехні, німецька збройна сила зламала у переможньому поході через цілу Европу і зачудувала світ. Виводячи паралель між тим фронтовим спокоєм та сьогоднішнім воєнним становищем, речник вкінці підкреслив, що не можна помилятися відносно того, що з'єднаність та бойовий дух у таборі держав Осі стають тим міцніші, чим довше триває війна, та що держави Осі і далі придатні до якнайбільших досягнень.
