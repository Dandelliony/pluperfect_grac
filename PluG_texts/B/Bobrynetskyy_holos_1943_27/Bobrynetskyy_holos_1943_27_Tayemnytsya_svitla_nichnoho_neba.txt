Таємниця світла нічного неба
В новіших часах обсерватори з усе більшою увагою виразно стверджують, що нічне небо висилає слабе світло. Це промінювання, яке не походить від зір, стверджено вже багато разів. Останніми часами причиною його вважали існування озону в стратосфері, що його давно вже виявлено. Думали, що світло можна вияснити розкладом озону на звичайний кисень, бо деякі досліди виявили, що при такому розкладі справді виступає промінювання. Недавно др. Віктор Регенер намагався експериментально прослідити цю гіпотезу. Він за допомогою спектроскопу перевіряв промінювання озону під час розкладу і порівнював його із спектром промінювання неба вночі. Але виявилося, що між обома спектрами немає жодної подібності, а тому і промінювань не можна ототожнювати. Так причина світла нічного неба і далі лишається не розгадана.
