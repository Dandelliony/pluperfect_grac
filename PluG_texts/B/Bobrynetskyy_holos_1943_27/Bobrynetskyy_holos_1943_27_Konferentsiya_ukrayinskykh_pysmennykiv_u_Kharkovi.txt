Конференція українських письменників у Харкові
Харків.—Під знаком літературного ренесансу у червні відбулася в Харкові конференція українських письменників та наукових працівників. Основною темою конференції було питання розвитку українського письменства на визволених німецькими Збройними Силами українських землях. 
Особливо відрадне явище на конференції письменників—це творче піднесення після більшовицького гніту та орієнтація українських письменників на літературу Европи. 
До замітних доповідів на конференції треба зарахувати такі: „Честь і хвала українській мові"-М. Наконечного, „Проти більшовицької русифікації української мови" —М. Куп'янського, „Сучасна українська поезія"—проф. В. Петврова, „Обличчя сучасної німецької поезії" —др. Мархо. Надзвичайно цікавий реферат В. Петрова дав обширний огляд творчого польоту 20—40 рр. у новій українській літературі. Доповідач назвав дуже влучно цей період ренесансом української літератури та визначив сучасність як продовження цього ренесансу, головним чином ренесансу неокласицизму.
Не менш цікаві й багаті змістом були доповіді М. Куп'янського про більшовицьку русифікацію української мови та др. Марко про сучасну німецьку поезію. 
З читанням своїх творів виступили поет Олекса Веретенченко, який перечитав поезії „Запорозьке Різдво" і ін. В. Домонтович ознайомив слухачів з оповіданням „Курортна пригода",що розкриває совєтську дійсність з її цинізмом; відома письменниця Марія Галич читала своє оповідання „Килим", перекладач М. Іванов прочитав в уривках свій переклад драматичного твору Генріха Кляйстра „Розбитий глек". З радістю і теплим почуттям сприймали присутні кожний виступ письменників. 
Письменники оглянули виставку „Чудова Німеччина", де мали нагоду побачити гарні німецькі краєвиди, досягнення німецької техніки. 
Атмосфера конференції позначилась великим піднесенням та виявом готовості до праці на користь визволеної батьківщини та нової Европи.
