Великий німецький вчений
Вільгельм Рентген народився 27.3. 1845 р. в купецькій родині в Лейнень. Мати його була голандка, й освіту свою Рентген почав у голандських школах. Але через дрібну провину мусив залишити школу й дальшу освіту завершив у Цюріху, де здобув докторський диплом у 1866 р. 
Його професор фізики Кляузіюс прищепив Рентгенові любов до фізики, в ділянці якої працював Рентген до останнього дня свого життя. Помер 10.2. 1923 р. 
Наукові заслуги Рентге на величезні, але найбіль ше прославило його від криттяним „проміння Х“. Це геніальне відкриття вписало нові сторінки передусім у медицині, бо внесло світло туди, де лікарі, мов із зав'язаними очима, блукали, не знаючи справжньої причини та стану хвороби. 
Для характеристики за слуги Рентгена перед медициною наводимо приклад з часів відкриття „проміння X". 
Було це в році 1896. В лондонській лікарні лежав уже кілька місяців тяжко хворий матрос з загадковою хворобою, яку марно намагалися лікарі дослідити й вилікувати. Хворий мав на спині лише невеликий рубець від старої рани, але не міг рухати ні рукою, ні ногою. Примар лікарні вирішив випробувати апарат Рентгена й „рентгенував" спину свого пацієнта. Виявилося, що у матроса під рубцем, між звенами хребта застряв кусок залізного ножа. Негайно зроблено операцію. Хворий швидко видужав і почав знову ходити. Завдяки промінням „Х“ нині лікарі можуть не тільки просвітлювати людське тіло (рентгеноскопія), але й студіювати нутро живої людини чи тварини; як працюють його органи — серце, кишки, легені, спостерігати рух м'язів, механіку суглобів з т. п., фотографувати ці органи й кістки та на фотографічній плитці занотовувати хоробливі зміни цих органів (рентгенографія). Сучасна медицина має змогу за допомогою рентгена не тільки правильно стверджувати 1 хворобу (р. діагностика), провіряти поступ лікування й висліди його, але й лікувати деякі хвороби промінням „Х“ (рентгенотерапія). 
Відкриття променів Рентгена викликало справжню революцію в науковому світогляді й філософії. Досі наука у своєму аналізі матерії спинялася на атомах, як останніх, далі вже хемічно неподільних частинках матерії. Вкупі, ці атоми, як відомо, творили молекули певного тіла. Досліди в ділянці променів Рентгена дали нове уявлення про будову матерії та її істоти.
 Виявилося, що атом творить ядро-іон з позитивною електрикою, а навколо цього ядра в руху ціла система негативних електронів. Матеріалістичний світогляд уступає місце енергетизмові, енергетичній філософії. 
Як всі геніальні винахідники, Рентген доходив до своїхвідкрить шляхом упертої й систематичної праці. Присвятив себе науковій правді та службі людству, а своє геніальне відкриття променів Рентген у своїй скромності за пропонував назвати променями „Х“. Але вдячне людство це проміння назвало йменням славного вченого.
