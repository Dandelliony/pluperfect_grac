ВІТАМІНИ ТА ЇХ ЗНАЧЕННЯ В ЖИТТІ ЛЮДИНИ
Людина, як і все живе, їсть для того, щоб жити. В харчових продуктах людина одержує жири, вуглеводи, білкові речовини і мінеральні солі. Організму людини і тварини жири і вуглеводи потрібні для одержання тепла і енергії, для роботи і руху; білкові речовини —для побудування тканини тіла; мінеральні солі—для побудови скелету і т. д., але крім всього зазначеного, людському організму необхідні ще особливі речовини, які звуться вітамінами. Буквальний перевод з латинського слова—вітамін—означає життя. Дослідження останніх тридцяти років показали, яку величезну роль і яке виключне значення в житті організму мають вітаміни. Як би зі страви, яку їсть людина, можна було штучно відокремлювати вітаміни, то скільки б людський організм не приймав такої страви, то відсутність вітамін відразу відбивається на правильному обміні речовин, відчувається розлад діяльності нервової системи, органів почуття, росту, розмноження і т. д.—в кінцевому підсумку настає загибель організму. 
Щоб вірно будувати наше харчування, ми повинні мати ясне поняття про значення вітамін та їх розповсюдження в продуктах.
В звичайних умовах харчування повної відсутності вітамінів майже ніколи не буває. Тому більш важливе значення для нас мають ті явища, які виникають не при повній відсутності вітамінів, а при частковій недостачі їх. 
Потреба людського організму в вітамінах складає всього 1/20 грама в день або біля одної десятитисячної від суми білків, жирів і вуглеводів. 
Вітамінів багато. В даний час нараховується 18 окремих видів. 
Всі вітаміни виробляються рослиною. Людина одержує їх або безпосередньо від рослини, або посередньо—через тваринні продукти, в яких вони були попередньо насичені другими організмами із рослинної їжі. 
Найбільш необхідні для людини вітаміни А,В,Д і С. Всі вказані вітаміни з хімічного боку точно вивчені. Вони вилучені в чистому кристальному виді, вияснено їхню будову, здійснено навіть штучне одержання їх. 
Вітамін А—вітамін росту. Він має велике  значення для підтримки в здоровому стані шкірних покривів і слизових оболонок, а також належної гострості зору. При відсутності цього вітаміну, опір організму, інфекційним захворюванням, сильно падає. 
В рослинах вітамін А находиться в вигляді провітаміна-речовина оранжевого забарвлення, що зветься каротином. Власне від цієї речовини залежить забарвлення ряду овочів І садовини, зокрема—моркви і абрикос. В організмі каротин розчеплюється і дає вітамін А. 
Звідси мораль—їжте самі і давайте побільше їсти вашим дітям моркву І абрикоси. 
Вітамін може накопичуватися в помітній кількості в печінці рогатого скоту—ну, це вже між іншим. 
Вітамін В має велике значення для підтримки правильного обміну вуглеводів. Відсутність цього вітаміну тягне за собою розлад нервової системи і сердечної діяльності. Навіть при невеликій недостачі вітаміну В, спостерігається швидка втома, при чому почуття втоми, особливо після фізичної роботи, проходить повільно. Головним джерелом вітаміну В являються рослинні продукти; в тваринних продуктах його багато менше. Головним чином, вітамін В міститься в насінні злакових культур. Якщо ми не одержим його із зернових продуктів, то поповнити недостачу його за рахунок других харчових ресурсів, буде важко.
(Закінчення в наступному номері.)