Перльон — нове прядильне волокно
Уже в 1934-му році виробництво фарб німецького Промислового Товариства „І. Г. " випустило на ринок синтетичне прядильне волокно, яке одержало назву „Пе-Це“. Воно виявилося таким корисним, що „І. Г. " ввесь час мало щораз більший оборот. Особлива вигода цього волокна була в тому, що воно в порівнянні з бавовною й вовною мало велику відпорність на хемічні впливи. Тому тканини з цього волокна вживались переважно для промислових цілей. 
Тепер виробництву фарб „І. Г.“ пощастило випродукувати нове штучне волокно, що має величезну перевагу над всяким іншим природним або штучним волокном. 
Позитивні властивості цього нового волокна „перльон" дають можливість вживати його всюди там, де існує сильне механічне зужиття. 
Панчохи або шкарпетки та шнурки до черевиків з „перльонового шовку" значно тривкіші, ніж з найкращого матеріалу. З волокон „перльону" можна дуже добре виробляти й щетину, а з „перльонової щетини" вже виробляють найрізноманітніші щітки та пензлі, які дуже тривкі. Можна з „перльону" виробляти і струни до тенісових ракет та інші предмети щоденного вжитку. 
Таким чином німецькій хемії пощастило створити нову штучну сировину.

