Фейлетон
АГА, БУДЕШ?
І не пив, і не наїдався багато, — тільки одну миску холодцю із'їв, —а таке наснилося... Що вже попокричав, що попостогнав увісні, так бодай і не згадувати... 
— А що скоїлось, Кіндрате Івановичу? 
— Та таке скоїлося, таке зчинилося, що як ізгадаю, так млію... Під серцем тільки тріп-тріп тріп—у голові туманіє, й за одвірок, щоб не впасти, хапаюсь. 
— Помолився, богу та й ліг. У коморі на кожушині... Недовго й ворочався. І от, хай Бог простить, сниться мені, ніби я—моя ж таки „Мура“—корова... А моя „Мура" так ніби не „Мура", а ніби я, Кіндрат Стерня... 
Йде вона до хліва, бере налигача, налигує мене й веде напувати. А воно січень, холодище — птиця падає. 
Йду я до колодязя—реву... Змерз, як березова брунька …  Реву—не напувай мене холодною водою, бо заклякну... — А вона не розуміє... Тика мордою моєю в корито, а там не вода, а крига. Напився — реву, бо чую, замерзаю, зовсім замерзаю... Веде вона мене до хліва, прив'язала до ясел, кинула січки, дала коліном у черево: — Їж чорти б тебе були, взяли... 
А в хліві вітер аж гуде... Як дуне, так ніби в тебе яка чортяка сто голок встромила... Тупцююсь на місці та: а та-та-та! А-та-та-та! А потім як зареву: — Ой, рятуйте! Ой, хто в Бога вірує!
Іде моя „Мура" в моїй кожушині, в повстяках та в кролячій шапці: Чого ревеш?— Та помилуйте—кажу --- хіба можна скотину в такім хліві в такі люті морози держати? Пропаду їй бо, пропаду! 
—А я—каже—пропала? Я три роки, бодай тебе були вовки з'їли, мучусь у цім хліві. Я три роки дрижу як у пропасниці. Приймись! Бариня яка! 
Та по клубах держалном. — Стій, стерво! Замерзла? А, закалялась... и и-и, не оковирна! Та по жижках держалном—трісь! Зирк, а жінка вже й доїти мене йде. Хочу сказати: 
—Палазю! Це я. Що ти! А вона вже сідає... Тільки хотіла за дійки вхопитися, а я й прокинувся... Так повірите, мокрий увесь. 
Перехрестився, та оце тільки вам і розказав... 
Обмажу на зиму хлів, обкладу соломою, прироблю двері. А то хай йому абищо.
 Ага?!
