До 30-річчя з дня смерті Лесі Українки
Київ. — Цього року вся Україна в єдиному сумі відзначає 30-річчя з дня передчасної смерті геніальної української поетеси Лесі Українки (Ларіси Косач). В зв'язку з цим, в Києві утворено ювілейний комітет в складі доц. Базилевського М. Ц. (голова) доц. Жовтобрюха М. А., О.М.Лисенка, арт. І. Л. Сагаковського і Пожарської. Ювілейний комітет 29. 8 у приміщенні Міськуправи влаштовує великий вечір-концерт, присвячений творчості Лесі Українки. В концерті приймають участь найкращі мистецькі сили консерваторії, Українського Драматичного Театру, Українського Театру Музичної Комедії, українська хорова капела під диригуванням Н.Ф.Городовенка. Крім того, влаштовується окреме наукове засідання в Будинку вчених, де будуть зачитані реферати, присвячені окремим проблемам творчості поетеси.
