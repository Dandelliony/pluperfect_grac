[...] Тепер про мовний. Кажете, що правоб. селянин дуже добре знає слово мовний-говіркий і тим не можна надавати цьому слову другого значіння. Ні! Літературня мова часто й густо надає якому нар. слову ширше значіння чи додає до того, яке воно вже має, друге значіння. Од цього не втечеш ніяк — хоч як там мудруй, і в кожній мові безліч можна знайти прикладів цього. Не буду їх наводити; бо кожен легко знайде їх сам. Перед цим нема чого спинятися і несила, коли хочемо виробити літерат. мову.
 
Ваша друга увага, що я становлю правило: коли іменник має два значіння, то й приложник од його теж мусить мати два — не зовсім відповідна. Я не становлю цього правила, і якщо сказав: мусить, то беру це слово назад і кажу: може мати. Дозволю й собі пояснити прикладами з рос. мови. Ось вони:
 
1) Наклонность має два значіння:
1) похилість 2) нахильність до чого. Од цього ім'я приложник наклонный теж має такі самі два значіння: 1) похилий ("наклонная плоскость") та 2) нахильний до чого.
 
2) Наливка = 1) відомий напиток з горілки — вистоялка на ягодах. 2) Наливання. Так саме й приложник наливочный — 1) "наливочный вкусъ" 2) "наливочное животное".
 
3) Опытъ = 1) досвід 2) спроба. Приложник: 1) "опытный человекъ", 2) "опытная физика".
 
Таких прикладів можна б знайти і далеко більше не в самій рос., але і в укр. мові. І, як бачите, це ні трохи не перешкода вам зрозуміти, що воно опытный человекъ, а що опытная физика. Так саме може бути й словом мовний". Форма мововий була б справді відповідніша, ан, як самі кажете, нечупарна, — то яке ж я злочинство роблю, коли кажу мовний = языковый ? Адже ніякого каламбуру не виходе з того (Ви цього боїтесь), що кажуть повна діжка і повна рожа? будеш битий і битий таляр? звичайна річ і звичайна дівчина? etc. etc. Так через віщо ж така неласка до мовного мотлоху? Не розумію і — не іронізуючи, пойміть земляче, віри, просю вияснити через віщо це?
 
[...] Що Школ. — К. — я знав і теж дивувавсь...