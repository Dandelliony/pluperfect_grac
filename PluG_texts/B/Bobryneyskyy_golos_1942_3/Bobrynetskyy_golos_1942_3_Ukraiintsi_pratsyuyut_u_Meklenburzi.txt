УКРАЇНЦІ ПРАЦЮЮТЬ У МЕКЛЕНБУРЗІ
Добрі життєві умови і для східніх робітників у Райху, що прибули сюди та працюють зараз в сільському господарстві та в індустріальних виробництвах. Здорові життєві умови та людське відношення до робітників, що прибули на роботу в націонал-соціалістичну Німеччину, з'являються необхідною умовою для високої продуктивності праці. Ось той принцип, на якому заснована праця в Німеччині. У Мекленбурзі працює багато дівчат та жінок українок. За допомогою перекладача ми звернулися до однієї жінки, чому вони всі ходять босоніж. —„Вже три роки,—так приблизно відповіла жінка,—не бачили ми взуття. Працювала я контролером, одержуючи 100 крб. на м-ць та жалюгідний пайок. Черевиків на такий заробіток не купиш, бо вони коштують 600 крб. Зрозуміло, що з таким заробітком далеко не підеш". З такої розмови нам стало ясно, чому її пожитки складалися з одного маленького вузлика. На одному з виробництв Мекленбурга ми знайшли ще 30 східніх робітників, між якими було кілька подружжя. Управитель двору запевнив нас, що всі вони працюють добре й дуже вдячні німецькому господарчому керівникові за такі дрібні турботи за них, що кожному німцеві вони самі собою зрозумілі. Цілком стає зрозуміле, що робітники, які прибули до Райху, раді, що вирвалися з Совєтського „раю“, зазнавши в ньому нелюдських страждань та поневірянь. Тепер вони щасливі, що можуть тут спокійно працювати. Робітники-українці добре харчуються в їдальнях, що розташовані тут же на виробництві. По приїзду їх сюди, вони одержали ялове м'ясо, за що були вдячні їхньому виробничому керівникові. Спальні приміщення— зразкові. Подружжя одержують окремі квартири. Кожного дня одна з жінок залишається в будинку, прибирає квартири та варить обід для всіх, що живуть тут. Вербовщик робочої сили м. Єссеніци розповів, що завербовані ним 153 чоловіки й 104 жінки виявили себе на роботі своєю щирістю, старанністю та чемністю. Для них теж створено гарні життєві умови. Був час обіду, коли ми прийшли на одне з виробництв. Перед нами відкрився мальовничий пейзаж. Всі 250 східніх робітників і робітниць йшли до своїх житлових бараків обідати. Багато жінок-українок було в білих хустках, по них ми й пізнавали пізніше робітниць-українок. Під час обіду кинули ми погляд на їхні гуртожитки. Там був чудовий порядок і чистота, кожному відведено окреме ліжко, яке робітником чи робітницею приймається за цінний дар. Під час роботи ми мали змогу розгледіти обличчя більшості робітників та робітниць. Жінки в переважній більшості-темноволосі, чоловіки також. Всі справляють гарне вражіння, хоч на їх обличчях можна прочитати залишки трагічних переживань, що їх зазнано в Совєтському „раї". Робота кипить в їхніх руках. Дівчата й жінки своєю красою нагадують Євиних дочок. Помітивши, що їх будуть фотографувати, причісуються, з усмішкою кінодіви дивляться на фотографа. Прощання з цим табором надовго лишиться в нашій пам'яті. Як тільки жінки пообідали, вийшли з гуртожитку, зібралися разом у велику групу, і заспівали пісню своєї батьківщини. Одна, дві дівчини заспівують пісню, її підхоплює хор цілого гуртожитку, і сумна мелодія охоплює ввесь табор. Приєднуються до хору й чоловіки, а ті, що не співають, стоять поруч і думками летять в рідну батьківщину. На одному з заводів Німеччини працюють робітники, що в переважній - більшості приїхали сюди з: Києва та Харкова. Завод дав їм квартири німецьких робітників, які пішли до війська. Кожна квартира складається з 3-х кімнат: спальні, столової та ванної кімнати. В кожній столовій кімнаті є радіорепродуктор. Чоловіки й жінки в час | вільний від роботи зможуть слухати радіопередачі. Разом з робітниками зайнятих східніх областей працюють в Німеччині й лікарі-українці. Їм належить повсякденне піклування за здоров'я своїх земляків. Так живуть українці в Німеччині, вони щасливі й задоволені, а тому дякують за це гарною працею.
