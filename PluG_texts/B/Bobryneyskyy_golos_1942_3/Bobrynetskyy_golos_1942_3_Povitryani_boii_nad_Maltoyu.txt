ПОВІТРЯНІ БОЇ НАД МАЛЬТОЮ
У впертих повітряних боях над островом Мальта німецькі мисливці збили без власних втрат два британські літаки. Легкі німецькі морські воєнні сили біля фляндрійського побережжя вдарили на одну групу британських швидкохідних човнів. Один винищувач мін затопив одного ворожого човна, інший човен запалено та затоплено. Інші британські човни поцілено артилерією у боях на невелику віддаль. Виключно дрібні шкоди спричинили розривні бомби, скинені одиночними британськими літаками під час денних нальотів на західню Німеччину. Населення мало втрати. Виникли знищення та шкоди від пожеж переважно у житлових кварталах та загальних будинках. Збито шість налетівших літаків.
