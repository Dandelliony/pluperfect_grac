Бойова база першого ступеня
Вже кілька тижнів англійська та американська преса ламає собі голову над питанням, що робитиме літом Німецьке Військове Командування на Сході. Там обговорюється кожний німецький прояв наступу або відступу. Таким чином довкола німецької  літньої стратегії постало багато дискусій, на які Берлін дивиться спокійно. Цими дискусіями вороги держав Осі виявляють власну нервозність і мимоволі підтверджують, що Німецьке Військове Командування і цього року теж має змогу здійснювати свою стратегію на Сході за виробленим планом. Ці дискусії ворогів йдуть лише на користь Німецькому Військовому Командуванню. Це доказ того, що Німецьке Верховне Командування тепер, як і раніш, тримає всі козирі у своїх руках. Вороги мають дуже багато припущень що до німецької тактики на Східньому фронті. Але найбільш їх цікавить (як Москву так Лондон) питання, чи німецькі східні армії також цього року наступатимуть? Якщо так, то все ж таки залишається нез'ясованим питання, де саме, в якому пункті величезного фронту на цей раз ударить грім. Інші займаються питанням,чи німецьке командування в цьому році приділятиме більшу увагу на оборонну війну, дозволяючи більшовикам і далі, як вони це роблять уже кілька місяців на Кубанському причілку, насту пати на залізний фронт німецьких і союзних військ та проливати кров у цих боях. Усе це покрито густим туманом. Але вороги також не забувають, що й тогорічний німецький наступ на Горішньому Дінці, що знищив весь совєтський Південний фронт, розгорнувся тільки на початку липня. Якщо в цьому році на Сході не сталося нічого особливого, то це ще не означає, що і в наступних місяцях не прийдуть якісь несподіванки. Але з цієї непевності та з цих побоювань ворогів зовсім ясним стає одне: там починають розуміти, що колишні дуже сприятливі для советів шанси, які дала їм Остання зима після бою за Сталінград, минули безповоротно й назавжди. Фронт німецьких і союзних військ між Льодовим океаном і Азовським морем і далі на південь на Кубанському причілку—стоїть так певно і непохитно, що ніякий совєтський наступ, хоч скільки б ворог не кидав у вогонь людських і матеріальних жертв, не зможе цього фронту захитати. При цьому не можна нехтувати також ударами німецької повітряної зброї по совєтському запіллі. Наприклад, місто Курськ зазнало страшних літунських нападів за весь час війни на Сході та які сильно пошкодили головні центри совєтського постачання. На ленінградському терені німці теж довели, що оборона головних ліній ще не означає відмовлення від активності. Вже кілька тижнів німецькі далекобійні гармати обстрілюють військові об'єкти Ленінграду, а німецька повітряна зброя бомбардує місто і робить життя, в цьому для советів страченому місті, неможливим. Факт, що дальший розвиток боїв на Сході тепер, як це було й давніше, покритий непроглядним туманом, ще збільшує нервозність ворогів, бо вони знають, або принаймні догадуються, які нечувані зусилля зроблено в центральній Европі на початку цього року, щоб змобілізувзти всі сили для переможного, закінчення цієї війни. Слова „укріплення Европи" набрали сили. Також в таборі ворогів Держав Осі ні на хвилину не піддаються ілюзіям, що Европа—це, мовляв, обложена фортеця. Бо Европа з своєю повною мобілізацією збройних сил, справді, являє собою бойову базу першого ступеня, яка має змогу не тільки оборонятися від усяких нападів, але й навпаки, коли не буде потрібно, сама зможе завдавати рішучі удари, аж поки ворог втратить охоту втручатись до європейських справ. 
