              В РАЙХУ ПРАЦЮЄ ПОНАД 12 млн. ЧУЖИНЦІВ
Гауляйтер Заукель і Райхсміністр Шпеер пода ли недавно імпозантні числа про німецький робочий потенціал. Від самого початку війни число робочих сил у Німеччині постійно зростало. Тоді як Німеччина в першій світовій війні спливала кров'ю серед ворожого оточення в наслідок недостатку робочих сил, то сьогодні поставили народи цілої  Европи свої робочі сили для німецького озброєння. У якому розмірі допомагає Европа в цій ділянці здобути перемогу, показують числа, які подають інформацію про набір чужинців до праці в Райху. Тоді як на початку війни включено до німецького господарства тільки 500 000 робітників з закордону, то цей набір збільшився на терені Райху до кінця травня 1943 року і піднявся до 12,1 мільйона включно з полоненими. При цьому не зараховано великої кількості закордонних робочих сил і полонених, які працюють поза тереном Райху, наприклад, на терені воєнних дій. Для збройового господарства з'єднано в 1941 році 1,3 мільйона робочих сил, в 1942 році — 2,8 мільйона, а до квітня 1943 року — 1,2 мільйона, значить разом  — 5,3 мільйона робочих сил. До цього доходять ще мільйони нових сил, які в ширшому розумінні також знаходяться на службі збройового господарства, напр., у гірництві, у промисловості, в організації Тодт, або легіонів Шпеера. Також для сільського господарства приєднано від 1941 року близько 4,5 мільйона німецьких і закордонних робітників.

