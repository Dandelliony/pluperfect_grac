                                       Як зберегти себе від сухот
Більшовицьке панування, визиск українських народніх мас підточили життєву міць нашого народу.  Це стверджує статистика хворобна Україні, Сухоти та інші, хвороби міцно вкорінилися серед нашого люду. А тут ще прийшла війна, що грізною хвилею прокотилася через нашу країну та й зараз ще точиться на українських землях. От же не дивно, що ми стоїмо перед небезпекою ще більшого поширення хвороб... Тому необхідно серед наших людей поширити бодай основні конечні правила, яких треба дотримуватися, щоб зберегти здоров'я. Лікуватися тепер важко: недостача лікарів, брак ліків, дорожнеча і т. д. Тому треба дбати, щоб свідомо зберегти себе від хвороб. Населенню мусить допомогти в цім своя преса, що стоїть на варті й пильнує про потреби своєї нації. Туберкульоз, або сухоти—одна з постійних і найбільш розповсюджених хвороб. Це вона передчасно забрала від нас такі творчі й славні постаті, як П. Куліш, Леся Українка, Степан Руданський, В. Грінченко, В. Доманицький та багато інших. Як лікувати хворого — це вже справа лікаря й лікарні чи санаторії. Багато людей і не підозрівають, що вони носять небезпечні бацили хвороби. Розповсюджують їх тим, що плюють на підлогу, на сходи, на землю. Харкотиння чи слина висихає й розноситься з порохом. Тому першою ознакою вихованої пристойної людини є: не плювати на підлогу. Для цього мусять бути плювальниці. Коли ж кашляєте, то закривайте собі рота хусточкою. Часто купайтесь, обличчя й руки мийте милом та чистьте свої нігті. Майте свій рушник, своє ліжко. Не цілуйте нікого й не дозволяйте себе цілувати. Дуже не здоровим є звичай цілувати руку. Нищіть мух, що сідають на харкотиння, нечистоту, а потім, літаючи, розносять всюди пошесть. Урядовці, робітники, що працюють по канцеляріях, по фабриках та заводах, мусять вільний час провадити на вільнім повітрі, на сонці. Плекайте забави, гри, спорт. Пам'ятайте, що сухоти—хвороба темних і поганих по мешкань. Коли починаєте кашляти й кашель не минає, то зверніть на нього увагу. Особливої уваги заслуговують діти — це надія нації. Не дозволяйте їм відвідувати помешкання, де лежить хворий на сухоти. Забороняйте дітям класти пальці й речі в рот, особливо речі з чужих рук. Наші села хай пишаються дитячими притулками, де діти діставали б належну опіку та привчалися б до розумового й здорового поводження. Сільська громада хай не шкодує видатків на влаштування спортивних майданів. Зараза гине від сонячних променів. Сонне, вільне повітря, здорова харч—це головне лікування й запобігання сухотам. З харчів найкращі прості, але поживні: яйця, масло, сметана, молоко (від здорових корів чи кіз). Дуже корисне кобиляче молоко. Уникайте гострих страв та тютюну. Час-від-часу хай вас докладно огляне лікар. 

