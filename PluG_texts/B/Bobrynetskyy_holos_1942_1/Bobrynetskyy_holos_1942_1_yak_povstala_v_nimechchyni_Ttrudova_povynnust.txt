ЯК ПОВСТАЛА В НІМЕЧЧИНІ ТРУДОВА ПОВИННІСТЬ?
Думка про трудову повинність повстала з Німеччині зараз же після світової війни, коли, після демобілізації, багато робітників опинилися без роботи, і треба було для них цю роботу знайти, тодішній демократичний уряд Німеччини зовсім цим не цікавився, але вже незабаром, завдяки приватній ініціативі, частину безробітної молоді пощастило влаштувати на сільсько-господарських роботах. Ідею трудової повинности підтримували насамперед праві німецькі круги, як союзи Молодо німецького Ордену Штальгельму {Сталевого шолому), союзи Молоді та інші. В 1925 р. зорганізовано перші студентські, а в 1928 р. вже загально - національні табори праці (робітники, студенти, селяни). Уряд все ще не хотів ввести обов'язкової трудової повинности, під натиском загалу він визнав добровільну службу праці й погодився давати їй грошову допомогу, припинивши виплату допомоги тим безробітним, що зголосилися до праці. В 1932 р. був уже призначений окремий державний комісар і отримав на це відповідні кошти. Не треба додавати, що згадана добровільна служба праці була мало не цілком у руках націоналсоціялістів. 
Нова, націоналсоціялістична Німеччина, вбачала в службі праці не якесь „конечне зло", що було наслідком господарської кризи, але одним з найкращих засобів національного виховання. 1-го травня 1933 року, отже в день „свята національної праці", Фюрер так з'ясував завдання й ціль Служби Праці: „Нашою незламною волею є; кожного німця, хто б він не був, бідний чи багатий, син ученого чи фабричного робітника, наділити, бодай раз у житті, фізичною працею, щоб він її пізнав і, щоб, слухаючись, вчився наказувати. Ми не думаємо поборювати марксизм тільки поверхово. Ми вирішили вирвати його з корінням і цим самим звільнити від духовних колізій покоління, що прийдуть по нас. Фізичні й розумові робітники вже ніколи не повинні у нас ворогувати. Тому ми з корінням вириваємо пусту гордість, якої так легко деякі люди набираються, яка каже їм дивитися з погордою на тих товаришів, що „тільки" стоять за варстатом, при машині чи за плугом. Але не тільки фізичну працю мусить пізнати кожний німець. Кожний ремісник і фізичний робітник мусить знати, що й розумова праця потрібна. Тому ніхто не має права вважати себе за кращого й дивитися на другого з погордою. „Бо немає кращих і гірших,—є тільки такі, що краще й гірше працюють, незалежно від того, чи в фізичній; чи в духовній ділянці". 
Служба Праці витворила серед німецького народу зовсім нові вартости. Кожний молодий німець мусив перед війною з лопатою в руках кілька місяців працювати для свого народу. Під час служби праці спільно жили й спільно попліч працювали робітники, селяни, студенти. Праця, яку вони виконували, мусила бути загально-корисною, мусила беспосередиьо служити всій національній спільноті. Німеччина потребує хліба, і той хліб вона відвойовує у природи силою, знанням. Німецький робітник  силою, шмат за шматом, видирав у Балтійського й Північного морів землю для ріллі. Там, де ще недавно бушувало море, сьогодні стоять уже цілі нові селища з розлогими ланами. Фрідрих Великий говорив колись: „Хто доведе до того, щоб на місці, де росте один колос, виросло два, той зробить для свого народу більше, ніж полководець, що виграв великий бій“. Ці слова стали ідейною основою німецької Служби Праці, відзнака якої—лопата у війку з колосків. 
Сьогодні не тільки в самій Німеччині, але й у всіх країнах, що їх, обороняючи Європу, взяла під свою опіку німецька зброя, можна бачити молодих людей не лише з гарматами та скорострілами, але й з лопатами. Вони будують дороги, допомагають при обробці полів, будують канали, нові оселі, направляють зруйноване, будують нове. Де сьогодні працюють німецькі робітники, чи в Німеччині, чи в Норвегії, чи під Ленінградом, в Україні, чи в Криму, в Африці, чи на Атлантійському побережжі, разом з ними є Німецький фронт Праці, що піклується ними, дбає за їх особисте життя й допомагає їм розгорнути всі їхні сили. Не дивно, що за прикладом німецької Служби Праці сьогодні пішли майже всі європейські народи.
