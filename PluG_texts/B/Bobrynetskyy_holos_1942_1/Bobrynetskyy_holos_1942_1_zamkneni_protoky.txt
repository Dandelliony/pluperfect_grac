ЗАМКНЕНІ ПРОТОКИ
Поважну ролю в таємному англо-совєтському договорі відограє питання морських протоків. Завжди, коли Москва переслідувала імперіалістичні цілі, на першому плані стояло питання, як здобути вихід з Чорного моря в Середземне, як заволодіти проходом через Босфор та Дарданелb. Московські владарі завжди поглядали заздрісним оком на Золотий Ріг. Вони завжди мріяли поширити своє панування аж до Царгороду, і в цьому червоні царі тільки наслідують своїх попередників— білих царів. Всім відомо, який натиск останніми роками робила Москва на Болгарію. Напад на Румунію й загарбування Басарабії— це був тільки перший крок на шляху до виконання далекосяжного плану, що тепер, завдяки таємному договору з англійською плутократією, став усім відомим. 
Ми ще добре пам'ятаємо: криваві бої за Дарданели під час першої світової війни. Тоді англійцям не пощастило, і вони зазнали під Галліполі одної з найтяжчих своїх поразок. Саме сьогодні треба згадати, що ніхто інший, як Чєрчіль, відповідає за тодішню галліполійську аферу. Його дилетанство в військовій справі вже тоді привело до катастрофи. Тодішня спроба англійців безпосередньо зв'язатися з своїм російським союзником через протоки коштувала їм багато крові й великих жертв у кораблях. 
Тепер становище англійців в Середземному морі ще гірше, ніж за першої світової війни. З того часу, як німці забрали остров Кріт, а Егейське море цілком зачинене, англійці й думати не можуть про якийсь напад на протоки. 
Стратегічні труднощі у здобутті Дарданелів—очевидні. Треба знати, що ця протока має 65 кілометрів довжини, а завширшки не більше шести кілометрів, найвужче ж її місце—тільки 1900 метрів. Що ж до Босфору, то берег його тягнеться на ЗО кілометрів, а ширина в одному місці тільки 550 метрів. 
У цю війну англійці мають чимало турбот, але найбільша з них де питання, яким шляхом довозити військовий матеріал своєму большевицькому союзникові, що без кінця його вимагає, Довіз через Льодовий Океан—непевний, бо німці обсадили ввесь берег Норвегії й німецька фльота контролює тамошній морський шлях. Постачання через Далекий Схід ледве чи можна брати під увагу, а Дарданелл та Босфор і за цієї війни залишаються зачиненими для постачання Совєтському Союзові. Крім цього большевики втратили Севастопіль, а разом з ним втратили своє значення й їхні порти і військові сили на Чорному і морі. Отже стратегічні успіхи німців та їхніх союзників ; зробили становище Совєтов на Чорному морі цілком безнадійним.
