Підготовка бджолосім’ї до зимівлі.
Бджільництво на Україні має велике народногосподарське значення не тільки в відношенні продуктів меду й воску, а також і в справі підвищення врожайности цілого ряду садових і польових культур. Із любительського заняття бджільництво дуже швидко перетворюється в галузь великого господарського значення. Необхідно в самий короткий термін забезпечити піднесення бджільництва і підвищення його продуктивности. Основною й вирішальною умовою в досягненні цієї мети з'являється застосовування останніх наукових методів роботи. Тут ми подаємо досвід роботи по підготовці бджолосім'ї до зимівлі.
Зимівля бджіл є дуже відповідальний час на пасіці, а через те, що наслідки зимівлі в більшій мірі зале жать від того, якої сили підуть у зимівлю й з яких бджіл по віку будуть скла датися бджолосім'ї, кожний пасічник повинен раніш, з середини літа, починати готувати бджіл до зими.
Відомо, що чим більше буде в сім'ї молодих бджіл, які не витратили своєї енергії під час літніх робіт, тим легше такі сім'ї перезимують. Одночасно треба від мітити, що молоді матки закінчують кладку яєць восени пізніше, ніж матки старі; отже, у вуликах з молодими матками підуть в зиму більше молодих бджіл. 
Після головних взятків треба якнайкраще утепляти вулики з бджолами, бо у погано утеплених вуликах матки після взятки кладуть менше яєць і раніше припиняють червлення. Дуже велике значення має гарне утеплення вуликів восени ще й тому, що бджоли на пасіці в останній тиждень перед тим, як поставити їх у зимівник, більше з'їдають їжі в холодних вуликах, в наслідок чого кишечник їх навантажується більше, ніж у бджіл у теплих вуликах. Якщо на пасіці спостерігається понос, то він буває в першу  чергу в холодних вуликах.  Тому кожний пасічник повинен якнайкраще утепляти з усіх боків бджолосім'ю. 
Крім того для доброї зимівлі дуже важливо використовувати теплі дні для пізнього обліту бджіл. Часто через дощі бджоли довгий час не мають можливости облітати на пасіці, у них за цей період в кишках збирається багато калу. Навіть пізно восени бувають один-два ясних дні, коли на годину-другу встановлюється така температура, при якій бджоли можуть політати й звільнитися від калу. Але в цей час життєдіяльність бджіл понижена і, якщо їх не потурбувати, вони не вилітають з вуликів для обліту. Тут пасічник повинен прийти на допомогу бджолам. Він з димарем у руках може потурбувати декілька рамок у гніздечку кожної бджолосім’ї, стурбувати всю пасіку, а стурбовані сім'ї швидко піднімуть температуру в гнізді, після чого починається дружний обліт. Внаслідок цього всі бджоли облетяться, звільняться від зібраного калу й легше перенесуть зимове навантаження кишечника. 
Якої сили бджолосім'ї повинні піти на зимівлю? У гарному зимівнику під час зимівлі матки не кладуть яєць або, як і починають червлення, то перед виставленням. Тому вихід молодих бджіл починається після виставлення вуликів із зимівника. В цей період якраз буває нестійка погода; удень температура іноді піднімається до 15 градусів тепла, а вночі спостерігаються навіть приморозки. Якщо в цей час та або інша сім'я буде кволою, тому що вона взимку пішла маломіцною, то вона з весни неспроможна буде вивести достатню кількість молодих бджіл на зміну умираючих і далі буде дуже повільно розвиватися. Відмирання бджіл у кволій сім'ї весною відбувається швидше, тому що кволі сім'ї для підтримування необхідного тепла в вуликах під час зимівлі витрачають, більше енергії, ніж сильні сім'ї, і не можуть підтримувати необхідної температури (35-°) для виведення діток. Все це приводить до того, що кволі сім'ї не встигають до початку головного взятку виростити максимальну кількість бджіл, а тому і не дадуть належного прибутку. Тримати кволі сім'ї на пасіці не тілки не корисно, а навіть шкідливо для всієї пасіки, бо кволі сім'ї легше підпадають різним захворюванням, і крадіжки виникають завжди з кволих бджіл. Середньою сім'єю вважається така сім'я, яка займає мінімум шість повних вуличок у вуликах на рамку Додано-Блатта, а більше міцною,—-яка займає одинадцять уличок з додановською рамкою. Таким чином пасіка, в якій міцні сім’ї від шести до одинадцяти вуличок бджіл, можна вважати гарно підготовленою до зими, якщо в той же час у сім'ї буде багато молодих бджіл. 
Молоді матки й молоді бджоли забезпечують успіх зимівлі. Тому дуже важливо, щоб до зими у вуликах було більше молодих бджіл, їх буває більше в сім'ях з молодими матками. Важливо це ще й тому, що молоді матки і на слідуючу весну будуть більше класти яєць, ніж старі, і сім'ї з молодими матками будуть сильніші, ніж з старими. Тому кращі пасічники не тримають маток старіше двох років, а більшість навіть міняють їх щороку. 
Отже, міняючи старих маток на нових, утворюючи кращі умови для зимівлі бджіл, підготовляємо пасіку не тільки до зими, але й до весни.
ТОЛМАЧОВ
