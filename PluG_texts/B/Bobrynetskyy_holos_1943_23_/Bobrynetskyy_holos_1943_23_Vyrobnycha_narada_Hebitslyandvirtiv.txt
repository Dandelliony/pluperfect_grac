ВИРОБНИЧА НАРАДА ГЕБІТСЛЯНДВІРТІВ У МИКОЛАЄВІ
Миколаїв.—Хто знає працю ляндвірта та ознайомлений з її розвитком на українських просторах, для того такі виробничі наради гебітсляндвіртів є завжди новими переживаннями. Кожна з тих нарад являється кроком вперед. Кожний раз стають перед очима нові зібрані досвіди, які мають напрямне значення в майбутньому плануванні. Рік тому все таки треба було ще давати розпорядження з дня-на-день та імпровізувати в цілком протигосподарському дусі, то тепер щораз більше мають значення і застосування правила господарського виробництва. Таке було загальне враження, що його зробила виробнича нарада гебітсляндвіртів генеральної - округи, яка була скликана головним відділом харчування і сільського господарства в місті Миколаєві кілька днів тому. Генеральний комісар обергруппенфюрер Опперман, який прибув з нагоди відкриття наради, у своїй промові подякував гебітсляндвіртам за їх працю під  час весняних польових робіт, що мали повний успіх. Указуючи на те, що Україна і лише Україна являється своїм сільським господарством вирішальною для війни, закликано їх до чіткого виконання обов'язків і в майбутньому. У своєму рефераті про набір до праці в генеральній окрузі підкреслив також керівник головного відділу праці першочергову потребу набору сільсько-господарської робочої сили. Але кожний, хто дає робочу силу, мусить бути свідомий того, що напружене, положення праці вимагає використання всієї робочої сили ощадно, з повним навантаженням кожної працездатної людини. Керівник відділу продукції говорив, що завдання майбутнього в ділянці сільського господарства треба поставити під гаслом: „Господарське виробництво — це козир!»  Після того, як до цього ми послуговувалися імпровізаціями, треба вже зараз почати планування господарства. Проблема достатнього забезпечення худоби кормом показала, що треба зробити докладний облік тваринництва з метою повного забезпечення його кормом. У зв'язку з цими принципіальними питаннями говорив надрадник військової адміністрації др. Зоммеркаммп, керівник відділу при Райхскомісаріаті в Рівному. Виробничо - господарські питання були порушені також в рефераті про планування та набір до праці в південно-українському сільському господарстві. Не менш цікавий був і другий реферат про організацію годівлі худоби, про розбудову годівлі взагалі, а також про збільшення тяглової сили у зв'язку з вирішенням кормового питання. Далі порушено питання про заготівлі, техніку сільського господарства, новий земельний лад та його поступове здійснення і т. д.—показали всю повноту проблем, з якими провідники сільського господарства - не тільки зустрічаються, але й, не дивлячись на всі труднощі воєнних умов, кожного разу мусять з ними справлятися. На закінченні першого дня наради говорив керівник політичного відділу генерального комісара про питання керування людьми так, як цього вимагають обставини праці керівників сільського господарства. Другий день виробничої наради з радістю привітали всі учасники, бо він був присвячений практиці, на яку поїхали гебітсляндвірти на навчальні відвідини до деяких господарств. Гебітсляндвірти відвідали досвідну станцію вирощування рослин „Айстри", досвідну станцію в Чорнобаївці, де показано кілька спроб усякого роду, добір сортів, кліматичні дані, час посівів і т. д. — ту пильність, з якою німецький ляндвірт невпинно намагається проникнути в таємниці цього господарського простору, щоб створити собі декілька загальних правил. Бо тільки на постійних спробах можна набути знання, що потрібне ляндвіртові для осягнення найвищої продуктивності. Господарство вирощування насіннєвих культур у Шевченковому показало учасникам працю одного наукового робітника, який невпинно намагається покращити й збагатити сорти збіжжевих культур, щоб потім дати основний ключ для розбудови українського сільського господарства, бо посіви повинні мати ще більшу відпорність на холоди, засухи, тобто давати більший урожай,' щоб досягти такого збору, як у Німеччині. Державний маєток Радземля показав, як німецькі ляндвірти уявляють собі майбутнє господарство в Україні. Довгим наполегливим зусиллям зібрано тут череди та збільшено їх тваринами з Німеччини, які являються яскравою протилежністю до місцевих. Лад і порядок у дворі, що його завів німецький керівник сільського господарства, нагадує собою німецьке підприємство. Усіма силами ведеться тут праця, щоб це господарство при доброму забезпеченні кормом розбудувати як клітину краєвої годівлі худоби, Тут знаходимо зразкову годівлю рогатої худоби, коней, овець, свиней. Це господарство може колись стати годівельним закладом всієї України. Наступного дня обмірковувалось питання організаційного характеру. У кінцевому слові підкреслив керівник головного відділу ще раз значення завдань гебітсляндвіртів, що є вирішними для війни. „Я мушу ще раз підкреслити,— говорив керівник головного відділу, — що нашим першим завданням, а особливо завданням гебітсляндвірта — стати керівником людей. У невідступній твердості проти себе самого треба завжди давати приклад. Ніколи не можна від других вимагати того, що ми самі не хочемо або неспроможні дати. Тільки таким способом можна виконати завдання, які нам всім поставлені. Технічні та фахові знання являються тільки передумовою нашої праці, так само як досвіди, що їх ми невпинно мусимо збирати. Похвали дочекається наше діло тільки через здібність, через наш особистий приклад захоплювати людей до праці та виконувати обов'язку так, як сьогодні вимагають заради вояцької постави від кожного німця, не дивлячись на особу, і зокрема вимагають цього ж самого від кожного керівника сільського господарства".
