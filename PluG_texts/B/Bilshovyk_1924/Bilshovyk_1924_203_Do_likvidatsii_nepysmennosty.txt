До ліквідації неписьменности. 
ДО ВСІХ ЖИТЛОВИХ КООПЕРАТИВІВ М. КИІВА.
Вважаючи ліквідацію неписьменности (до 10-ої річниці резолюції, в згоді з заповітом Ілліча) між населенням за найбільш важливе завдання біжучого менту, що є щільно звязаним з господарським відродженням країни і вимагає напруженої і планомірної роботи всіх без винятку партійних, радянських, професійних і громадських організацій, Губернська Спілка Житлової Кооперації звертається до вас з тим, щоб: 
1) Негайно виділити (разом з ДККК) особливого уповноваженого для організації осередку Т-ва Сприяння ліквідації неписьменности та малописьменности ім. Б. І. Леніна (про мету осередків див. «Пролетарскую Правду» і «Більшовик» від 24-го серпня і «Вістник Київського ГВК» від 30-го серпня ц. р. 
2) Перевести агітацію за вступ трудящих і особливо членів їхніх родин до Т-ва (вступний внесок не менш за 10 коп., членський внесок 5 коп.). 
3) Про вступ до Т-ва житлокоопів, як юридичних членів. Вступний внесок рекомендується визначити в розмірі 1/2% кошторису і членський від кожних 100 карб. - 25 кап. (неповні 10 карб, рахувати як повні). 
4. Допомогти організованим Бюро участкових осередків організувати лікпункти для ліквідації неписьменности і малописьменности, а також для обліку неписьменних і малописьменних. 
5) Переводити як найширшу агітацію для ліквідації неписьменности та малописьменности (загальної і політичної) на протязі всього періоду ліквідації. 
6) Взагалі, подавати по змозі допомогу лікнепові і Т-ву агітацією та активного роботою. Що-місяця не пізніше 5-го подавати звіт про роботу до Оргбюро (Комунвідділ, кімн. ч. 306). 
Оргвідділові, Райінструкторам, Президії Райнарад, Культбюро й окремим уповноваженим допомогти всіми можливими засобами переведенню в життя вищезазначеного обіжнику. 
Голова Спілки Житлокооперації Мень. 
Зав. Оргвідділом Спілки Ободинський. 
Секретар Оргвід. (підпис). 
Міське Правління Т-ва Сприяння Ліквідації неписьменности та малописьменности ім. В. І. Леніна є певним у тому, що житлокооперативи, на чолі яких стоять тепер пролетарські елементи, допоможуть переведенню зазначеної вище кампанії і грошовою допомогою і активною роботою. 
Треба пам’ятати, що жадне підвищення продукції, а особливо соціалістичне є неможливим в умовах тої масової неписьменности, що існує в нас. 
Тому дружньо всі на боротьбу з темрявою, щоб „як найскоріше виконати заповіт Ілліча і викреслити цю ганебну сторінку нашої історичної спадщини. 
Голова Міського Правління Хомик. 
Секретар Губвиконкому (підпис). 
Голова Бюро Лікнепу при ЦКК Пашин. 
Член Міськради (підпис). 
Відповідн. Секретар Пекерський.