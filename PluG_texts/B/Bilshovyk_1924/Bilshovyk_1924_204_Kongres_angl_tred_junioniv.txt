Конгрес англійських тред-юніонів
ОСТАННЄ ЗАСІДАННЯ КОГРЕСУ.
ГУЛЛЬ, 6 вересня. Відбулося останнє засідання Гулльського конгресу. На ньому було одхилено резолюцію з пропозицією генеральній раді утворити вкупі з робітничою партією об’єднаний комітет для розгляду справи про вільний торг і протекційний тариф. Представник гірняків Кук виступив проти резолюції, критикуючи її з погляду інтернаціоналізму і сказав, що резолюція є спробою одтягти увагу робітничої кляси в бік інтересів національного торгу. Конгрес одностайно ухвалив таку резолюцію.. «Конгрес стверджує свої категоричні заперечення проти примусового арбітражу і зауважує, що не дозволить ні при яких обставинах ніякого втручання до права страйку». Що резолюцію вніс Джагерс і підтримував її Гарі Політ. Обміркувати, де буде скликано майбутній конгрес — доручено генеральній раді. Перевибори генеральної Ради, до якої увіходять 32 члени, привели до зміни 3-х членів, що не мало серйозного значіння: замісць представника чернорабочих Ейдея обрано Мура од прачешників. Замісць Томаса, що після торішнього конгресу став міністром обрано Марчбанка, колишнього голову національного союзу залізничників. Праця Конгресу характеризується відсутністю ентузіазму до робітничого уряду, теплим прийомом радянської делегації, кроком вперед на шляху до міжнародньої єдности.