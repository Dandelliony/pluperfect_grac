Огляд преси.
"ГОРОХОМ ОБ СТІНУ".
Маємо зразок американського, як взагалі капіталістичного правого суду і разом з тим яскравий приклад лицемірства лже - соціялістів. 
У статті „Теж американці, але по иншому приємлемі” лондонська „Дейлі Геральд” пише: „В 1919 році , коли оголошено було перемирря, в місті тому відбувся похід ветеранів війни і скінчився, як і завше в таких випадках буває, наскоком на робітничий клуб. Робітники захищалися і в наслідок цієї перестрілки 4-х, що нападали, було забито. Одного з робітників по звірячі оддали суду Лінча. 
Убивців робітника, звичайно, не тільки не було покарано, над ними не було навіть і слідства; за те 8 робітників за стрілянину, коли вони мусили захищатися, засуджено до каторги на 25 — 40 років. 
Такою була завше і є тепер жорстока воля безстороннього капіталістичного суду. Такий закон класової боротьби, непорушний в своїй жорстокій логиці. 
Цього не можуть зрозуміти тільки мідні лоби буржуазної демократії і не хотять зрозуміти лже-соціялісти, що й тепер не перестають захищати святість буржуазного „правого суду”, якої не існує. 
А ось і зразок цієї „безсторонности": 
„З того часу 6 народніх засідателів встигли прилюдно оголосити, що вони зробили так під впливом терору; що вони тоді були переконані в абсолютній невинности засуджених, які зробили це для самозахисту”. 
Це беззаконня, що голосно говорить за себе, ця нахабна росправа з робітниками в „демократичній” Америці вимагає від „робітничого” уряду. Англії захисту. 
Наївні люди. Не стане ж Макдональд псувати „дружби“ з „визвольцем Європи" містером Юзом, зза якихось там 7-ми робітників... Аджеж після всього — це „дрібниця”.