Робітниче і професійне життя
Продуктивність праці, зарплатня і робкор. 
(З докладу тов. Гринька на конференції робкорів).
Продуктивність праці є зараз самим важливим питанням в економичному й політичному будівництві нашої робітниче-селянської республіки. 
Цим питанням повинні цікавитись не тільки керуючі державні та партійні органи, а й широкі кола робітництва. Зараз продуктивність праці у нашій промисловости відстає від зарплатні. Отже, коли продуктивність праці відстає від зарплатні, значить зараз робітник не вироблює стільки матеріяльних цінностей, щоб окупити ту платню, яка видається йому за роботу. А через це, промисловість наша може опинитись в дуже прикрому становищі. 
Чому саме продуктивність праці зараз відстає від заробітньої платні? Причин до цього багато є. Головна з них, по-перше те, що робітник працює не всі 8 годин, які повинен працювати; по-друге, техничні недостатки у самому виробництві. 
Зараз робітник працює найбільше 6 годин, в середньому ж він працює 5 - 5 ½ годин замісць 8. Часто робітник не працює 8 ми годин через незалежні від нього причини, (недостача матеріалів і т. инш.) але дуже часто завдяки відсутности твердої виробничої дисціпліни. 
Друга важлива причина малої продуктивности праці — погана організація виробництва, часто через те, що той чи инший адміністратор, щоб не мати ніяких „неприємностів" боїться вимагати у робітників повної виробки встановлених норм. Взагалі, кожен фаховець (спец) не має змоги виявити свою ініціативу у виробництві.
Отже, щоб нам не стати перед фактом, коли наша промисловість не зможе далі працювати, ми повинні всіх заходів вжити для підвищення продуктивности праці, тоб то подбати, щоб робітник вироблював матеріальних цінностей хоч на кілька грошових одиниць більше, ніж він їх одержує у формі зарплатні. 
Як же робити треба, щоб перевести до життя це важливе завдання?
Перш за все треба впорядкували технично наше виробництво. В цьому напрямку ми багато зробили в порівнянню з недавніми роками після-військової (імперіялістичної і горожанської) руїни, але ще більше не зробили, ще більше нам зістається зробити. Треба в загально-промисловому, в загально-державному обсягові налагодити навантаження наших підприємств; намагатись робити так, щоб за одержуванням матеріялів для роботи не простоювати по півгодини в черзі біля фабричного складу матеріялів, а щоб вони були завше під руками. Друге, працювати повних 8 годин, тоб-то не відходити від варстака до завкому чи ще кудись, не скупчуватись для слухання ріжних байочок, що розповідають инші товариші, а працювати й думати частіш про те, чи не можна запровадити у виробництво своїми робітничими силами яких-небудь хоч найменших поліпшень. 
Нарешті, треба з повагою відноситись до спеціалістів, які хочуть працювати, але бояться виявити свою ініціативу тілько тому, що робітництво — «братва» підійме «волинку», тому що спеціяліст-адміністратор вимагає виробки норм. 
Яку ролю у всьому цьому повинен відогравати робкор? 
Робкор зараз уявляє собою у виробництві відповідальну особу. За робкором в більшости йдуть всі робітники. 
Тому, на обов'язку робкора повинно бути поширення ідеї підвищення продуктивности праці шляхом боротьби з бездіяльністю робітників, освітлювання у пресі марної витрати часу на ходанину та балаканину, правильної оцінки, в бік користности для виробництва, роботи того чи иншого спеціаліста. 
На робкорові великий обов'язок, — активно допомогти цілковитому відродженню народнього господарства, а тому, товариші робкори, до роботи, озброївшись пролетарською свідомістю.
Наша громадськість.
ПЕРЕВИБОРИ МІСЦЬКОМУ.
В клубі домових робітників Либеді гомін: сьогодні перевибори і відчит місцькому, який проіснував 6 місяців. 
Голова відчиняє загальні збори, президію з 5 тов.. що й ухвалюється одноголосно. 
На зборах присутні член ЦК і секретар спілки Робкомхоз. 
Голова місцькому в своєму докладі зазначив, що загальна праця до літнього сезону провадилася дуже гарно, а з першого червня робота культосвітня, лікнепа, й ріжних гуртків почала шкутильгати, з одного боку через те, що Губвідділ скоротив кошти культфонду, а з другого боку із-за непридатного помешкання. 
В останній час місцьком примушений був іти на поступки жилкооперації: зменшив платню на 5 карб, на ставку. 
Охорона праці за 6-міоячний термін мала великі досягнення, — переселено з підвалів в добрі помешкання 34 сім'ї робітників. В санаторії послано 3 робітн., дітей 5. До вечірньої школи послано 31 робітн., в профшколу 2, на робфак 2 робітн. 
Член ЦК Робкомгосп в своїй коротенькій промові зазначив, що зараз треба звернути перш за все увагу на жилкооперацію, і в цій справі повинно взяти участь все робітництво в першу чергу робітники будинків. 
Робітники в промовах визнали працю місцькому задовольняючою. Одноголосно приймається резолюція, в якій стверджується працездатність місцькому. До складу нового місцькому увійшло 5 комуністів і 2 позапартійних. 
До ревізійної комісії 3 партійних і 2 позапартійних. Робітники ще раз підкреслили, що під керуванням комуністів місцьком буде працювати на користь робітників, і потурбується за українізацію місцькому.
НАШ ВИРОБНИЧИЙ ГУРТОК. 
(Головні трамвайні майстерні Домбаля).
Вже давно, мабуть більш року, як у нас в майстернях був з‘організований виробничий гурток. З самого початку, як відомо праця в якому небудь новому ділі ведеться дуже ретельно. От так трапилося і з нашим гуртком. Він, одразу так енергійно взявся до праці, що иноді здавалося, що гурток буде мати дуже багато досягнень в своїй праці. 
Кількість членів гуртка на кожнім засіданні все збільшувалася, — збільшувались також і практичні вказівки що до поліпшення виробництва. Де кілька засідань та розгляд ріжних питань про реконструкцію машин, поліпшення становища підприємства, подавали надію на повний успіх. 
Але ж все це мало дуже короткий вік, на початку біжучого року гурток, через невідомі причини захворів а далі й помер. Залишився тільки один секретар його та де-кілька паперів, котрі свідчили про колишнє існування такого гуртка. 
Та останніми часами з цим гуртком одбулась нова зміна: вогонь тогорічньої праці знову запалав. 
Гурток роспочав свою працю знову. Вже відбулося кілька виробничих нарад, і товариші наші починають знову збіратись на його засідання. 
При найтіснішому звязку Завкому техничного персоналу, робітників та адміністрації, ми можемо сказати, що праця його на цей раз буде корисна та довговічна. 
Тепер, при відновленню своєї праці, наші робітничі наради принесуть багато користи на підприємстві: безперечно, в першу чергу буде підвищено виробництво. 
Необхідна допомога самих робітників. Ця допомога у нас є, тільки б перешкод з боку кого иншого не було.
Хиби, що слід виправити
ТЯГАНИНА У "БУХШВЕЮ".
Треба було мені придбати одіж на зиму. Написав я заяву до місцькому, місцьком поклав резолюцію „одпустіть". Рахівник пише бухгалтеру «виписать ордера» — і я готов. Діставши ордера, я пішов у нашу лавку, в лавці був дуже малій вибір; і мені порадили піти у „Москвошвей", що на Хрещатику 40, де ми маємо боргування, вибрав я собі шинелю, тоді мене послали до одного з бухгалтерів. 
Бухгалтер з увагою подивився на мого ордера, пропитав його кілька разів, тоді повертає його мені й каже: „Я по цьому ордеру одпустити, не можу, у нас в друга форма", — дав мені зразок і порадив піти до дому, написать, завірить і принести таке „обязательство" з порукою місцькому й начальства. 
Ну що ж, думаю собі, нічого не вдієш, як кажуть; „сам бог гарбуза їв”.
Пішов додому, зробив все що треба, вигадав вільний день і пішов до того накосного „швея”. 
Прийшов, даю документ, а цей же самий бухгалтер і каже: „усе гаразд, тільки ось тут не сказано як вас по батькові і якої ви спілки”. 
Я йому й пояснюю, що це можна й зараз дописати. 
Так ні, цей бух уперся у стіну ногами: каже треба піти й переписать. Я його і сяк і ось як: тут кажу печать міському є, я уже три дні хожу, та й ходить не близько з Деміївки. Так слухать не хоче. 
Одним словом видно, що цей бух... ще не був у робочій шкурі. Я плюнув, порвав ордера і сказав, що більше й ногою сюди не поткнуся. Видно, що з такими бухгалтерами ні ми, робітники, ні сам „Швей” далеко не заїдемо.
ДО РОБКОРІВ. 
У середу 25 вересня о 5 год. веч. відбудуться загальні вбори. Заняття гуртків: 1) Українознавство, 2) Газетна техніка, 8) Біжучі справи. 
Усім новим і старим робкорам прибути обов'язково.