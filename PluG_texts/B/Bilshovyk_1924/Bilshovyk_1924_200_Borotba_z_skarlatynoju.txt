Боротьба з скарлатиною.
До всіх медробітників м. Киіва.
Дорогі товариші. На нашому участкові боротьби за здоровля і санітарний добробут трудящих зроблено прорив. Скарлатина, що давала до червня м-ця незначну кількість хорувань, набула характеру грізної пошести у червні 118 хворих, а за серпень коло 500. 
Пошесть косить не тільки малих дітей, але й дітей шкільного віку і навіть дорослих (од 5 до 10 років 30% хворих, од 10 до 20 р, — 11 хворих, понад 20 — 6%). 
Пошесть шириться головне в робітничих кварталах і набуває надзвичайно тяжкого характеру (13% смертности). Зареєстровано випадок скарлатини, од якої помірають за день - два. Наведені цифри наводять трівогу за життя й добробут дітей і юнацтва робітничої класи. 
Всі організації, партійні, професійні й радянські прикладають масу зусиль і енергії в боротьбі з цім злом. Все радянське громадянство повинно зосередити свою увагу на цій справі. 
Губздрав і секція охорони здоровля Міськради накреслила кілька рішучих засобів для боротьби з загрозливою пошестю: збільшення ліжок у лікарнях, ізоляція (відокремлення) хворих, влаштування ізоляційних кімнат у великих будинках, докладна й негайна реєстрація хворих медперсоналом, збільшення діяльности дезостанцій і Райсанбюро, поширення штату пошесперсоналу й инше. 
Тиждень здійснення засобів проти пошести. Медробітники, як жива сила, що за допомогою її можна подолати пошесть, повинні активно прийти на допомогу Губздраву у всіх його починах і засобах. Медробітники, що мають спеціяльні знання й досвід в боротьбі з пошестями, повинні стати першими на варті для охорони, здоровля робітничої класи і дбайливо і вчасно проводити засоби органів Охорони здоровля, проводити засоби в гущевині робітничої класи, провадячи збільшену санітарно-освітну працю. Товариші нам чудово відома недостача коштів у Губздраві. Ви повинні першими будити пролетарське громадянство до матеріяльної допомоги на боротьбу з скарлатиною. 
До енергійної й рішучої участи в ліквідації пошести кличе вас обов’язок перед пролетарським громадянством і ваша самосвідомість. 
До цього ж закликає вас і Правління Союзу. 
Правління Київського Губвідділу Спілки Медсантруд.
Що повинні роботи лікарі і домоуправління.
В звязку з великим зростом захорувань скарлатиною в м. Київі, в додаток до попередньої постанови, надано наказа, згідно якому всьому медичному персоналу м. Київа доручається безоговорочно й негайно повідомляти в відповідні Райсанбюро про всі випадки захорування скарлатиною по таких адресах: Ленінське — Критий Ринок ч. тел. 16 — 50, Демієвське — Предславинська 19; Соломенське — Дмитрівська 19 чис. тел. 16-32; Шулявське — Некрасівська 8 тел. 22 — 28; Подільське — на розі Волошської й Хоревої тел. 20 — 69 (Подол) або в Міськсаневіц Губздоровля — Рейтерська 22 тел. 25 — 11. 
Усі домоуправління, коменданти будинків, житлові кооперативи й орендатори повинні обов'язково повідомляти по зазначених адресах про кожне виникше на теріторії домоуправління гостро — пошесне захорування, коли захорувавші не відвідуються медичним персоналом. 
Всі хворі гостро пошесними захоруваннями, які по умовах свойого помешкання не можуть бути досить повно ізольованими і уявляють, по свідоцтву Саннагляду, безумовну загрозу в розумінню росповсюдження зарази для оточуючих їх, — підлягають обов'язковому приміщенню у відповідні лікарські установи. 
Помешкання, в яких знайдено гострозаразні захорування, підлягають обов'язковій дезинфекції. Губвідділові здоровля доручено вжити заходів до забезпечення своєчасної госпіталізації скарлатинозних захорувань і негайному переведеню належної дезинфекції приміщень. Міліція повинна сприяти Саннаглядові в переведенні зазначеної постанови. Винні в порушенню цієї обов'язкової постанови притягаються до карної відповідальности по ст. ч 2172.
КІЛЬКІСТЬ ЗАХОРУВАНЬ ЗА 2-ГО СЕРПНЯ. 
Київськими Райсанбюро зарегистровано за одно лишень 2-го серпня 57 випадків захорування у місті скарлятиною. З зазначеної кількости випадків 19 чоловік захворіло раніш, але зарегистровано було лишень 2-го серпня.
НАРАДА ПРОФЕСОРІВ І ЛІКАРІВ. 
Вчора в Жовтневій лікарні відбулась нарада всіх київських професорів і лікарів, присвячена питанню про боротьбу з пошістю скарлатини у Київі. Нарада винесла низку постанов про покращання клиничних заходів по боротьбі з скарлятиною і виробила низку заходів, що до пристосовання Жовтневої лікарні під спеціяльну клинику скарлятини.
ОДКРИТТЯ СКАРЛЯТИНО3НОГО ВІДДІЛУ. 
При Жовтневій лікарні одкривається другий скарлятинозний відділ на 150 ліжок. Помешкання відділу жваво ремонтується з тим розрахунком, щоб новий скарлятинозний відділ можна було одкрити 8 — 10 серпня. Одночасно в Жовтневій лікарні, з метою поширити кількість ліжок для скарлятинозних хворих, тимчасово закриваються нервовий і туберкульозний відділи, які будуть пристосовані для хворих скарлатиною.
ПРИСТОСОВАНИЙ ЛІКАРСЬКИХ УСТАНОВ.
Губвіддом здоровля видано наказ усім лікарським установам, незалежно від того кому вони підлягають, в 7-ми денний термін закінчити ремонт і пристосувати їх до прийому хворих скарлятиною. Зазначений наказ викликано гострим недостатком незарешенних ліжок. Жовтнева лікарня не може задовольнити усіх потреб.
В першій робітничій лікарні. З метою поширити кількість ліжок для хворих скарлатиною в першій робітничій лікарні одкривається скарлятинозний відділ на 125 ліжок. Одкриття відділу передбачається 5 — 6 вересня.
В Жовтневій лікарні. В Жовтневій лікарні до сього часу находилось 249 хворих скарлятиною, в тому числі 36 чоловік дорослих. В найблищі дні кількість ліжок буде збільшена ще на 109. Смертність в лікарні досягає 16 відс. серед дорослих і 18 відс. серед дітей. Серед хворих є люди 50 років.