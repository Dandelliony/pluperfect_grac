Джонлі
Здибав на фронті обох, серед бою, 
Ще у двадцятім, в одному селі. 
Два побратими. Обоє 
Звали себе 
Джонлі.
Тихі, журливі 
Співи з Китаю. 
Мабуть, невесело в їхній землі... 
Часто співав їх Лі, 
З одчаю. 
Горя — його цілісенька злива 
У Лі, 
Ні крихти ж у роті. 
Лі — дивно 
В англійському порті. 
Бідним китайцям немає чести. 
Вічно ворота для них на запор. 
Кров'ю трудящих стікає Честер,- 
Маленький порт. 
З'явиться тільки! — Но треба робочих!
Їх забагато, 
Немає місць, 
Мов би китаєць не хоче 
Їсти... 
Били не раз, а найбільше за всіх 
Той... молодий англієць Джон, 
Теж із простих. 
Але з ближчих сторон... 
Тихі, журливі 
Співи з Китаю, 
Співи, як туга у рідній землі. 
Часто тужив ними Лі, 
З одчаю.
Лі не піддайся! Страйкують у порті. 
Тисячі тисяч з роботи пішли.
НІ росинки у роті 
У Лі. 
Знає китаєць: тепер з охотою 
Капіталісти роботу дадуть. 
Держиться Лі. Не йде за роботою. 
Єднайся трудящий люд!.. 
Бачить, де-які зраджують цехи. 
(Лі цього вечора 
Вийшов на шлях). 
Ось він іде, проклятий штрейкбрехер, 
В пузо-б йому цвях... 
Раптом — 
На зрадника хтось у ворота 
Вискочив. Крики. Бійка, либонь? 
Зрадник упав.. — Чиста робота! 
Хто такий крикнув? 
Джон! 
Троє біжать. Штрейкбрехери теж. 
Разом на Джона, а Лі до нього. 
В морду, під боки штрейкбрехера чеше, 
Потім упав 
На дорогу. 
Згодом підвівся. На небі — зорі. 
Поруч лежить скрівавлений друг. 
Краще-б забрав моє серце хоре... — 
Лі шепотів, 
І не чув своїх рук. 
Але підповз. Розстебнув йому комір. 
У калюжі якійсь води зачерпнув, 
Бризнув в обличчя сіромі, — 
Той — 
Зітхнув. 
Ось він очі одкрив... 
Ну, тепер Він живий... 
Усміхнувся... 0, щастя! 
На завше? І руку 
У Джонову руку поклавши, 
Шепоче китаєць! 
Джондлі... Комінтерн...