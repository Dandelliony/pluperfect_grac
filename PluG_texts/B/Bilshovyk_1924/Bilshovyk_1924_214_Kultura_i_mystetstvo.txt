Культура й мистецтво
До бібліотечних робітників України.
Товариші! Головне завдання нашої видавничої й бібліотечної політики є найшвидче здійснення Ленінового гасла: «Книжку в маси». 
Необхідно дати селянинові й робітникові дешеві книжки з усіх галузів знання, які потрібні йому й приступні. Ці книжки повинні бути надруковані величезною кількістю примірників, росповсюджені по всій території України, повинні дійти до найнизовіших бібліотечних ячейок, до всіх сельбудів, до всіх хат-читалень. 
Але для того, щоби видати такі книжки, необхідно добре виточити масового читача, знати його потреби та інтереси, прослідкувати його відношення до тих книжок, які він читає, з'ясувати, оскільки ці книжки приступні і зрозумілі для нього. 
Державне Видавництво України, роспочинаючи активне подання книжок для масового читача, звичайно, стремить до створення звязку з цим читачем, тому, що без звязку неможливо знайти того типа книжки, який задовольнив би й робітника й, особливо, селянина. 
Цей необхідний звязок Державне Видавництво може створити лише за допомогою бібліотекарів, які добре знають масового читача, щодня з ним стикаються і керують ним. 
Бібліотекар повинен зблизитися з Державним Видавництвом, бути його другом і найближчим помічником. 
Така думка Держвидаву, така думка й 1-го Всесоюзного Бібліотечного З'їзду. 
Допомога Ваша Державному Видавництву може й мусить полягати ось в чому:
1)Повідомляйте Державне Видавництво (безпосередньо Харків, через його відділи в губ. містах, через Центр. Губ. бібліотеки), які книжки (яких галузів), на Вашу думку, необхідно видати протягом найближчого часу, які книжки російських і чужоземних авторів слід перекласти українською мовою. 
Уважно слідкуйте за всіма популярними книжками, які видає Державне Видавництво України, розмовляйте про них з читачами, старанно занотовуйте думку читачів про них, повідомляйте про ці думки Державне Видавництво, при чому особливо старанно вказуйте дефекти (трудність змісту, малоприступне викладання і т. и.), на які нарікають читачі. 
Не звертайте уваги на форму писання своїх повідомлень. Кожна думка, кожний відгук мають для Державного Видавництва велику цінність і будуть взяті на увагу. Лише спільними зусиллями, лише дружною працею ми зможемо виконати те велике завдання, яке заповів нам Ілліч. 
Зі свого боку, Головполітосвіта УСРР, щиро підтримуючи цю пропозицію Державного Видавництва до бібліотечних робітників просить їх виявити найбільше енергії в цій справі й, крім того, пропонує влаштувати при всіх бібліотечних об'єднаннях (губерніяльних, окружних і сільських) комісію для перегляду й рецензування всіх книжок, які видає Державне Видавництво України, й про думки цих комісій повідомляти Державне Видавництво. 
Завідуючий Державним Видавництвом України О. Самохвалов. 
Зам. Голови Головполітосвіти Р. Пельше.
В МОСКОВСЬКОМУ КАМЕРНОМУ ТЕАТРІ.
Московський Камерний театр після закінчення гастролів в Київі і Харкові одкриває десятий сезон. Відкриття сезону намічено на 14 жовтня. Вистави камерного театру в Москві почнуться прем'єрою „Св. Іоанна" Б Шоу. Худрадою МКТ затверджено макети нових найближчих постановок «Св. Іоанна» — і „Косматая обезьяна" — О. Нейля. Макети зроблені в майстерні театру і вже приступлено до будови установок. Макетна майстерня працює під керовництвом художників Стенбергів — Георгія й Володимира. По ескізам Стенбергів готуються також костюми. 
Постановка „Косматой обезьяни" — накреслює новий етап в розвитку МКТ. Основна тема п'єси дає можливість виставу злити з сучасністю. Головні мотиви п'єси — класова боротьба в Америці і організація пролетаріату як основа перемоги. 
Крім того, МКТ готує нову виставу пантоміму. Робота ведеться під керовництвом дирігента-композітора — Метнера. Як матеріал до пантоміми — використовуються твори закордонних композіторів. Театрам встановлений тісний звязок з групою паризьких молодих композиторів — „шестерка". 
Підготовча робота до намічених постановок велась в Москві. Репетіції „Св. Іоанна“ перенесені на сцену. Викінчена етюдна подготовча робота, дуети, індивідуальна обробка ролів. Зараз праця над постановкою припинена, ведеться репетіції над поновленням п'єс. З переїздом до Харкову починається робота над новим репертуаром. 
Після гастролів за кордоном МКТ має цілий ряд запрошень. Прибувший до Москви Віденський театральний діректор Б. Мархольм передав ряд ангажіментів від американських і європейських антреприз на весняний сезон 25 року. 
В серпні місяці Московським камерним театром було одержано запрошення на міжнародні театрально-музичні свята, які зараз відбуваються у Відні. В звязку з наближаючимся зимовим сезоном МКТ одмовився од пропозіції. 
В театрально-музичних святах бере участь Шаляпін. 
Під час цих свят у Відні улаштовується міжнародна виставка нової театральної техніки. На цю виставку МКТ надіслано до 170 експонатів — макети, ескізи костюмів, фотографії, матеріали по історії театру і постановок. Відкриття виставки оголошено на 15 вересня.
Мистецька хроніка.
ДВА ОСТАННІХ ВЕЧОРА ЄВРЕЙСЬКОІ ПІСНІ МУЗИКИ Й ГУМОРУ.
В суботу й неділю 20 і 21 вересня в театрі «Кунст-Вінкл» відбудуться два останніх вечора єврейської музики, співу й гумору. 
В програму - інсценіровки, одноактні комедії, народні пісні. В концерті та інсценіровках беруть участь Епельбаум — в новому репертуарі, артистка Вайленштейн і піаніст Фішерман. 
ДО ВИСТАВКИ «ЖИВА КНИГА».
Відкриття виставки «Жива книга» через техничні обставини переноситься з 20 вересня на 23. Весь оголошений програм лишається без перемін. Виставка продовжиться до З-го жовтня (включно).
КАЛЕНДАР КЛУБІВ
Клуб Нарзвязку. Вечір на користь «МОПРУ». — Спектакль силами артистів драми — «Три вора». 
Клуб-сад спілок Друку, Нархарч, Робітос, Робітземлісу. Закриття літньої площадки. Останній концерт — кращими силами ПХАО. В програму: вокальні й музичні номери. 
Сьогодні в театрах.
Театр ім. Лєніна. «Адріенна Лекуврер». 
Театр ім. Лібкнехта. «Голандочка» — бенефіс артистки Легат. 
Театр «Кунст-Вінкл». Вечір єврейського гумору, пісні й музики. 
Міський сад. Концерт сімфоничного оркестру. Вечір огню. — Балет. 
Малий цирк. Велика вистава. Боротьба.
КІНО
1-е Держкіно. (б. Шанцера). «Дворец и крепость». 
2- Держкіно (Експрес). «Владичица мира». 
3- Держкіно. «Ілька». 
4- Держкіно (Малий театр). «Владичица мира». 
5- Держкіно (Корсо). «Пригода Анатоля».