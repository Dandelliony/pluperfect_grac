Закордонне життя.
Робітнича партія Америки і вибори президента
Центральний Комітет робітничої партії Сполучених Держав Північної Америки опублікував платформу, на якій стоятиме партія під час виборів президента. 
В своїй агітації партія спиратиметься на промислових робітників сільсько-господарських наймитів та визискуваних фермерах. 
Платформа заявляє, що основним лихом існуючого соціяльного ладу є те, що «сирі матеріали і промисловість в Сполучених Державах перебувають на правах власності в руках Герихів, Морганів, Рокфеллерів, Фордів, Мек-Кормиків та инших великих капіталістів». Робітники і фермери однаково платять данину цим капіталістам, вони змушені жити при низькому житловому рівні для того, аби капіталісти могли накопичувати все більші батацтва для себе. Ця система організації господарства держиться тому, що капіталісти панують в уряді Сполучених Держав. 
«Уряд Сполучених Держав є і був урядом капіталіста, через капіталістів і для капіталістів» заявляє платформа. 
Щоби вдержати цю капіталістичну диктатуру, говориться далі, капіталісти призначили двох кандидатів на президента республіки: «республіканського страйколома Куліджа і адвоката пана Моргала Рокфеллера: - Девіса». Що ж до кандидатури Ляфолета, то робітнича партія заявляє, що Ляфолет, який виставляє свою кандидатуру, як незалежний поступовий республіканець, є також оборонцем капіталістичної системи визиску. 
Платформа закликає всіх робітників і фермерів підгримувати єдиних робітничих кандидатів Фостера і Гітлова проти вище зазначених представників капіталістичного ладу. 
Замісць капіталістичної диктатури повинно встановити робітниче правління. Силу уряду повинно вживати в інтересах робітників і фермерів, подібно тому, як її вживає капіталістична диктатура в інтересах капіталістичної класи. 
Робітники і селяне СРСР завели правління в формі радянського ладу і вживають свою силу проти капіталістів і для себе, мета їх — будування комуністичного громадського ладу, котрий дасть робітникам та фермерам плоди їх праці. Те саме мусить бути і метою робітників і фермерів Сполучених Держав.
Що до найближчих справ політичної боротьби, то платформа заявляє, що потрібно організувати масову фермерську робітничу партію, націоналізувати промисловість і встановити робітничий контроль. Крім того уряд та промисловці повинні допомагати безробітним, зректися вживання поліцейської сили в конфліктах з робітниками, звільнити всіх політичних в'язків і «полонених класової війни». 
Платформа закінчується домаганням віддачи землі тим, хто на ній працює, націоналізації фермерських торговельних організацій, незалежности для Філіпінських островів та визнання СРСР. 
Платформа робітничої партії в мілійонах примірників шириться зараз в Сполучених Державах.
Комуністична партія Румунії поза законом.
Остання конференція Малої Антанти, що відбулася в червні в Празі, як відомо закінчила свою роботу не давши нічого для встановлення миру. Але коли провал був цілковитим в справі примирення антагонізмів, котрі мають місце між ріжними державами, що складають Малу Антанту, між так званими переможцями та переможеними, то Польща, Чехо-Словаччина, Болгарія, Південно-Славія та Румунія прийшли до цілковитої згоди в справі диявольського нападу на комунізм в своїх країнах. 
Всі непримиримі суперечки перейшли на другий план перед проектом, котрий має завданням врятувати загрожений капіталістичний режим. Отже зрозуміло, що Нінчич, представник Південно-Славії зобовязався «підтримати, замісць того, щоб поборювати, реакційний уряд Цанкова».
Румунський уряд один з перших взявся за виконання постанов, ухвалених на конференції Малої Антанти: румунську щоденну комуністичну газету «Соціялізмуль» було закрито, помешкання партії запечатано, збори професійних спілок, запідозрених в симпатії до комунізму, заборонено. 
Репресії уряду Братіану проти комуністичної партії спиралися на королівський наказ про військове становище. В дійсности ж ми маємо тут справу зі справжнім антикомуністичним законам подібним до такого ж закону в Південно-Славії, Болгарії і т. д. 
Ліберальний уряд вибрав шлях королівського наказу замісць закону ухваленого парламентом, хоч уряд має значну більшість в нижній палаті та сенаті. Згідно королівського наказу має бути покарано каторжними роботами від 5 до 10 років кожного: «1) хто намагатиметься ширити в письмі або словами думку про кончу потребу зміни форми урядування і т. д., 2) кожного, хто об’єднуватиметься з иншими з метою ширити вищезазначену думку, 3) кожного, хто носитиме і вивішуватиме, або ширитиме знаки або емблеми, котрі виявлятимуть переконання, противні законам або установам держави». 
Намагаючись таким чином «умиротворити» країну, уряд Братіану став полегшувати можливість пропаганди з боку румунських с.-д. Недавно румунський уряд послав трьох вождів румунської соціал-демократії на Женевську конференцію міжнароднього бюро праці на ділі для захисту інтересів румунського капіталу. В нагороду за цю послугу румунському капіталізмові, соціял-демократичній партії було дозволено наняти нове помешкання і організувати мітінг з відповідною обробкою присутніх в супереч військовому станові та теророві, направленому проти комуністичного руху. 
Проте революційний румунський пролетаріят і не думає піддаватися. Він покаже свої живі сили, коли настане час.
Італійський імперіялізм в північній Африці.
Крівавому Мусоліні таки не везе в північній Африці, — в Триполітанії та Кіренайці. Як не намагається диктатор стати цілковитим господарем Середземного узбережжя, проте італійське імперіялістичне військо з великими труднощами може віддалятися від берегів моря. Недавно загін полковника Мецеті зазнав такої поразки, що італійським телеграфним агентством з великими труднощами вдалося зменшити її значіння. 
В окупованих містах злочинства фашистів не менші, ніж в самій Італії. Фашисти задумали заснувати в Триподі асоціацію італійських капіталістів з метою витіснити єврейську буржуазію з домінуючих позицій в торзі та промисловости. Ще в серпні 1923 р. фашисти напали на єврейський квартал, справлене середневічне гето, і палицями примусили євреїв стати на коліна перед ними. Італійський губернатор Каваліні для «встановлення порядку» в єврейському кварталі послав не поліцію, але банду чорносорочників фашистів, котра зробила крівавий погром. Останній викликав таке обурення, що мусила арештувати і вислати кількох фашистів до Італії, де з рештою і не подумали їх покарати. Євреї у відповідь на це загрозили масовою еміграцією. Під час «відвоювання» країни в 1924 р. італійці обійшлися з євреями найдикунським способом. 
Багацтва Триполітанії та Кирепайки дають можливість Мусоліні платити своїм приятелям, незадоволення монополіями метрополії. Королівський наказ від 1-го травня ц. р. дозволяє губернаторові «для колонізації і задоволення потреб, що випливають з земельних концесій, вивласнювати землі, які перебувають у приватній або колективній власности, в тім випадку, коли вони не були «оживлені» на протязі трьох років раціональними культурами». Поскільки тубілець в очах європейських капіталістів ніколи не обробляє землю раціонально, власники земель будуть вигнані і це тим більш, що королівський декрет дозволяє «захоплення майна до закінчення процедури вивласнення». Винагородження повинно бути вирахувано виходячи з вартости землі перед 1911 р. А це дозволить платити — коли взагалі будуть платити, — зовсім незначні суми тубільцям, котрих таким чином буде кинуто в ряди незадоволених. 
Але Мусоліні не задовольняється тим, що вибирає землі у тубільців. Він одбирає в них і їх права. «Статут» тоб то куца конституція, котру було ласкаво встановлено італійським капіталом в Триполітанії, і котрим чванилися італійські «демократи» в дійсности не виконується. Триполітанія та Кирепайка під владою диктатури ще важчої, ніж в самій Італії. Вождів незадоволених та борців за незалежність вішають без суду. 
Щоби пояснити свої невдачи, італійці, як і іспанці, обвинувачують французів в тому, що вони постачають зброю тубільцям. В Тунісі, де заборонено французькі комуністичні газети та незалежні тубільчі газети, фашистський орган може цілком вільно нападати на французький імперіалізм на захист італійського імперіалізму. Італійські школи в Тунісі розвивають у своїх учнів найгіршого сорту шовінізм. 
Бувший диктатор , Триполітанії, граф Вольній недавно подорожував по французькій північній Африці. Його всюди французькі адміністратори зустрічали з королівським попитом. Проте під шляхетною маскою можна було бачити і гримаси. Граф Вольні виступав записником італійців у французькій Африці, цим самим показуючи, що імперіялізм веде не тільки до захоплень, але й до роздування расової ненависти. Лише в комуністичних організаціях, котрі з кожним днем стають все активніше трудящі італійці та французи переконуються, що вони брати і що повинні боротися проти спільного ворога — капіталу. 
Західний імперіялізм на Балканах.
Білий терор вживаний зараз на Балканах з подвійною жорстокістю, має першою метою своєю не допустити того, щоби маси схилилися на бік СРСР. 
Відомо бо, що імперіялістична політика великих держав до цього часу вважала уряди Балканських держав своїми знаряддями. Сотні тисяч селян і робітників, що загинули підчас перших балканських війн, а також підчас війни 1914 — 1918 р., були жертвами інтриг великих держав. 
Політика СРСР що до сумежних малих держав, а також, що до країн, котрі входять до Радянського Союзу, яким дано було можливість уникнути тиранії великих держав і вести політику миру, — ця політика Радянської влади розбудила у суєтних народів живу прихильність до робітниче селянської Республіки. 
Болгарська революція в вересні минулого року, події в Греції і недавня урядова криза в Південно-Славії в однаковій мірі прояви бажання мас вирватися з пазурів імперіялістичних держав і стати поруч з єдиною державою, котра веде дійсно політику миру — СРСР. 
Щоб запобігти цьому загальному вибухові симпатії Балканських мас до СРСР, представники Малої Антанти на недавній конференції в Празі постановили спільно взятися за придушення руху народних мас і зокрема комуністичних партій в кожній з держав, що складають Малу Антанту. 
З часу останньої конференції Малої Антанти військовий стан було послідовно проголошено в Румунії, в Бесарабії та в Болгарії. 
Зараз особливо важливе становище в Болгарії. Після того, як Македонські революціонери зреклися підтримувати Цанкова, його уряд опинився в небезпечному становищі і став вживати драконських заходів: було збільшено армію і одержано від Південно Славського та Румунського уряду обіцянку прислати військо на коли би Цанковському урядові була в тому потреба. 
Не може бути сумніву, що так звані союзники також готуються прийти на допомогу Цавнову, коли би вибухла революція в Болгарії. Ознакою цеї підготовки є те, що буржуазна преса Франції та Англії веде скажену кампанію проти «інтриг» більшовиків на Балканах і підготовляє „новий спосіб комплектування болгарської армії». ... 
Відомо, що це має означати. Міжсоюзна комісія, котра мала доглядати за виконанням Нельїського миру (між союзниками та Болгарією), не вагатиметься фінансувати це «нове комплектування», а то може і знайти певну військову «підтримку» Цанкову і поза межами Болгарії.
Берлінська соціял-демократична організація втратила 22.815 членів.
Німецька соціял-демократична партія розпадається, десятки тисяч членів тікають із її лав. І це констатують не її вороги, а партійна статистика й відповідальні провідники партії. Так на соціял-демократичній конференції м. Берліну, що відбулася 18 серпня, соціял-демократичний депутат райхстагу Теодор Фішер в докладі партійного комітету заявив, що «за час від 31 березня 1923 р. до З1 березня 1924 р. Берлінська організація втратила 22.815 членів, із яких 19.095 чоловіків і 3.027 жінок. Із 57.189 членів в організації лишилося тільки 34.347. Найбільші втрати організація мала в робітничих районах міста (цінне признання!), в той час, як члени з певнішими прибутками, (тоб-то урядовці й дрібна буржуазія) втрималися краще. Втрати хитаються між 50% в Вайсензеє й 32% в Вільмерсдорфі Отже за визнанням Фішера в робітничому районі утікло із соціялзрадницької партії половина її членів. Фішер намагався пояснити це втікання скрутним економичним станом робітників та «домашньою спіркою» соціал-демократів із колишніми незалежниками і «благородно» замовчав, що цей самий скрутний економичний стан не перешкодив надзвичайно зрости комуністичній партії. Кого тільки він хотів обдурити, чи самого себе, чи тих робітників, що по старій звичці плентаються ще до певного часу в лавах соціял-демократії.
Парламентська панама у Франції.
Паризький кореспондент «Дейлі Геральд» повідомляє про деталі величезного парламентського скандалу в Франції в звязку з останніми викриттями виборних махінацій національного блоку. 
У 1919 році перед виборами було організовано «Спілку економичних інтересів» за керовництвом реакційного сенатора Біллета, близького приятеля Міл'єрана, Ця «спілка» об’єднала найбільших капіталістів, які внесли великі суми, щоб утворити секретний виборчий фонд. 
Скільки було зібрано грошей, — поки невідомо, але суми, які витрачено на видання прокламацій, плакатів, на агітацію, об'яви й просто підкуп провінціяльних газет - свідчать, що зібрано було багато сотень мілійонів франків. 
Досягнення цієї «спілки» відомі. Навівши на країну паніку, галасуючи «геть більшовиків», консервативні партії здобули тоді нечувану в історій Франції більшість у парламенті. Ця більшість національний блок за чотири роки свого «законодавства» була до цінізму вірна інтересам великого капіталу. 
Виявляється, що нею керувало далеко не «переконання». Сенатор Біллет сам росказав секрет, заявивши, що 400 членів національного блоку «підтримала» на виборах «спілка економичних інтересів», инакше кажучи, вони одержали гроші від «спілки», за що зобов'язалися захищати економичні інтереси» зацікавлених. 
Це зобов’язання було «з честю» виконано. Вони затишкували голосний цукровий і хлібний скандал у 1919 — 1920 р.р. Величезні суми було безконтрольно передано приватнім фірмам; а найнахабніший злочин це те, що призначувано на видатні посади, звязані з інтересами фінансів і промисловости, таких осіб, які неофіційно управляли підлеглими їм приватніми фірмами й банками. 
Справу цю тепер розглядає палата депутатів. 
Ось що політичні шахраї звуть «народнім представництвом», «свободою виборів».
Число промислових підприємств в Англії
За звідомленням головного інспектора заводів і майстерень Англії за минулий рік, в Англії наприкінці 1923 року було 139.920 фабрик і 140.850 майстерень. Майстернями англійська промислова статистика називає промислові підприємства, що не користуються силою пари, тоб-то дрібні ремісничі підприємства. Число таких майстерень що року зменшується; за минулий рік їх зменшилось на 5.000. Рівночасно число фабрик збільшилось на 2.000. 
В тому ж звідомленні подано цікаві відомости про працю жінок в промисловости. Під час війни жіноча - праця поширювалась, відбувався процес заміщення робочої сили жіночою. Тепер відбувається протилежній процес. Жінки повертаються в ті галузі промисловости, де жіноча праця вважається звичайною вже давно. Жіночу працю витіснюється навіть із тих галузів народнього господарства, де на досвіді під час війни була доведена придатність жінок до роботи. За минулий рік в англійській промисловости було 125.561 нещасних випадків з робітниками, із яких 667 смертних.