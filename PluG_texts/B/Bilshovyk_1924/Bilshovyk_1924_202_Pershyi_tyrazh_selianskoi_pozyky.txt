Перший тираж селянськоі позики
1-го вересня в Харкові розпочався перший тираж виграшної селянської позики. 
Про це повинні знати всі селяне, і в першу чергу, розуміється, ті з них, що придбали облігації позики і мають їх зараз на руках. 
А селян, що мають на руках облігації виграшної селянської позики, і на Київщині не мало: сам Сельбанк через сільсько-господарські кредитові товариства поміж селянами Київщини розповсюдив облігацій позики на суму по-над 250.000 карбованців. 
Взявши-ж на увагу, що облігації виграшної позики серед селянства розповсюджував не один тільки Сельбанк, а й багато инших установ та організацій, мусимо признати, що зараз селянство Київщини має на руках значну частину облігацій позики. Отже, треба, щоб кожний селянин, що має облігації позики, уважно стежив за ходом тиражу, наслідки якого друкуються по всіх часописах. 
Гірше справа стоїть з селянами, що мають облігації, але неписьменні, і через те не можуть сами перечитувати газет і стежити за тиражем. 
Але на допомогу таким селянам повинні прийти місцеві сільські організації, вчителі, агрономи, а насамперед, сільсько-господарські кредитові товариства, бо через ці товариства й розповсюджено серед селянства основну масу облігацій. 
Не треба забувати, що на несвідомости та неписьменности селян держателів облігацій селянської позики можуть виграти ріжні спекулянти та „аматори" легкої наживи. 
Знаючи нумери облігацій, на які припали виграші, вони будуть виужувати, купувати їх у селянства, як звичайні облігації, в кращому разі по номінальній їх ціні, і цим можуть нанести селянству великі збитки. 
Звідси, завдання сільських радянських організацій пильно стежити за ходом тиражу й заохочувати до цього все селянство. Бо чим більше селянство буде знати про наслідки тиражу, чим глибше воно усвідомиться в значінні селянської виграшної позики, тим більше гарантій за успішний розвиток серед селянства майбутніх державних позик. 
Треба допомогти селянинові на ділі переконатися, що державні виграшні позики не тільки називаються виграшними, а що по ним дійсно можна виграти.