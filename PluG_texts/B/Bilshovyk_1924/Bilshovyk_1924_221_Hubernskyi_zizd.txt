Губернський з'їзд комісії допомоги дітям.
Засідання з’їзду починає твоя докладом про боротьбу з дитячою безпритульністю і стан дитячих установ. Головує т. Єфремов.
БОРОТЬБА З ДИТЯЧОЮ БЕЗПРИТУЛЬНІСТЮ. (Доклад т. Лукашенко).
Корінь дитячої безпритульности, каже Т. І Лукашенко, полягає в класовій структурі суспільства. Головною причиною безпритульности є експлоатація жінок і дітей, яка була за царських часів. Сістема примусового виховання і приватня благодійність, що вживались старим урядом, не могла усунути безпритульности. В Радянській державі кількість безпритульних ще зросла, причиною чого була ціла низка факторів. Перш за все — імперіалістична і громадянська війна, а потім погроми, репресії банд до селян і нарешті, загальні економичні умови працюючих мас України, бльокада, інтервенція, які сприяли роспаду семьї. 
В сучасний мент кількість безпритульних дітей на Україні досягає 5 відс. усього дитячого населення. На Україні крім 100.000 забезпечених безпритульних є 50.000 дітей на вулиці, що складає 2 ½ відс. усього дитячого населення. Умови життя безпритульних дітей жахливі і як результат цього — физичне виснаження і физичне і маральне виродження. 
На Київщині точних цифр про кількість безпритульних немає, але орієнтувальні цифри говорять, що по м. Київу маємо біля 1.000 дітей, які не мають ніякого притулку і валяються під забором, 1.500 дітей є бездоглядних. На округах є 6.800 бездоглядних дітей причому 4.500 дітей це такі що як ми не дамо їм допомоги, то вони загинуть. Бездомні діти купчаться головним чином по великих містах, залізничних вузлах і містечках. Не селі бездомність не так гостро відчувається, бо там частина підлітків йде в батраки. Що торкається перспектив, то ми будемо мати збільшення бездомних приблизно на 8 відс., порівнюючи з кількістю їх до недороду. Таким чином загальна кількість їх досягне 7.000. 
Найбільш доцільними шляхами боротьби з безпритульністю є утворення нормальних будинків для дітей і колоній і інтернатів для підлітків. Паліативними заходами є — денні будинки для бездоглядних, індівідуальне патронування дітей і пристроювання підлітків на виробництва. 
Сітка дитячих установ у Київі і по округах досягає 133, при чому вони охоплюють 8.895 дітей. З цієї кількости 4 дитячих будинки находиться на округах і один у Київі. Дитячі городки нічого корисного не дали. Є також 8 будинків для физично дефективних дітей, які охоплюють 329 дітей. Дитячих садків є 51 з 1994 дітьми. Забезпечені вони білизною на 65 відс., одежею на З0 і взуттям на 20 — 25 відсотків. Норми харчування занадто малі. Малокровних дітей є 70 відс., виснажених біля 40 відс., хворих фавозом 5 відс., туберкульозом 1 відс. Захорування трахомою прийняло катастрофичні розміри. 
Що торкається перспектив, то як би на нас не нападали, а більшої реальної допомоги ні місцевий бюджет, ні Соцвих дати не може, а тому з’їзд повинен намітити шляхи негайної допомоги дітям.
РОБОТА ОХМАДИТУ. 
(Докладчик т. Ушицька).
Охмадитом розвернута широка робота по консультації. З загальної кількости 11.183 народжень, 6.808 матерей користувалось постійною консультацією. Одночасно з цим серед матерей переводилась широка культурна робота і моральна допомога матерям. Організовано також раду соціальної допомоги і молочні кухні, які видають дітям молоко. Вагітним надавались поради і допомога не тільки до женця, але і після нього на дому. 
Будинки немовлят в тяжкому стані, про що свідчить те, що смертність серед дітей досягає 52 відс. Ясель у місті є 12, які розраховано на 480 дітей, але в них міститься 750 дітей. 
По докладах одноголосно приймається така резолюція:
ПОСТАНОВА.
Спадщина капіталістичного суспільства — дитяча безпритульність в Радянській Державі значно виросла через імперіалістичну та громадську війни, погроми, бльокади, інтервенції та голод. 
Значна частина підростаючого покоління знаходиться в жахливих умовах життя на вулиці, вирождається фізично і розумово. Дитяча безпритульність — одна з найбільш великих соціальних хвороб несе в собі велику небеспеку для Радянського суспільства. 
Робітниче-Селянська Держава поставила одним з першорядних своїх завдань боротьбу за оздоровлення цієї частини підростаючого покоління й провела велику роботу в цьому напрямку: в дитячих установах одної Київщини забезпечується 11.824 безпритульних і бездоглядних дітей. 
Біля цього завдання уже виріс значний громадський рух. Осередками «Друзів Дітей» уже обхоплено більше 50.000 душ працюючих. Цей рух починає відогравать в життю дитячих установ величезну ролю, як в формі матеріальної допомоги, так і шляхом зміцнення звязків дітей з виробництвом і пролетарськими масами. 
Але біля 8.000 душ дітей на Київщині ще перебуває на вулиці і вимагає самої негайної допомоги, особливо в звязку з наближенням зіми, в той час, коли економичні можливости Держави майже вичерпані і дальнішого поширення сітки забезпечити не можуть. 
Тим більшої ролі набирає в цих умовах громадська робота по боротьбі з безпритульністю. Обов'язком кожного громадянина є участь в допомозі дітям; завданням всіх організацій — поширення громадського руху на допомогу дітям, поширення осередків Друзів Дітей і підвищення активности їх роботи. 
Не меншу ролю мусить відогравати втягування безпритульного дитинства у громадсько - політичне дитяче життя через організації Комдитруху і участь всієї робітниче-селянської молоді під керовництвом ЛКСМ в боротьбі з безпритульністю. 
Конкретними завданнями на ближчий час в оправі боротьби з безпритульність Губконференція Допомоги Дітям вважає 
1) Організація на засоби КДД формальних дитячих домів для безпритульних дітей молодшого дитячого віку і інтернатів та трудколоній для підлітків. 
2) Організацію на засоби КДД денних дітячих домів для безпритульних дітей. 
3) Поширення індівідуального патрачування працюючими безпритульних дітей. 
4) Зараховання на виробництво безпритульних підлітків.
Конференція закликає всі осередки «Друзів Дітей» громадські організації всіх працюючих до участи в цій роботі.