Хроніка
В ГУБКОМВНУТОРГУ. ТЕКСТІЛЬНА НАРАДА ПРИ ГУБКОМВНУТОРГУ.
При Губкомвнуторгу організовано текстільну нараду для согласовання праці держорганів на місцевому ринкові. 
В ГУБНОМІСП ДОПОМОГИ ДІТЯМ
 Округові наради. З приводу майбутнього Губерніяльного З'їзду Комісії допомоги дітям Президією комісії ухвалено скликати округові наради комісії. Наради скликаються 26-го вересня. Усім окркомісіям допомоги дітям розіслано відповідні матеріяли. В міру можливости на окружні наради командируються члени Президії Губкомісії допомоги дітям. 
Допомога дитячому будинку. Губернською комісією допомоги дітям ухвалено відпустити дитячому будинкові при Арсенальському будинку - комуні 120 карб. Робочій президії доручено розподілити ці гроші на усі потреба дитбудинку.
В ГУБЗЕМУПРАВЛІННІ.
Перевибори органів управління с.-г. колективів. В кінці вересня буде переведено перевиборчу кампанію с.-г. колективів. Буде переобрано склад рад та ревізійних комісій с.-г. колективів. Перед перевиборами в кожному с.-г. колективі відбудуться загальні збори членів, на яких представник ради зробить доклад про діяльність с.-г. колектива за відчитаний час.
Відмежування лісфонду. За біжучий квартал (липень — серпень — вересень) на Київщині буде переведено відмежування лісфонду на площі 150.000 десятин. Робота по відмежуванню буде переводитись в 22-х лісництвах.
Успішність землевпорядкування на Київщині. За першу половину літнього сезону на Київщині виконано 60% землевлаштовочного плану. З огляду на те, що погода дасть можливість переводити землевлаштування до пізньої осени, план землеустрійних робот, намічений Губземуправлінням на 1924 рік буде виконано на 100%.
Райз'їзди с.-г. колективів. В кінці сільсько-господарчого року (в кінці вересня) на Київщині відбудуться районні з’їзди представників с.-г. колективів. На з'їзді буде обговорено питання про збут продукцій с.-г. колективів та набуття для них с.-г. знаряддя. 
Відчитність с.-г. колективів. Губземуправлінням розроблено план статистичної відчитности с.-г. колективів. В відчитність входить: рух членів колектива, зміна в господарстві, стан робочої худоби та реманенту, та инш. Цю відчитність с.-г. колективи будуть подавати на розгляд Райземуправління, а Райземуправління з своїми поправками буде подавати цю відчитність до ОкрЗУ.. Через ОкрЗУ ця відчитність буде направлятись в Губземуправління, де згідно з статистичними відомостями ГЗУ буде переводити відповідну допомогу та давати вказівки с.-г. колективам.
В ГУБНАРОСВІТІ.
Вечори рецензій підручників. Вечори рецензій підручників, які організовано Губсоцвихом проходять з великим успіхом. 
В рецензіях приймає участь все місцеве вчительство, а також і курсанти курсів по перепідготовці вчителів. 
Уже пройшли вечори рецензій по математиці, російській та українській мові. В найближчому часі відбудуться вечори рецензій по краєзнавству, природознавству, а також відбудуться рецензії підручників для І, II та ІІІ громад трудшкіл.
Підручники для шкіл. Державне видавництво УСРР приступило до розсилки підручників на округи по заявках Губсоцвиху. 
Підручники буде видано шкільним колективам в кредит. 
Кредитування держвидавом шкільних колективів губерні гарантовано векселями Губвиконкому.
Плата в трудшколах. Комісія в складі представників Губпрофради та Губсоцвиху зараз розроблює план підвищення платні за навчання в трудшколах. 
Підвищення платні за навчання буде торкатись лише дітей нетрудового елементу.
Метрична система в трудшколах. Губсоцвих виробив спеціяльну інструкцію для шкіл що до введення в них метричної системи. 
Інструкція з’обов’язує вчителів не тільки роз’ясовання метричної системи в школі, але перевести широку кампанію ознайомлення населення з метричного системою. 
Учителі повинні зробити низку докладів про метричну систему в хатах - читальнях, сельбудинках та на сільських зборах.