Відгуки лондонської угоди
МІЖСОЮЗНИЙ КОНТРОЛЬ НАД ОЗБРОЄННЯМ НІМЕЧЧИНИ.
БЕРЛІН, 5 IX. 8-го вересня поновлюється міжсоюзний контроль над озброєнням Німеччини. Німецький уряд застерігав населення від ворожих виступів проти союзницьких представників.
НІМЕЧЧИНА СКЛАДАЄ З СЕБЕ ОБВИНУВАЧЕННЯ У ВІДПОВІДАЛЬНОСТИ ЗА ВІЙНУ.
ПАРИЖ, 6-ІХ. Агентство Гаваса повідомляє з Женеви, що прем'єри Франції, Англії і Бельгії одержали від райхсканцлера Маркса листа з заявою, що Німеччина скидає з себе обвинувачення у відповідальности за війну, — Маркс додає, що ця заява но викличе жодних змін у політиці Німеччини що до зобовязань, які визначено у лондонській угоді. Одержавши листа, Еріо негайно повідомив німецький уряд про погане вражіння, яке справила на нього ця заява і повідомив, що французький уряд не вважатиме себе відповідальним за наслідки, що можуть від цього статися.
НАВКОЛО ВСТУПУ НІМЕЧЧИНИ ДО ЛІГИ НАЦІЙ.
БЕРЛІН, 6 вересня. В німецькій пресі відбуваються запеклі сперечання з приводу вступу Німеччини до Ліги Націй. Центр, демократи і соціял-демократи обстоюють вступ до Ліги. Проводир соціал-демократів Лебо у відкритому листі до Штреземана вимагає негайного клопотання, щоб Німеччину прийняли до Ліги. На думку Лебо, не можна гаяти часу. Соціял-демократи Брейтшед, Гільфердінг і демократ Кеслер перебувають в Женеві, де і провадять неофіційні переговори про вступ до Ліги. Французька та англійська делегації на сесії Ліги вважають, що вступ Німеччини є неможливим без відповідного клопотання самої Німеччини. Як пише «Форвертс», французька делегація погодиться на вступ Німеччини до Ліги в разі, коли питання це буде поставлено на обговорення. Орган центру «Німеччина» пише, що нинішні збори Ліги є виключними, бо в них беруть участь Еріо й Макдональд. «Вся Європа — пише газета, — за винятком СРСР повинна вступити до Ліги, бо инакше європейським державам загрожує загибель від азіатських колоніальних народів». Німецький уряд вважає, що справу вступу Німеччини до Ліги треба урегулювати «без галасу і в слушний момент». Права преса категорично відхиляє думку про вступ Німеччини до Ліги, бо це визначатиме погодження на Версальську угоду. «Крайцайтунг» вважає, що виступ в Женеві Макдональда й Еріо мають на меті «піддурити легковажних дурнів». Біржові кола занепокоєні падінням французького франка. Біржа вважає це за наслідок женевських переговорів. Засідання Ліги довели, що думки Еріо й Макдональда у найголовніших актуальних справах росходяться більш, ніж коли-небудь. 