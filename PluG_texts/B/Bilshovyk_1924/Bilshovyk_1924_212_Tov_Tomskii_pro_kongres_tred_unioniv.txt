Тов. Томський про конгрес тред-юніонів.
МОСКВА, 17-ІХ. Голова російської делегації на конгресі тред-юніонів в Гулі т. Томський, що повернувся до Москви, так зхарактеризував роботу конгресу і значіння, яке має приїзд на конгрес делегації радянських профспілок. 
Хоч якогось певного угруповання в англійському профрусі взагалі не помічається, проте на конгресі відчувалось кілька шарів шо до витриманости класових позицій, які одріжнялись одна од другої. Найперше одмітимо комуністичну групу на чолі з Гаррі Полліт. Ця група репрезентувала на конгресі головним чином торговельно-промислових службовців, робітників - електриків та почасти кравців. Ширшу групу складає група меншости. Це — революційні меншости в спілках, які стоять на платформі Профінтерну. Далі йде група властиво лівих. Платформа цієї найбільшої групи зводиться до розриву з усякими урядовими установами, в тому числі і з Лігою Націй; утворення боєздатного Інтернаціоналу Профспілок шляхом реорганізації Амстердамського Інтернаціоналу зі вступом всіх спілок, в тому числі й російських, зближення з СРСР й виконання програму, прийнятого конгресом. В цей програм входить націоналізація копанень, недрів і залізниць, контроль над продукцією. Четверта група — права — приникла і на конгресі йшла за лівою. 
Постанови конгресу про міжнародню єдність, про ратифікацію англо радянського договору одкривають нову сторінку в історії англійського профруху. Прибуття радянської делегації на конгрес — факт надзвичайної ваги, який відограє значну ролю в справі зближення робочих мас обох країн. Звязок цей зміцниться приїздом представників генеральної ради англійських тред-юніонів на майбутній шостий з'їзд російських профсоюзів. 
Торкнувшись питання про ратифікацію англо радянської угоди, т. Томський заявив, що по всій Англії пройде хвиля робітничих мітингів на захист угоди. Тред-юніони призначили для цього трьохмісячну кампанію. 
Користуючись зустріччю в Гулі, бувша там делегація японських профспілок просила ВЦРПС надіслати до Японії своїх представників. 
„Конгрес тред-юніонів в Гулі і кооперативний в Тенті, — закінчив т. Томський, — показали, що російський профрух прорвав фронт ворожих йому сил".