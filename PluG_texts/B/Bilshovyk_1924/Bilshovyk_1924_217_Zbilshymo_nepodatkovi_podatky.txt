Збільшимо неподаткові прибутки.
Серед справ, які цими днями розглядав черговий пленум Губкому, особливого значіння в сучасних умовах набуває справа бюджетна. 
Тов. Гольдін, завідуючий Губфінвідділом, докладно ознайомив пленум з проектом місцевого бюджету на майбутній 1924 — 25 р., його позитивними та негативними рисами й звернув увагу на те, щоб партійні організації зробили все, що можуть, для вдосконалення бюджету та бюджетної роботи. 
Було б, розуміється, величезною помилкою гадати, що бюджетна робота полягає тільки в тому, щоб скласти бюджет, після того ж лишається тільки механично його виконувати. Ми ще не дійшли до такого стану, щоб перед початком бюджетного року скласти такий бюджет, який передбачав би все. Наш місцевий бюджет, хоч і твердий та реальний, в значній мірі має ще й орієнтаційний характер: ми ще не викрили всіх наших прибуткових можливостей, особливо що до неподаткових прибутків. 
Коли в податковій частині прибутків Київщини на майбутній рік справа стоїть краще, ніж торік, то в справі раціонального використання місцевого майна перед нами ще мало з’оране поле. Це негативна риса місцевого бюджету 1924 — 25 року, на яку слід звернута увагу не тільки партійної маси, а й широких мас трудящих Київщини. Місцевий бюджет наш ще й тепер має споживчий характер, він не став ще на твердий виробничий шлях — бо значна частина витрат (70 відс.) іде ще й тепер на утримання радянського адміністративного та господарчого апарату, і тільки значно менша частина (З0 від.) іде на господарчі та виробничі видатки. Коли проект майбутнього бюджету має такі риси, то на це є й об'єктивні причини, які можуть зникнути разом з дальшим загальним піднесенням нашої господарчої міці. 
Але є й суб'єктивні причини: на місцях ще не досить зрозуміли значіння бюджетної роботи й не вжили всіх можливих заходів, щоб виявити прибуткові джерела, особливо що до використання місцевого майна, тоб-то майна, переданого в роспорядження і округ та районів.
Цю хибу треба як найшвидче виправити. Це цілком можливо: треба тільки втягти ширші свідомі кола до бюджетної роботи. А вони це зроблять — і тим легше, бо ми вже маємо тверду валюту й можемо через те краще розраховувати та глибше заглядати в майбутнє. 
Треба зазначити, що мала увага до неподаткових прибутків, — характерна риса не тільки для Київщини, але й для всієї України, взагалі. Тов. Расевуський у „Фінансовому бюлетені" ч. 39. (69) на підставі відомостів за три квартали 1923 — 1924 бюджетного року вказує на те, що тепер по всій Україні з місцевим бюджетом стало краще, але всетаки треба констатувати надто мале охоплення неподаткових прибутків. Ще досі немає докладних відомостів про кількість грунтів, їх якість, не досліджено місцеву промисловість та її можливости. Тимчасом, коли б це зробити, продуктова частина місцевого бюджету могла би значно зрости. 
Виявити ці можливости ніколи не пізно: не треба для цього чекати, коли буде складатись бюджет 1925 - 1926 року. Треба виявити ініціативу негайно, — і в першому кварталі 1924 - 1925 року можна вже досягти корисних наслідків. Місця повинні це зробити не гаючи часу й використати для цього передвиборні з'їзди рад: на місцях чимало є активних творчих елементів, яких треба втягти в радапарат, у ревізійні комісії та яким у складанні бюджету та його затвердженню належить важлива роля. 
Бюджетова робота — найреальніша робота, така, яка найбільше зачіпає матеріальні інтереси мас, бо звязана вона як найтісніше з оподаткуванням: коли тільки на місцях, у широких масах знатимуть, що від збільшення прибутків од громадського господарювання може зменшитись у майбутньому податковий тягар, то вони знайдуть таких людей, яких треба поставити коло цього діла. 
Отже — як найбільше уваги до справи збільшення прибутків од громадського майна: земель та місцевої промисловости. Такий висновок з бюджетних дискусій пленуму Губкому.