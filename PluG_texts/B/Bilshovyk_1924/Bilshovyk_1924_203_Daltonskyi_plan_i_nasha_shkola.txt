ДАЛЬТОНСЬКИЙ ПЛАН І НАША ШКОЛА.
В невпинному прагненню до прогресу та стремлінні опанувати природою, людність шукала неугавно нових методів і засобів у вихованню молодого покоління. Хотілося б виховати дитину, щоби вона відповідала й вимогам певного часу й тому ідеалові людини, який накреслювали геніяльніші представники педагогичної та філософської думки. З того часу, як людність критично поставилася до справи виховання, перейдено багато ріжних системі методів у вихованню. Від рицарсько-церковно-манастирсько-ієзуїтських шкіл ми нині дійшли до сучасних трудових шкіл і технікумів. Від середневічної схоластики та конфесіоналізму, переступивши через раціоналізм і натуралізм і т. д, ми нині дійшли до еклектичного напрямку в вихованні, збудувавши його на засадах експеріментальної педагогики та стремлінні всебічно розвинути дитину. 
Найновішим досягненням сучасности в справі виховання є Дальтонський чи лабораторний план. 
Об'єднуючи в собі прінціп вільного виховання Л. Толотого та Елен Кейн, він дає новий метод в засвоєнню формальних знань дитиною. Полягає він в тому, що на кожну дисціпліну вихователем складається відповідний програм, скажемо, на протяг місяця, указуються підручники, а дитина вже сама, розпоряджуючись вільно своїм часом, проходить цей програм за даний період, працюючи в відповідно уряджених на кожний предмет кімнатних лабораторіях, музеях і т. д. Таким способом навчання безперечно можна осягти великі здобутки. По-перше в дитини не надуживається її індивідуальність, розвивається почуття самодіяльности, відповідальности, почуття допомоги товариш товаришеві і т. д. По друге й сама дитина далі буде від впливу вихователя, а значить, буде міцніша волею, заховуючи від рострати надарма дорогу нервову енергію. 
Дальтонський план, виникши на практичному американському грунтові, сам по собі не складний, однако потрібує де-яких матеріяльних умов і обставин. Не треба говорити за те, щоби сам учитель був настільки з ним теоретично знайомий, взагалі був би настільки педагогично вихований, щоби не лише займатися пересаджуванням американських, європейських педагогичних ідей на рідний грунт, а був би й сам активним їх творцем, винахідником. Для цього в першу чергу треба постачити його педагогичною літературою. В цьому відношенню особливо в тяжкому становищі є сільське учительство. Із инших даних потрібних для переведення дальтонського плану являються відповідно уряджені кімнати, лабораторії, музеї, фізичні та хемичні приладдя, ріжноманітність і багатство приступної дітям допомічної літератури и т. д. 
І тут доводиться з сумом констатувати, що, коли наші міські школи в цьому відношенню стоять в не досить сприятливих умовах, то наші сільські школи перебувають безумовно в безпорадному стані. Ні відповідного помешкання, ні відповідних приладь, ні відповідної української літератури (допомічної). А там же ціле море селянської темноти, яке потрібує й потрібує невідкладно освіти, жде її. 
І можна освітить це море темноти, коли ми збудемо нову школу на селі, досконало матеріально забезпечену, яка й явиться тим велетенським прожектором, що рознесе сільську темряву.