Студентське життя
ВІДКРИТТЯ НАВЧАЛЬНОГО РОКУ У КІНО.
6 годин вечора 14-го вересня. Повна заля студентів. На передніх лавах розмістились гості - підшефники. Перший раз після літньої перерви зібралось до купи студентство; сповнене енергії, багате новинками защебетало воно на всю залю. В багатьох закутках залі чутно розмови про нового ректора ІНО. 
-	7 років, - почав тов. Карпеко — пройшло з початку революції. На протязі цього часу ми йдемо під прапором 3-го Комуністичного Інтернаціоналу. За ввесь час не здрігнув ні один м’яз нашого робітника, що кріпко тримає прапор, і ось тепер, починаючи свою працю на инших підвалинах, вшануймо пам’ять тих, що загинули в ім’я перемоги пролетаріату (музика грає Інтернаціонал). 
Тяжко було нам завойовувати старий університет, - продовжує тов. Карпеко; стара професура і студентство кріпко трималась, але потроху здавались. Коли простежити життя наших ВУЗ’ів з 1917 по 1921 р., то легко спостерігти, яка тяжка була ця борня, особливо зі старими університетами. В головах багатьох старих професорів та студентів жевріла думка, що час мине і їх життя покращає. Почасти теж було і в КІНО. 
Лише у 1922 році не витримав сивий, беззубий університет св. Володимира, здрігнув і впав, здавсь на капітуляцію. З’являється молода професура, студентство. Відчиняючи сьогодні збори, я сміло можу сказати, що немає, старого університета, не буде й надалі. Замісць його ми збудуємо новий Пед. Інст. Нар. Освіти. Хай живе новий ІНО! (Гучні оплески). 
Далі тов. Карпенко запропонував вибрати президію, куди увійшли т.т.: ректор ІНО Карпеко, студент Смирнова, Борун, Щербина, проф. Лебединців, служб. Токарський, Логвін. 
Порядок дня було ухвалено такий: 
1) Міжнароднє становище; 
2) Перспективи праці в ІНО на 1924-25 навчальний рік. 
Доклад про міжнароднє становище зробив тов. Логвин. 
По другому швганто: «Перспективи праці на 1924 р.» виступив тов. Карпеко. 
-	Життя ВУЗ’ів з 1917 по 1924 рік треба поділити на етапи: 1-й етап це з 1917 по 1921 рік, 2-й з 1921 по 1924 р. і нарешті 3-й з 1924 р. 
В перші два етапи ВУЗ’и жили майже без втручання влади. Тоді ВУЗ’и реорганізовувались по своєму, складали програм, але в них лишились старі методи навчання: суха теорія та зачотна система. В ІНО не було нічого Педагогичного. Ні, так не можна; кожен ІНО з цього року треба педагогизувати та повести справу навчання так, щоб увести більш кружкової та екскурсійної праці. До цього часу студенти й професура відділені були між себе великою стіною, тоді як цього не повинно бути. Ректор, професура, студентство й тех. персонал ІНО повинні складати єдиний колектив і чим кріпше буде останній, тим більш буде успіхів. 
Збори закінчились одноголосно побажанням надіслати телеграми: Центр. Ком. КП(б)У, НКО, Ніжинському та Донбасівському ІНО.