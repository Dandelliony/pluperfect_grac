Горожанська війна в Китаї
БОЙОВІ ОРГАНІЗАЦІІ РІЖНИХ ФРОНТІВ.
ПЕКІН, 16 вересня. Повідомляють, що генерал-губернатор трьох східніх провінцій Манчжурії Чжан-Цзо-Лін горячково лагодиться до нападу на військо. У-Пей-Фу. Мукденське військо Чжан-Цзо-Ліна зосереджено в районі Шанхай-Гуеня в 120 кілометрах від Тянь-Цзіну. 3 другого боку маршал У-Пей-Фу і генерал Фен-Ю-Сян, керовники Чжілійської військової партії, просувають військо на північ. Гадають що бій станеться незабаром. У-Пей-Фу вживає заходів, щоб відкласти момент сутички з Чжан-Цзо-Ліном, щоб скористуватися з цього часу і погромити військо Чже-Цзянського дюдзюна Лу-Юн-Сіана, бо після цього він зможе все своє військо вирядити з півдня на північ проти Чжан-Цзо-Ліна. З Кантону повідомляють, що Сун-Ят-Сен лагодиться до виступу на північ щоб скористувавши момент, знищити військо генерала Чен-Цзю-Міна, яке знаходиться на східньому кордоні Гуан-Цунської провінції і просунутися до Цзян-Сі. Чен-Цзю-Мін одержує допомогу від пекінського уряду й загрожує захопити Кантон. Перемога над ним дасть можливість Сун-Ят-Сенові об’єднати кілька південних провінцій, де Кантонський уряд має багато прихильників. Всі ворожі сторони, за винятком Сун- Ят-Сену, одержують допомогу чужоземних держав. У-Пей-Фу підтримують американці й англійці, Чжан-Цзо- Ліна і його союзників анфуїстів (Чже- Цзянськлй дудзюм) — японці.
РОСІЙСЬКІ БІЛОГВАРДІЙЦІ В АРМІЇ ЧЖАН-ЦЗО-ЛІНА.
ПЕКІН, 17-ІХ. Пекінський уряд надіслав т. Карахану ноту, в якій вказує на участь російських аваторів в армії Чжан-Цзо Ліна і инших генералів, що виступають проти Пекінського уряду. 
У відповідь Карахан зазначає, що ці літуни не є громадянами СРСР, а уявляють рештки білогвардійських банд, яких донині охоче підтримував пекінський уряд і тому сам уряд мусить вжити відповідних заходів.