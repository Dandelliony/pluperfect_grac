Горожанська війна в Китаї
БОІ ПРОВАДЯТЬСЯ В 13 ВЕРСТВАХ ОД ШАНХАЮ.
ПЕКІН, 10-ІХ. Наступ північного війська на Шанхай припинено. Бої провадяться в 13 верствах від міста. Чужоземці укріплюють європейський квартал та висажують десанти. В Шанхаї зібралося багато біженців.
НАСЛІДКИ БОЇВ.
ПЕКІН, 10-ІХ. Урядові військові повідомлення говорять, що Хуанг-Ту, Чіа-Тінг і Лі-у-Хо захопило військо провінції Кіанг-Су. Агентство ж Рейтара повідомляє, що головні позиції Лі-У-Хо перебувають в руках війська генерал-губернатора провінції Че-Кіанг. Як повідомляють, військо Че-Кіанга відбило назад всі колишні позиції.
ЧУЖОЗЕМНИЙ ДЕСАНТ.
В Шанхаї з чужоземних військових суден висадилося 360 душ морської піхоти, 400 японців, 250 американців і 100 італійців. Китайський мінзаксправ Велінгтон-Ку повідомив англійського посланця, що китайський уряд погоджується на нейтралізацію зони Шанхай-Вузун з умовою, коли фортецю Вузуна зі зброєю та набоями буде передано третій незаінтересованій стороні.
КИТАЙСЬКІ РОБІТНИКИ ІДУТЬ ЗА СУН-ЯТ-СЕНОМ.
МОСКВА, 9-ІХ. В розмові зі спів-робітником Роста відповідальний секретар спілки мореплавців у Катаю Лан-Вай-Ман, що знайомиться нині з становищем російських транспортників, сказав: „Чужоземні імперіалісти, особливо американські у всякий спосіб підтримують північний китайський уряд, вбачаючи в ньому захист проти національно-революційного руху Сун-Ят-Сена. Китайські робітники ідуть за партією Гамідан, що користується великим впливом на маси, бо вона провадила і провадить упорну боротьбу за незаможність Китаю. Трудове населення Китаю на боці Сун-Ят-Сена. Рух проти імперіалізму в Китаю розгортається все більше. Ніхто там уже не вірить дипломатним нотам буржуазних урядів. Чутка про те, що в СРСР зорганізувалося т-во „Руки геть від Китаю” без сумніву вже долетіла до всіх закутків Китаю і зміцнить союз трудящих обох країн. Лан Вай Ман зазначив, що головним приводом до енергійного втручання буржуазних держав треба вважати складення радянсько - китайського договору. Цей договір вперше за багато років показав китайському народові, що з ним балакають, як з рівним.
ДЕМОНСТРАЦІЯ ПРОТЕСТУ.
ПЕКІН, 10 ІХ. Тут сталася величезна демонстрація протесту проти боксерського протоколу 1901 року, в якій узяли участь десятка тисяч селян, фермерів та учнів військових шкіл. Голова мітінгу Там-Піпгоан в своїй промові змалював насильницьку політику імперіалістичних держав і закликав пригнічені народи обєднатися в боротьбі проти імперіалізму. Наші промовці закликали організувати спілки боротьби з імперіялізмом, відмовитися від боксерської угоди, бойкотувати американські товари; боротися з імперіалістами півночі, як з допоміжниками імперіалізму. Всі резолюції було ухвалено з ентузіазмом. Після мітингу демонстранти пройшли через усе місто з музикою й прапорами. Під час демонстрації роздавали спеціальні газети китайською мовою, що містили статті видатних членів партії Гомідан проти імперіалістичного характеру. Наприкінці було надіслано телеграму до Макдональда з протестом проти чужоземного втручання в Китаю.