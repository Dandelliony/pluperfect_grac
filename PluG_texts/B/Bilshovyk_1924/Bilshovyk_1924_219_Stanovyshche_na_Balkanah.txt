Становище на Балканах.
НОВІ ВБИВСТВА.
ВІДЕНЬ, 24-ІХ. В Болгарії вбивства революціонерів не припиняються. Є чутки, що забито Гренчарова, проводиря лівого крила селянської партії, якого праве ЦК партії виключило за агітацію на користь єдиного фронту з комуністами. Комуністичний депутат Максимов зник невідомо куди. Більградська газета „Політика" повідомляє, що бої між македонськими автономістами та федералістами біля Горну, Чукаї, Новрокопу, й Петрича тривають. Прихильники Александрова спалили 2 села. Агентам болгарського уряду доручено забити також ворогів Цанковського режиму й Александрова, що перебувають за кордоном. В звязку з останніми подіями вся болгарська преса почала запеклу кампанію проти СРСР, обвинувачуючи його в спровокуванні внутрішньої боротьби в Македонській організації.
НАПЕРЕДОДНІ ГОРОЖАНСЬКОІ ВІЙНИ.
БЕРЛІН, 24-ІХ. З Софії повідомляють, що політичне становище в Болгарії дуже трівожне. В кількох провінціях, зважаючи на непорузуміння між македонськими організаціями і повстаннями селянства проти терору уряду, почалась дійсна горожанська війна. Уряд Цанкова вживає екстрених засобів до охорони Софії. Столиця Болгарії уявляє з себе фортецю, що готується до бою.
З'ЯСУВАННЯ ПОДІЙ У БОЛГАРІІ.
МОСКВА, 24-ІХ. У розмові зі співробітником Роста секретар президії балканської комуністичної федерації Георгій Дмітров що до македонських події зауважив: „До війні в македонському рухові було дві організації: федералістична що об'єднує македонських революціонерів і автономистська, яка є провідником болгарського буржуазного націоналізму в македонському рухові. Ці дві організації провадили між собою найжорстокішу боротьбу. Після війни на чолі македонської революційної організації став Тодор Александрів, який виявляв, що ніби він не бажає більше, щоб македонські організації були зброєю з руках болгарської буржуазії. Таким шляхом він об'єднав значну частину кращих македонських революціонерів. Але Александров фактично залишився болгарським націоналістом. Вів з'єднався з Цанковим у боротьбі проти уряду Стамбулійського. Сили Александрова було широко використано, щоб придушити народне повстання проти Цанкова у вересні. Це зрадництво обурило македонські маси — дійсних македонських революціонерів. Виникла опозиційна течія на чолі з Чаулевим за підтримкою відомого македонського революціонера Димова. Опозиційний рух примусив Александрова де - чим формально поступитися і це мало наслідком угоду у Відні, в травні 24 р., між автономистами на чолі з Александровим і федералістами в об'єднанні всіх македонських революційних сил на грунті нової революційної орієнтації в македонському рухові і розрив всяких звязків з болгарською буржуазією і урядом Цанкова і зі всіми балканськими буржуазними урядами. 
Але під впливом уряду Цанкова Александров відмовився підписати маніфест, в якому сповіщалося про нову орієнтацію в македонському рухові. Болгарська буржуазія почала нищити опозицію македонської організації. Тодор Александров організував убивство кількох прихильників опозиції, але й самого Александрова забито. Криза в македонській організації тягнеться. Головна справа: чи залишиться в майбутньому македонська організація знаряддям болгарської націоналістичної буржуазії, зокрема фашистського уряду Цанкова, чи стане дійсно національно революційною організацією, що об'єднує всі македонські революційні сили, щоб утворити вільну, єдину, незалежну Македонію.