Звільнення Грузії від меншовиків
РОБІТНИКИ ГРУЗІІ ПЕРЕСЛІДУЮТЬ ЗЛОЧИНЦІВ.
ТИФЛІС, 6-IX. В Зугдидському і Новосенацькому районах бандити запропонували замирення з тим, щоб їх пропустили закордон, але наші загони жадних балачок з бандитами не провадять і переслідують їх. В Зугдидах забито голову виконкому Рогава, в Кавтисхевах замордовано голову виконкому й кількох комуністів. В Саберінському районі на чолі бандитів був колишній князь Чхотуа. За два дні взято в полон 204 бандити. Селянство скрізь охоче допомогає нашим загонам. Меншовицьку авантуру в Грузії скрізь приборкано. На житті Тифлісу ця авантура зовсім не відбилася. 
РОБІТНИКИ ВІДДАЮТЬ СВОІ СИЛИ НА БОРОТЬБУ З БАНДИТАМИ.
БАТУМ, 6 IX. З0го серпня, закінчивши роботи, робітники вирядили делегацію до Ради. Делегація заявила, що робітники не можуть залишатися осторонь партії, коли на їх очах зрадники-меншовики роблять замах на робітничу владу. На численних зборах робітники скрізь одноголосно пропонують себе в цілковите роспорядження Радвлади. Авантура в Аджаристані закінчилася заарештуванням всіх проводирів змови. До Батумської ЧК з'явився, щоб повинитися один з видатних діячів колишньої меншовицької партії, колишній установчих зборів Грузії, міський голова Батуму й голова батумського паритетного комітету Гіго Анджапарідзе.
ЗАТРИМАННЯ КНЯЗІВ БАНДИТІВ.
ТИФЛІС, 6 ІХ. Вчора затримано голову паритетного комітету Коте Андроникашвілі, що організував бандитський виступ, та його заступника Яс Джаватхішвілі. Обидва колишні князі. Їх було затримано в манастирі, коли вони вже збірались тікати. В них знайшли кілька тис. карб, червінцями та золотими франками.