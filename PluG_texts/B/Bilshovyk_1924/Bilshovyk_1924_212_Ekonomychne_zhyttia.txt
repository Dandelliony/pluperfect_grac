Економичне життя
ЦІНИ НА ХЛІБОПРОДУКТИ.
За даними Губкомвнуторгу ціни на хлібопродукти в районі заготовок Київщини стояли на такому рівні:
3а 16 вересня: 
Умань: пшениця — 1 карб. 15 коп., жито — 60 коп, ячмінь — 88 коп., овес — 1 карб. 15 коп. 
Корсунь: пшениця — 1 карб. З0 коп., жито — 80 коп., овес - 90 коп. 
Малин: пшениця — 1 карб. 50 коп., жито — 80 коп., ячмінь — 80 коп. — 1 карб., овес-1 карб. 
Ржищів: пшениця — 1 карб. 55 коп., жито — 1 карб. 5 коп., ячмінь — 1 карб., овес - 1 карб. 10 коп.
За 17-е вересня: 
Б.-Церква: пшениця — 1 карб. 15 коп., жито — 70 коп., ячмінь — 75 коп., овес 70 коп. 
Васильків: пшениця — 1 карб. 25 коп., жито — 75 коп., ячмінь — 85 коп., овес — 85 к. 
Бородянка: пшениця — 1 карб. Зо к., жито — 1 карб., ячмінь — 1 карб., овес — 1 карб. 20 коп. 
Бишів: пшениця — 1 карб. 50 коп., жито — 80 коп., овес — 1 карб. 10 коп. 
Бориспіль: пшениця — 1 карб. 40 коп. — 1 карб. 50 коп., жито — 95 к. — 1 к., овес — 1 карб. 20 к. 
Ржищів: пшениця — 1 карб. 50 коп., жито — 1 карб., ячмінь — 90 коп., овес — 1 карб. 5 коп.
РЕНТНИЙ ПОДАТОК НА КИІВЩИНІ.
Фіноргани Київщини закінчують надсилання платникам ренти оповіщень про належні з них оклади податку. Ставки основної ренти з квадратової сажені землі по міських селеннях Київщини встановлено в копійках такі: в м. Київі — 1,5, в Тальному — 0,5, Смілі, Умані, Звенигородці — 0,6, Златополі — 0,4, Шполі — 0,5, Б.-Церкві, Бердичеві, Черкасах — 0,6, — Сквирі, Липовці — 0,4, Таращі, Корсуні — 0,4, Казатині — 0,5, Василькові, Фастові, Богуславі — 0,5, Малині, Чорнобилі, Радомислі, Капелі 0,4, Іллінцях — 0,4 для земель, що належать транспортові — 0,4. 
Попередні підрахунки показали, що по м. Київу на одно земельне володіння припадатиме окладу ренти пересічно до 6 — 6 з пол. карб. Загальна сума податку по Київу, де нараховується до 14 тис. володінь що підлягають рентному оподаткуванню, має досягти 90 — 100 тис. карб. 
Такі ж приблизні дані по инших міських селеннях дають змогу підрахувати, що контингент податку по округах досягатиме 200 — 220§тис. карб. 
По м. Київу рентний податок почав надходити 8 вересня. Поки що сума внесеного податку невелика, бо не всі платники ще одержали оповіщення. 
В звязку з тим, що фіноргани трохи запізнилися з надісланням платникам оповіщень, Київський Губфінвідділ постановив, що останній строк платіжу ренти без пені по м. Київу — 24 вересня, а на периферії 29 вересня. Після цих строків пеня нараховуватиметься загальним порядком. 
Останній строк для подачі скарг на неправильне вирахування ренти по м. Київу — 15 жовтня, по периферії — 20 жовтня. Скарги подаються в канцеляріях фінінспекторів.
СУБВЕНЦІИНЕ ФІНАНСУВАННЯ МІСЦЕВОГО БЮДЖЕТУ.
В наступному бюджетному році є думка завести субвенційну систему фінансування місцевих бюджетів губерень у вигляді часткової участи держави в видатках місцевих Рад на окремі громадські потреби. 
По народній освіті держава бере участь у видатках на утримання педагогичного персоналу Трудових шкіл 1-го та 2-го концентрів та в видатках на дитяче харчування голодних та маломіцних районів; в галузі охорони здоровля — в утриманні медперсоналу лікарських закладів у сільських місцевостях; в галузі сільського господарств — в видатках на утримання агрономичного та ветеринарного персоналу. 
В звязку з цим Наркомфін запропонував Губфінвідділам подати числові відомости про існуючі в губерні трудшколи, дитячі будинки в неврожайних районах, лікарські заклади в сільських місцевостях та про агрономичні й ветеринарні зазначивши, фактичні видатки на ці установи в 4-м кварталі біжучого року та передбачені видатки на 1924/25 бюджетовий рік.
ЄДИНИЙ С.-Г. ПОДАТОК. 
Пільги родинам полонених.
Згідно з положенням про єдиний сільсько-господарський податок, господарства, що їх члени перебувають у полоні, користуються пільгами. Народній Комісаріат Фінансів пояснив, що для одержання пільги господарство повинно подати підтвердження своїх селян на письмі, що член родини перебував в полоні, або ж подати листи полоненого члена родини, що встановлювали би останнього
Відповідальність платників податку за згублення грошей при колективнім внескові податку. Народній Комісаріат Фінансів пояснив, що коли платники єдиного с.-г. податку вносять податок колективно через свого уповноваженого, то самі платники несуть відповідальність, як що гроші буде загублено. 
Відповідальність платників залишається й тоді, як що за уповноваженого буде обрано голову Сільради.
РОЗВИТОК ДІЯЛЬНОСТІ УКРАІНБАНКУ. 
ЗРІСТ ПАЙЩИКІВ.
Зріст пайщиків Київської філії Українбанку як і в попередні місяці продовжується досить інтенсивно. З 1 червня по 1 вересня по Київській філії вступило нових пайщиків до 80 кооперативних організацій. За весь час існування Київської філії (2 роки) через неї вступило пайщиків до 600 організацій, з яких майже половину передано иншим філіям Українбанку. По ступіням пайщики, що їх обслуговує Київська філія в кількости до 350 організацій, 93,7 відс. припадає на первісну і 6,3 відс. на союзну кооперацію. По окремих галузях на споживчу кооперацію припадає 44 відс., на сільсько-господарську — 34,1 відс , інтегральну — 12,2 відс., на ощадно плічкові та кустарно- промислові товариства припадає 8,1 відс., та на инші галузі кооперації — 1,6 відс. 
Збільшення пайщиків сталося, головним чином, завдяки зростові сільської низової кооперації.
ПРИТЯГНЕННЯ КОШТІВ
Головним засобом, що дає можливість філії розвивати кредитування кооперації, як і раніш є притягнення коштів на вклади та біжучі рахунки. Ці кошти за час з 1 червня по 1 вересня складають пересічно до 45 відс. балансу філії і до 60 відс всіх її оборотних засобів. За цей період біжучі рахунки та вклади були більш-менш стабільні (тривалі) і досягають вони 650000 карб. Кредити ж Держбанку зменшились проти 1 червня майже на 20 відс.
КРЕДИТУВАННЯ КООПЕРАЦІІ
В обороти кооперації, шляхом грошового кредитування її, Київською філією вкладено до 800000 карб., а разом з усіма установами Українбанку на Київщині кредитування кооперації перевищує 1 000 000 карб. За час з 1 травня по 1 вересня по Київській філії кооперації видано позик на 1256000 карб., з яких уже повернуто біля 1000000 карб. По ступіням кооперації 8,1 відс. позик одержали центральні організації, 39,1 відс. районні організації і 52 відс кооперативи 1 ступіню. По галузям на споживчу кооперацію припадає 57 відс. позик, на сільсько господарську — 38 відс. та на инші галузі — 5 відс.
ЦІЛЕВІ КРЕДИТИ НА ХЛІБНІ ОПЕРАЦІІ.
Правлінням Українбанку виділено для Київської філії окремий цілевий кредит на позики низовій кооперації з метою стимулювати її хлібні заготовки. З цього кредиту поки що видано позик в згоді з союзними об'єднаннями 50 найбільш міцним і переважно сільсько господарським (80 відс.) кооперативним товариствам на загальну суму до 35.000 карбованців. Позики ці товариства повинні вкладати виключно в хлібні операції з таким розрахунком, щоби вони обернулися, за час хлібозаготовчої кампанії, не менше 10 разів.
РОБКАСИ КООПЕРАТИВНОГО КРЕДИТУ
Операції робітничих мас кооперативного кредиту, організованих Київською Філією, за останній час значно збільшилися. Проти 1 червня ощадности майже подвоїлися, досягаючи більше 100.000 карб. Так само зростає і кількість рахунків та вкладів, які досягають понад 2000. В зв'язку з останньою постановою Укрбюро ВЦ РПС, яка категорично стверджує попередні його постанови про те, що робітничі ощадження повинно вносити до робітничих кас Українбанку, треба сподіватися на дальший розвиток роботи кас, а також на поширення самої сітки кас. 
Нещодавно для обслуговування робітників водного транспорту й для збільшення розмірів кредитування їх кооперативного об'єднання Дніпр ТПО, відкрито касу Українбанку при цьому об'єднанню.
ПЕРЕКАЗОВІ ОПЕРАЦІІ.
За два останніх місяці переказові доручення через Київську філію Українбанку збільшилися майже вдвічі. Виконано філією доручень до 1000 на загальну суму понад 1.000.000 карб. Крім того, закордонних доручень через ОЄНБ (Об'єднаний Єврейський Народній Банк) у Лондоні, Варшавський Кредитовий Банк та Представництво Українбанку в Берліні виконано понад 200.
Інкасові доручення досягають теж 1.000.000 карбованців.