Хиби, які слід виправити.
ОЦЕ ТАК ЗМИЧКА. (Присвячується Київській поштовій конторі).
Багато говорилося й говориться про змичку міста з селом. Для здійснення справи змички вже багато де чого зробили. Але ще досить часто трапляються на практиці такі випадки, які свідчать про цілковите нерозуміння де якими особами значіння змички. Такі люде своєю поведінкою не тільки не допомагають, а навпаки перешкоджують справі змички. Наведу один факт, ось який: Приїхав до Київа молодий селянин Ч. Довелось йому залишитись на де який час. Рішив він поки що надіслати до себе в село пару листів. Пішов він 2 вересня о 11 г. ранку на пошту (вул. Воровського) купувати марки. Там черга, для селянина річ не дуже то знайома. 
Але нічого став в чергу, приготував гроші і підішовши до віконця попрохав подаючи 23 коп. 
-	Мені марок та листівку, надіючись одержати звичайні марки для листів. Але замісць таких марок йому видана була марка за 20 коп. та листівка. 
Здивувався селянин, розглянувши те, що йому видано - Звернувся до „чиновника" та й каже: 
-	Перемініть, будь ласка цю марку на 2 по 7 коп., мені марки для листів потрібні. 
-	Не меняем — почув він у відповідь. 
Одійшов селянин од віконця та й подумав: 
Та й що ж його з цією маркою робити? Хіба до одного листа приклеїти? Не відправив того дня селянин своїх листів, бо других марок не міг купити. 
Чи то таки не можна було перемінити одну марку на потрібні селянинові, коли він навіть і задержав „високоповажного чиновника" лишню хвилину? 
Чи треба так поводитись з громадянами взагалі, а тим більше з селянином? Хто дасть на це відповідь?