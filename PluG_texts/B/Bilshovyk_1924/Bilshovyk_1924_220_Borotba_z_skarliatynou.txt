Боротьба з скарлятиною
Кількість захорувань за 25-е вересня.
Київськими Райсанбюро зареєстровано за 25-е вересня в Центрально-Ленінському районі 7 випадків захорування скарлатиною, Раковсько-Святошинському — 1, Подольсько-Куренівському — 7, Січневого Повстання та Бульварному — 4 і Деміївському — 8, а разом 27 випадків. За той же день прочитано санітарних лекцій 8, переведено санітарних обслідувань 39, і ізоліровано здорових 14. 
До уваги населення
Санітарно-пошесним відділом помічено, що де-які з громадян, в помешканню яких має переводитись дезенфекція виносять свої речі в инші помешкання, бо бояться, що від дезинфекції останні попсуються. А тому Санітарно-пошесний відділ пояснює, що дезинфекція ніякої шкоди річам не робить, а між тим переховування їх в помешканнях сусідів сприяє росповсюдженню зарази і переведення дезинфекції не досягає своєї мети.
Зусилення дезинфекційних станцій.
За останній час значно зусилено дезинфекційні станції Губвідділу охорони здоровля дезенфекційними апаратами, які одержано з Москви та Харкова. Крім того Губвідділ охорони здоровля порушив перед президією Губвиконкому негайне клопотання про предоставлення транспортним відділом кількох авто-машин для дезинфекційних станцій, які прискорять переведення дезинфекцій і розвозку дезинфекційних апаратів.