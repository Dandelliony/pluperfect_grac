Т-ВА ВЗАЄМНОГО КРЕДИТУ НА УКРАІНІ.
З початку біжучого бюджетного року, с. т. з 1 жовтня 1921 р., помічається особливо інтенсивний зріст Т-в Взаємного Кредиту на Україні. На 1 жовтня функціонувало 11 т-в, на 1 травня 1924 р. їх було вже 22 в недалекім часі має відкритися ще 11 т-в, установи котрих уже затвердив Наркомфін. 
Як бачимо, протягом 7 місяців кількість т-в збільшилася вдвічі. Загальний баланс т-в збільшився за цей час також приблизно вдвічі: на 1 жовтня 23 р. він складав 73.606 черв., а на 1 травня 24 р, — 166.426 ч 
Найбільш значну ролю в загальнім балансі грають Харків та Одеса. По масштабу своїх операцій та по розміру ресурсів Т-ва Взаємного Кредиту є дрібні установи і їх вага в загальній системі кредитових установ невелика. 
Розглядаючи будову загального балансу т-в та зміну її протягом зазначеного періоду з 1-Х — 23 р. по 1-V треба зробити такі висновки. По пасиву спостерігається зріст ролі капіталів з 14,9 відс. до 18,2 відс , біжучих рахунків і вкладів з 35,8 відс. до 39,9 відс., а також де яке збільшення ролі позик (з 21,7 відс. до 23,4 відс.). Загальна маса притягнених коштів збільшилась протягом 7 місяців в 2 з пол рази. По активних операціях, бачимо, що найбільшу ролю в балансі на 1-Х — 23 р. грали товарові кредити (35,5 відс.), а на другім місці стояли вексельні кредити (34 відс ). В балансі на 1-V — 24 р. переважне місце займають вексельні кредити (53,8 відс), що збільшилися за кошт товарових (які складають лише 17 відс.). 
По пасивних операціях (рахунок капіталів, біжуч. рах. і вкладки клієнтура складається майже виключно з приватних осіб і установ — від 70 до 95 відс. На долю держпідприємств і кооперації припадає незначне місце. 
По активних операціях (позички) можна констатувати подібне ж явище: держторгівля й промисловість займають від 1/2 відс. до 3 відс., кооперація від 1/2 відс. до 5 відс. і приватні установи від 90 відс до 99 відс. (инколи всі 100 відс.). 
Ставки, що платять т-ва по біжучих рахунках і вкладках, досить високі — від 1 відс. до 10 відс. в місяць. В тісній залежности від високих ставок по пасивах перебувають ставки, що стягають т-ва по активних операціях (позичках під векселі, крам то що). До грошової реформи ці ставки досягали 7 — 12 відс. в місяць. За останній час по декуди т-ва зменшили ставки но активах до 4 — 6 відс, одночасно зниживши їх по пасивах до 3 — 6 відс. 
В наслідок діяльности т-в за згаданий період ми бачимо по окремих товариствах в загальнім балансі досить значний прибуток (до З0 відс.), по окремих — збитки до 7 відс. 
Останні часи, в звязку з збільшенням кооперацією та держторгівлею боротьби за приватний ринок, роля т-в в обслуговуванні приватного ринку трохи припинилася. В окремих випадках оживлення праці т-в продовжується.