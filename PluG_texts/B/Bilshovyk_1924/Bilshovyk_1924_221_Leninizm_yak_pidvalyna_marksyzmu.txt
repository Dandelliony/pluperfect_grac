Лєнінізм, як підвалина Комінтерну.
Вивчення ленінізму давно вже стоїть на порядку денному всієї нашої партії. Але не всі уявляють собі виразно, в чому полягає його суть. Помічається тенденції з боку дрібнобуржуазних угруповань трактувати ленінізм, як щось відокремлене від марксизму; і в де-яких членів партії теж немає чіткого - розуміння цієї і справи. 
А проте, давно вже константовано, що ленінізм — це революційний марксизм, пристосований до епохи імперіалізму й пролетарської революції. Тільки Ленін правильно тлумачив революційне вчення Маркса і був єдиним оборонцем марксівського вчення проти „каутскіанства", „бернштейніанства" та инших спроб перекрутити революційну суть марксизму. 
Коли ми уважно вивчаємо історію І-го Інтернаціоналу, всю діяльність Маркса, як основоположника „Міжнароднього Товариства робітників", всю боротьбу між Марксом і прудоністами, між Марксом і Бакуніним, у всіх основних питаннях і організаційного й тактичного характеру і порівняємо їх до постановки аналогичних питань Леніним у нашій партії і Комінтерні, — ми зрозуміємо, що єдиним спадкоємцем революційного вчення Маркса і правильним його провідником є наша партія, яку створив Ленін і яка виробила свою тактику й стратегію під його геніальним керовництвом. Отже, цілком зрозуміло, що ленінізм — це справжній революційний марксізм, пристосований тільки до иншої епохи. 
Коли ми звернемося до організаційних принціпів будівництва І-го Інтернаціоналу, до тієї боротьби, що відбувалася там навколо питання про централізм і „автономізм", то побачимо, що тут було дуже багато аналогичного до тієї боротьби, що відбувалася навколо організаційного питання в нашій партії, а також в Комінтерні навколо славнозвісного 21 го пункту. Відомо, що опортунізм в організаційній справі є звязаний зі опортунізмом у справах принціпових. Всі дезертири революції, що виходять із складу Комінтерну, як от Лєві, Фросар, а тепер Хеглунд, починають свою боротьбу проти Комінтерну тим, що не погоджуються на сувору централізацію, на організаційні принціпи будівництва Комінтерну. Вивчення постановки цього питання в І-му Інтернаціоналі доводить, що Маркс саме й боронив цю кончу потребу централізації органу, який має стати штабом міжнароднього пролетарського руху. 
Ось як статут І-го Інтернаціоналу формолює кончу потребу мати тільки одну спілку робітників у кожній країні: „Успіх робітничого руху в кожній країні може бути забезпечено, тільки їхнім з'єднанням, розвиток діяльности центральної ради, з другого боку, значно полегшується тоді, коли вона матиме справу тільки з небагатьма національними центрами, а не з численними роздрібленими й невеличкими товариствами, а тому члени І Міжнароднього Т-ва Робітників всіма засобами повинні намагайся, кожний в своїй країні до об'єднання робітничих товариств своєї країни в одну національну спілку з центральним органом управління". 
Це один з пунктів статуту Комінтерну: в кожній країні може бути тільки одна партія, що входить до Комінтерну.
Коли ми звернемося до справи політичної боротьби, боротьби Маркса з його супротивниками в І му Інтернаціоналі в цій справі, що обвинувачували його навіть у підробленні статуту Інтернаціоналу з метою накинути всім свою думку, — все це нагадує боротьбу Леніна з „економистами" ріжного гатунку, що закликали робітників тільки до економичної боротьби то-що. Марксові все ж таки після запеклої боротьби пощастило досягти на лондонській конференції (1871 р.) такого сформулювання: „Конференція нагадує всім членам Інтернаціоналу, що в бойовому плані робітничої класи її економичний рух і політична діяльність щільно звязані між собою". 
У справі профспілок Маркс боровся з щирими тред-юніоністами, що хотіли обмежити завдання профспілок тільки справами зарплатні та робочого часу, Маркс розглядав профспілки, як центри, що організують робітничу класу в інтересах цілковитого її визволення. „Профспілки повинні переконати світ, що їхні зусилля не є вузькими й егоїстичними, але, навпаки, скеровані на визволення пригнічених мільонів люду." 
Ленін у справі профспілок боровся із старою соціал-демократією й навчав партію і Комінтерн боротися проти ріжних спроб обмежити діяльність профспілок рамками вузько-цехових інтересів. Конча потреба перетворити профспілки в органи класової боротьби робітничої класи за своє цілковите визволення давно є істиною для всіх компартій і для всієї робітничої класи. Цьому нас навчав — за Марксом — Ленін. 
Справу диктатури пролетаріяту, справу кончої потреби „розбити машину буржуазної державності!", кончої "потреби завоювання пролетаріатом державної влади” — всі ці справи Ленін вирішував у духові справжнього революційного марксизму. В своїх творах „Держава й революція", „Пролетарська революція і ренегат Каутський" Ленін на підставі глибокого марксівського аналізу досвіду Паризької Комуни, на підставі всієї спадщини Маркса, викриває спроби Каутського та наших опортуністів перекрутити революційну суть марксівського вчення, спроби „пригладити" Маркса під свої ренегатські та опортуністичні теорії про зникнення суперечностей клас, про гармонію тощо. Отже ленінізм - це справжній марксизм. 
Розуміння тактики нашої партії і Комінтерну тепер не можливе без уважного вивчення величезної спадщини Маркса. Ленінізму не можна зрозуміти без марксизму, бо ленінізм — це відроджений марксизм. 
„Маркс відкрив робітничу класу, як могильника капіталістичного суспільства, Ленін повів її на бій" — пише тов. Зінов'єв.
Для того, щоб розуміти ленінську тактику, треба вивчити марксівську теорію. 
Цілком зрозуміло, що Ленін був не тільки геніяльним проводирем і тактиком робітничої класи, але й додав до революційного марксизму багато нових важливих моментів: це питання про ролю селянської революції, про сполучення горожанської війни пролетаріату з національно - визвольною боротьбою пригнічених національностей, теорія держави, оцінування імперіалізму, як останнього етапу капіталізму, а також теорія й практика диктатури пролетаріяту. Але всі ці нові моменти Ленін вирішував на основах учення Маркса, користуючися з методу діалектичного матеріалізму. 
В 60-у річницю заснування першого Міжнароднього Товариства Робітників, що було прообразом Комінтерну--штабу міжнародньої пролетарської боротьби, — треба ще більш усвідомити кончу потребу уважного вивчення й теорії і практики марксизму з погляду ленінської тактики і стратегії.
Розуміти розвиток робітничого руху, етапи його боротьби в минулому, взяти на увагу досвід його перемог і поразок і на підставі цього досвіду вчитися складати плани майбутньої боротьби, майбутніх боїв між працею й капіталом — можна тільки, глибоко вивчаючи всю багату спадщину Маркса й Леніна. Теорія стає силою, коли нею володіють маси. 
Конче потрібно глибше вивчати марксизм-ленінізм.