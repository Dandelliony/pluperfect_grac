Навколо ратифікації англо-радянської угоди
ТУРБУЮТЬСЯ ЗА СВОІ КИШЕНІ.
ЛОНДОН, 3-ІХ. Виконком „Асоціації британських кредиторів Росії" ухвалив таку резолюцію: „Асоціація пропонує парламентові відхилити ратифікацію договорів, підписаних з СРСР, бо ці договори не забезпечують адекватної компенсації за збитки та шкоду, що їх потерпіли британські підданці, порушують їхні права, перешкоджають поновленню торговельних зносин між обома країнами і дають небезпечні привілеї радянському урядові. Одночасно Виконком асоціації оголосив повідомлення, де зазначається, що як тільки стало відомим про майбутню англо-радянську конференцію, він надіслав британському прем'єрові і міністрові торгу резолюцію де висловлював певність, що уряд зуміє досягти справедливого задоволення британських претензій за конфісковану власність і позики, що їх анулював російський уряд, „Виконком шкодує, — говориться в заяві, — що певність ця не виправдалася. Позиції британських кредиторів завдано великого вдару відмовленням
від прав британських громадян, що міститься в статті 6-й договору, де уряд визнає, що фінансове й економичне становище СРСР робить неможливим цілковите задоволення претензій. Визнання монополії радянського уряду на зовнішню торгівлю і надання радянським комерційним представникам дипломатичного імунітету абсолютно виключав можливість в разі ратифікації договору повернення до Росії комерсантів, що раніше мали справи з Росією, і поновлення там їхньої комерційної діяльности. Радянському урядові дано величезні переваги, британських же комерсантів і підданців позбавлено відповідних привілей. На думку Виконкома гарантована позика СРСР у невизначеному розмірі визначає те, що компенсації що які треба буде дати британським підданцям на їхні претензії буде виплачено з кишень британських платників податку, а тягар збитків, що їх учинить радянський уряд, буде покладено на британську державу.