Про міські сельбудинки. 
(В порядку обговорення).
Тов. Матвіїв в № 188 «Більшовика» в статті «Справа з Сельбудинками», хоче довести що в місті сельбудинки зовсім не потрібні, що їх треба ліквідувати, отелі та заїзжі двори при них передати комунгоспам, а читальні — політосвітам і т. д. 
Автор цієї статті підходить до своєї головної думки якось надто обережно. Спочатку він каже, що сельбудинки на селі — дуже потрібне, доцільна організація і т. д. А в місті, мовляв, це зовсім зайва річ. 
Приводилось колись і мені виступати про сельбудів у місті, тілько зовсім в инших умовах. 
Це було торік, зімою. Я мав розмову з червоноармійцями про Селянські Будинки взагалі. Хлопці молоді, два роки, як одірвані від свого господарства, від села. Вони ще не бачили зовсім сельбуду (останні у нас, на Катеринославщині, почали закладатися тільки влітку 1922 року). 
Говорила спочатку про сельбудинки на селі. Слухали уважно, розпитували про все. Потім підійшли до сельбудів у місті. Я й кажу: 
-	На селі Селянські Будинки необхідні, а в місті, де нема навіть селянства, вони зовсім зайві. Правда? — запитую червоноармійців. 
-	Правда! — відповідають вони хором. 
А один з них подивився на мене так хитренько, та й каже: 
-	Ні, і в місті вони необхідні. Чому? - питаю ніби здивовано. 
А він і каже: 
-	У місто приїздять часто селяне і багато селян.. Куди ж його заїхати, щоб чи коней погодувати, чи переночувати самому? І їде селянин на приватний постоял, платить за це багато грошей, скільки господар постоялу - захоче; там на нього накидаються спекулянти, забирають те, що він привіз продавати, за безцінок; там йому обов'язково нашепчуть всякої нісенітниці — про те, що вже Махно близько і що радвладі швидко кінець і все, що хочете. А для того, щоб цього не було, треба, щоб і в місті був сельбудинок. 
Так то тов. Матвіїв! 
А ви ж чомусь стоїте за протилежне: „Сельбудинки у місті зовсім зайва річ!" А це через те, що, на думку тов. Матвіїва, коли сельбудинок найдоцільніша організація на селі, то, значить, сельбудинок у місті зовсім зайвий. На ділі ж і сельбудинки міського типу мають повно право на існування, бо вони працюють, провадять в життя завдання, що на їх поклала партія та радянська влада. 
Для прикладу візьму Катеринославський Губсельбудинок. За час з 15 грудня минулого року до 1 квітня (беру зіму) його відвідало 6958 чол., з яких селян було 4722 чол. Виходить, що коло п’яти тисяч селян користувалося заїзжим двором та отелем Губсельбудинку. 
Так само зайве й заперечення т. Матвіїва непотрібности їдалень, і т. и при Сельбудах. 
Бо їдальня при сельбудинкові теж необхідна річ. Вона дає можливість селянинові тут же, не відходячи далеко від коней (а це у нього найголовніше), дешево пообідати чи повечеряти. В дальні сельбудинка його не обдурять, і не обікрадуть, і ніхто не запропонує йому купити самогонки чи спірту. 
Що до політосвітньої роботи-сельбудинків міського типу, то й тут становище зовсім не таке, як малює його собі т. Матвіїв. 
Щоб довести де, візьмемо цифри, що до роботи знов того ж Катеринославського Губсельбудинку. За той самий час (грудень-березень 24 року) було проведено 92 лекції - розмови в ріжних справах (сільське господарство, політичні питання, санітарія, антирелігійна пропаганда і т. д.., і т. и). Крім того, було п'ять показних судів, декілька вечірок-концертів, 14 організованих відвідувань селянами робітничих клубів, засідань Міської Ради, театрів і т. и. От вам політосвітня робота, якої, з слів Матвіїва, ніби-то не ведуть Сельбудинки. 
Щоб ще раз підкреслити доцільність міських сельбудинків, поведу ще одну цифру. Установами Катеринославського Губсельбудинка, як політосвітніми, так і для економичного обслуговування селянства (зовсім не комерційними, тов. Мусіїв) перепущено через себе (тоб-то обслужено) за 3 1/3 місяці (грудень березень) 36.092 чоловіка, з-цих 20.703 селянина. Цифра, як бачите не маленька. 
Що ж торкається проєкту тов. Матвіїва про передачу екомичних установ міських сельбудинків комунгоспам, а політосвітніх — політосвітам, то це нижче всякої критики. Наші сельбуди, здається, мають уже певний досвід у цьому: підлягали земорганам, потім перейшли до політосвіт, тепер ще хтось думає розпанахати на двоє. Зовсім зайва річ! 
І з справою про ліквідацію Губерніяльних та Окружних Управлінь Селянськими Будинками те ж саме. На Катеринославщині Управління в-осени минулого року були постановою наради інспекткри ГВНО ліквідовані, а в цім році вони тією ж інспектурою організовуються вдруге. Значать, життя вимагає їх існування. 
І нічого слухати тов Матвіїва. Не ліквідувати сельбудинки, а зміцнити їх треба, зробити саме сельбудинками, а не комерційними установами, за які мав, чи хотів мати Матвіїв, де б селянин міг знайти і тепле помешкання взімку, й газету, і книжку, й лекцію послухати, і розважитись. А т. Матвіїву моя щира порада: покраще придивитись до сельбудинків, побачити їх такими, якими вони є й повинні залишитись.