Підсумки шефськоі наради.
31 серпня при агітпропі Губкому відбулася шефська нарада в складі представників усіх шефських комісій підприємств м. Київа з завагітпропами районів і з представниками відповідних організацій. 
Робота наради, з одного боку, мала звітовий характер, а з другого, нарада виробила й визначила організаційні форми, план, зміст та методи шефської роботи. 
Вся робота шефських комісій за останній час минала під ознакою культурного шефства й організаційної допомоги селу, в згоді з постановою ХІІІ з'їзду. 
Завдання культшефства засвоєно цілком. Це виявлялося з обслуговуванні культурно-освітніх потреб села, починаючи з постачання в обмеженій кількости газет („Радянське Село", „Більшовик", а иноді й „Пролетарская Правда“) і кінчаючи школою для перепідготування вчителів (школа ім. Каменева перевела на протязі року двічі перепідготування вчителів свого району своїми силами). Всі комісії в тій чи иншій мірі перевели роботу в справі задоволення культурних потреб села. Немає жадної шефської комісії, що не дала б своїй підшефній одиниці у можливій мірі газет, книжок, але в ріжних випадках ріжні наслідки: в одному випадкові, крім постачання, переведено велику, а в другому — незначну організаційну роботу що до мобілізації самодіяльности місцевих активних сил. 
Організаційна робота шефських комісій виявлялася в тому, що вони штовхали до самодіяльности місцеві сили, об'єднуючи та утворюючи організації для обслуговання культурних потреб села. Такі за участю деяких шефських комісій з районів Січневого Повстання Ленінського й почасти Подольського, було організовано сельбудинки чи хати-читальні. Увага шефів фіксувалася також на організації в сельбудинку бюро довідок, консультації, постачанні сельбудинкам справочної літератури. Крім цього організаційно-господарська робота шефських комісій виявилася також в галузі сільського господарства, кооперації, сільгосподатку й т. д. 
Більшість шефських комісій взяла участь в кампаніях на селі: переобрання сільрад, чистка КНС, засівна кампанія, сільгоспподаток та т. инше. Вивчення села дало можливість шефським комісіям краще розуміти процеси, що відбуваються на селі, дало можливість зробити висновки, які треба покласти за підвалини дальшої роботи на селі. 
Де-які шефські комісії, не зважаючи на велике віддалення підприємств од підшефних одиниць (Завдуб Київ) все ж обслуговували у можливій мірі свої підшефні одиниці. До дефектів роботи треба зарахувати відсутність, часто-густо, певного плану, коли наслідків роботи не закріплювалося. 
В процесі роботи шефські комісії виявили органичні хиби в роботі місцевих апаратів і організацій. 
Нарада в другій частині своєї роботи віддала багато уваги організаційній структурі шефської роботи. Пророблено підготовчу роботу що до шефства. 
Нарада за основу шефства взяла підприємство, виходячи з постанови 13-го з'їзду, що треба „основною базою культшефства зробити фабрично-заводське підприємство". Далі до цієї основи приєднується організація, що доповнює її, напр. радянська або господарська установа, школа, військова організація чи частина. Райони повинні знайти для себе такі можливости, за допомогою яких активність підприємств, а також инших установ та організацій було б використано максимально. 
Нарада як основну базу для шефської роботи взяла село. Підприємство повинно обслуговувати своєю роботою село, але не район і свою увагу зосереджує тільки на тому селі, чи селах, які воно може охопити. 
Обслуговування району, де є десятки сел, має, в згоді з заявами багатьох учасників наради, „гастролерський" характер і мети, яку ставить шефство, досягти в такий спосіб не можна. 
Організаційне будування губернської, районної та округової комісій має вже закінчену форму. Що ж до села, то там часто-густо не було того органу, що давав-би можливість зосереджувати роботу, закріплювати ї і з яким можна-б було постійно додержуватись звязку. Нарада вважає за потрібне запровадити сільські шефські комісії при комосередках, а де їх немає, — при КНС. При чому, до цієї комісії новинні вступити всі організації, яких можна буде використати для переведення культшефства на селі. 
Районні комісії повинні додержуватися як найтіснішого звязку з округовими комісіями. Це нарада ще раз підтвердила. Крім організаційного будування, одною з серйозних справ була справа утворення плану шефської роботи. Як зазначалося вище, досі шефські комісії, і районні, і шефські комісії підприємств, плану не мали. 
За участю нагади складено було план роботи шефських комісій, у підвалини якого покладено було основні моменти роботи партії на селі і досвід шефів у минулому. 
Основні моменти пляну полягають в роботі організаційно-господарської допомоги селу, в утворенні і в зміцненні політосвітніх центрів на селі, (сельбуди, хати-читальні), в об'єднанні навколо політосвітнього центра села всього наявного сільського активу. Коли на мапі Київщини помітити підшефські одиниці, то виявиться, що більшість з них розташовано навколо Київа по радіусах до 100 - 150 верстов, і що далі від Київа, то менше шефських одиниць і відносяться вони переважно до підприємств Подольського й Демієвського районів. Нарада висловила також низку пропозицій що до прикріплення чи відкріплення де-яких підшефних одиниць, особливо в тих випадках, коли їх можуть обслуговувати близькі до них (в де-кількох верстах) підприємства (цукроварні, то-що), а також що до зосередження по можливости шефства підприємств одного району (міського) в одній окрузі. 
Увесь матеріал по сітці підшефних одиниць запропоновано розробити і подати до уваги широкій нараді агітпропів, що має бути 8-го вересня. 
Нарада підкреслила також кончу потребу обліку роботи, при чому облік роботи повинен йти не тільки шляхом нарахування фактів, але треба брати на облік наслідки роботи і ті зміни, що сталися в процесах, які відбуваються на селі. Треба гадати, що робота в наступному періоді дасть ще більші результати, зважаючи на налагодженість роботи що до визначення пляну, змісту роботи, а також методів, які перевірено вже на досвіді.