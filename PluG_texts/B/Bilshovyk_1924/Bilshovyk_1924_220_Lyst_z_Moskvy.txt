Лист з Москви. 
Нормальне життя. Минула доба великих подій. Праця революці] — важка, щоденна праця радянського будівництва. Еддо Фімен у Москві. Еддо Фімен і Вандервельде. Вузи і наплив молоді. Украініка.
Коли вдумається людина в основу і зміст життя Москви, цієї Червоної Москви, створеної великим Жовтнем, — то хочеться шукати якогось могутнього порівняння, що пластично відбило б усе, що дала революція, центром якої являється Червона Москва. 
В творчій гарячці революційних подій збудовано гігантську сітку залізничих шляхів, які охопили найдальші закутки радянського Союзу. Цю гігантську сітку залізничих шляхів, з центром безупинного руху — вокзалом Москвою, збудовано протягом перших років революції. 
Збудували ці шляхи мілійони робітників й селян в усіх галузях життя - економіці, політиці, техніці війни й керування державою, культурі взагалі. 
Період будування тих нових шляхів — великого центрального вокзалу та гігантської сітки — це була доба великих подій перших років революції. Тепер ці шляхи закінчено тільки в грубих рисах. І наша щоденна, важка, невмолима праця над радянським будівництвом — це дальша праця над продовженням будови. 
І це вже не час великих подій, а час щоденної, дуже часто одноманітної праці над реалізацією великого програму Жовтня. 
Це видно на кожному кроці, на кожній хвилі московського життя, це відбивається також і на психіці людей. 
А Москва — це манометр життя цілого Союзу. 
І ми кажемо, — на підставі характеру життя у Москві: «Час великих подій тимчасово минув. Ми живемо новим, нормально-революційним життям». 
Що це значить в царині побуту? Це значить, що кінчиться героїчна нервовість і гарячковість, замісць гасел, закликів, поривів і часто фраз, являються проблеми твердого бюджету, плановости, економії всіх державних видатків, праця над регульованням продукції та збуту, питання заробітної платні і продукційности та успішности праці і т. д. 
В царині культ освітньої праці — більша конкретність завдань та реально поставлених цілей. 
Це не тільки нова економічна політика, з цілим її т. зв. «умовним поворотом назад» (теоретично), але й реальні кроки вперед, може більші, ніж ми, сучасники, можемо уявити над закріпленням і зміцненням здобутків жовтневої революції. 
Всіх, хто горів буйним вогнем революційного ентузіазму, може до деякої міри дивувати „нормальність" сучасного життя рев центру — Червоної Москви. Все неначе сіло твердо, вже не на поламаних меблях, забраних у буржуїв, а на відремонтованих і пофарбованих на червону фарбу. 
Але з цим саме сполучена ще складніша, важча праця „нормального життя", замісць вогненного запалу й ентузіазму — приходить витримана, щоденна праця, замісць горойської смерти на фронті — щоденний важкий труд, чи коло станка, чи на посаді директора фабрики, або редактора газети, чи керовника сільсько-господарським колективом, чи народнього комісара, трамвайного кондуктора, або сторожа при заводі. 
І ця щоденна праця, „нормальна праця", що вимагає далеко більшого ентузіазму та віри в успіх і правоту прол. революції, дасть майбутньому розвиткові революції не менші успіхи, ніж великі, геройські дні жовтня. Великий був „Перекоп”, ще величніший розгром Денікина, Юденіча, поляків і т. д. Але ж хіба зробити „Перекоп" у нашій промисловости, сільському господарстві, в освіті й ліквідації неписьменности вимагає менше геройства, витриманости та ентузіазму? 
І цю невмолиму, важку працю, „нормальну працю" наших днів виконує Червона Москва. В її рухові, в її могутньому рухові великого світового центру виявляється величезна невичерпана енергія недавно а тепер керуючої одною з найбільших держав світу — класи: пролетаріяту. 
На тлі цієї гігантської щоденної праці всі великі події, про які пишуть газети (в роді процесу Савінкова, приїзду до Москві т. Еддо Фімена, подій у Китаї), втрачають свою безпосередню величність, стають тільки цікавими фактами нашого нормального життя", але не факторами, що зміняють хід світової історії. 
Хід світової історії без упину зміняє розвиток економічно-соціальних сил нашого Союзу РСР, а також збільшує антагонізм, ворожнечу, зненависть в економично-соціяльній структурі апіталізму. І тепер основним фактором у розвиткові економично - соціяльних сил нашого Союзу, є так звана „нормальна" праця наших нинішніх революційних днів (1923, 24 р.р.). 
Такі думки, такі міркування приходять тепер у Москві, коли вона приступила після літніх канікул до нормальної праці столиці радянського Союзу. 
Можливо, що ці міркування трохи суб'єктивні, але я глибоко переконаний (в цьому я пересвідчився в розмовах з багатьома товаришами), що вони передають настрій пролетарської, партійної та радянської людности Червоної Москви.
Приїхав Еддо Фімен, відомий діяч західньо - європейського робітничого руху ІІІ Інтернаціоналу та надзвичайно популярна людина в колах робітників транспорту. Невідомо, що він говорив у кабінеті т. Зінов'єва, що обмірковувалось на засіданнях Виконкому Комінтерну. Але з певністю можна сказати, що приїзд т. Еддо Фімена має не тільки інформаційний. характер — „придивитися й вивчити сучасні умови нашого Союзу". 
Приїзд Еддо Фімена треба розуміти, як кризу в середині ІІ Інтернаціоналу, яка звязана із зміцненням революційного руху в англійській робітничій класі, з „Планом Дауеса", кризою імперіялізму в Китаї і т. д. 
Ми глибоко переконані, що приїзд т. Еддо Фімена до Москви — це ознака початку розколу в середині II Інтернаціоналу. 
І коли схочемо порівняти приїзд громадянина Вандервельде з приїздом Фімена — то скажемо: приїзд Вандервельде в 1922 році — це була провокація ІІ Інтернаціоналу, на яку російський пролетаріат дав свою різку відповідь. Бо в 1922 році ІІ Інтернаціонал ще був в силі пускатися на провокацію! 
В 1924-м році II Інтернаціонал посилає т. Еддо Фімена бо така воля рев. робітничої класи і пролетаріяту Зах. Європи. І перед цією волею робітників і селян Зах. Європи уступлять платні агенти міжнародньої біржі й фінансового капіталу. 
Перед Фіменом — майбутнє, перед Вандервельде — кар'єра й „каяття" Савінкова!
Всюди у Москві видно студентів. Наплинула ця публіка з усіх боків Союзу, і роблять наступ на Наркомос, на житлові товариства, на всі инші партійні й радянські організації та установи. 
Менше їх у цьому році, але за те це публіка більше пролетарська, більше радянська й наша. І це тільки доказ поглибленої, нормальної праці, більшої точности й солідности в роботі місцевих органів влади. 
Україніка. Святочним відкриттям в суботу 20 вересня ц. р. відкрився осінній і зімовий сезон в Укр. Клубі ім. Т. Шевченка. При численній участи членів укр. колонії, а також укр. студенства, заслухано низку привітань: від студентського земляцтва (т. Зозуля), від культкомісії укр. клубу (т. Буряненко), від Укр. Ц. Бюро НКО (т. Шафран), Союзу Укр. прол. і селян письменників в РСФРР „Сім" (т. Буровій) і доклад голови правління клубу про майбутню працю в осінне-зімовому періоді. 
В муз. копц. частині виступали т. Ерденко (скрипка), артист Семдор (декламація) і т. Семенців (спів). Дуже удачно поставлено інсценіровку „В'язень № 7” під режісурою т. Семдора. Постановка викликала такий настрій, що вкінці всі встали й одспівали, як один, Інтернаціонал. 
Є надія, що у цьому році укр клуб ім. Шевченка стане зразковим клубом не тільки для укр. клубів в РСФРР (Вороніж, Миропіль, Саратів, Красноаар і ин.) але зрівняється з такими ж клубами й на Україні. 
Цими днями приступив також до інтенсивної літературної та громадської праці й зазначений вище союз „Сім", беручи, крім своєї проф. літературно-видавничої праці, також активну участь і в культ. освітній праці укр. колонії у Москві.