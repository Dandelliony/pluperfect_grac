Пленум Міськради.
Вчора в помешканні театру Народніх видовищ відбулось засідання Міськради, на якому було заслухане доклад т. Радченка — члена радянської делегації на радянсько - англійській конференції та доклад члена реввійськради т. Затонського про події в Китаї. 
До призначеного часу помешкання було переповнено членами Міськради та представниками професійних та робітничих організації.
Доклад т. Радченка.
Виступ т. Радченка було зустрінуто довгими оплесками. 
В свому докладі т. Радченко з початку змалював сучасний стан Англії як класичної капіталістичної країни та вказав на ті причини, які спонукали її заключити угоду з РСР. До угоди з СРСР Англія прагнула ще в 1923 році, таким чином на долю англійського-королівсько-робітничого уряду мало припадає заслуг що до заключення англо-радянської угоди. Далі т. Радченко зупинився на роботі нашої делегації в Лондоні. Англійські робітники примусили Макдональда піти нам на поступки і переговори знову почались і через кілька днів угоду було підписано. В кінці т. Радченко вказав на велике економичне та політичне значіння англо-радянської угоди.
РЕЗОЛЮЦІЯ.
В резолюції по докладу т. Радченка зазначено, що англо-радянська угода поклала край політиці блокади та ізоляції і відкриває нову епоху в взаємовідносинах СРСР з капіталістичними країнами, які базуються на торговельних відношеннях, на наданні нам кредитів, що дасть можливість піднести виробничі сили і тим поліпшити становище працюючих мас СРСР. Англо-радянська угода зайвий раз підкреслює правильність керовництва нашою країною РКП, яка через фронти голод, холод та розруху вивела країну на шлях широкого господарчого будівництва та зміцнення міжнароднього стану, який гарантує співчуття та підтримку світового пролетаріяту. 
Хай живе РКП, випробований проводир працюючих! 
Хай живе СРСР! 
Хай живе Червона дипломатія! 
Хай живе міжнародня єдність пролетаріяту!
ОВАЦІЯ ТОВ. ЗАТОНСЬКОМУ. 
Голова зборів т. Свістун оголошує, що присутній па Пленумі Наркомосвіти України і член Реввійськради СССР т. Затонський зробить доклад про останні події в Китаї. 
Зборами влаштовується т. Затонському бурхливу овацію. Довго не вгавають привітання і вигуки „Хай живе Червона Армія”. Одноголосно т. Затонського обірається почесним членом Президії Міськради.
Доклад т. Затонського про події в Китаї.
Народньо-революційна партія Гоміндан — сказав т. Затонський, на чолі якої стоїть старий революціонер Сун-Ят-Сен, затвердилася на півдні Китая і створила там базу для боротьби з китайськими феодалами прихильниками імперіалістичних держав. Велику ролю в піднесенні китайського революційного руху відограв договір Китая з СРСР, згідно з яким за Китаєм визнано право на самостійну політику. Але инші держави, держави імперіалістичні, уряди Англії, Франції, Японії та Америки почали ворожі військові дії проти революційного Китая. Перед китайським пролетаріатом стоїть загроза нових інтервенцій, китайський пролетаріат чекають нові запеклі бої з буржуазією за свою національну та соціяльну волю. По докладу т. Затонського зборами одноголосно ухвалено послати таке привітання проводиреві Китайських революціонерів Сун-Ят-Сену:
ПРИЗНАННЯ СУН-ЯТ-СЕНУ. 
Пленум Київської Міськради, спільно з представниками профспілок та Київської залоги вітає у Вашій особі національно-революційний рух китайського народу, скерований до визволення Китая від ярма міжнароднього імперіялізму. Київський пролетаріат знає, що таке є інтервенція і з власного досвіду розуміє ту небезпеку, що загрожує китайському народові з боку уряду Макдональда та Еріо, які за спиною Ваших феодалів та купецтва хочуть зміцнити панування англійського та французького капіталу. 
Київський пролетаріат знає, що Ваша перемога є один із кроків, що ведуть до роскріпачення від ярма імперіялізму всього людства, і через це з захватом і гарячим співчуттям стежать за Вашою героїчною боротьбою. Київський пролетаріат запевняв Вас, що з свого боку він вживе всіх заходів до допомоги зусиллям світовій робітничій класі, скерованим до упередження д'явольських планів імперіалізму.