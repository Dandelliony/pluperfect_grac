Швець Золотарський.
(Оповідання).
І. 
Я з ним зустрівся випадково. Це було в Робітничому клубі. І зовсім випадково ми розговорилися. Він був — уже сивий робітник. Трохи сухорлявий, але ще кремезний... Чулося безліч сили. Він смішкувато хитав головою. 
- Що вам тепер? — Готове получили і на готовому хазяйнуєте... А от ми, старики, натерпілися... Багацько натерпілись... Що ви хочете: я, наприклад, : двадцять літ, на партійній роботі був... Тепер що! — Зібрались на ячейку, поговорили, поміркували та й розійшлись .. По сторонах нема чого оглядуватись... А от в наш час.. 
Е-е! всього було... Хочете рос кажу де що? 
Щоб я, юнак, який виріс у Жовтневу революцію, та не хтів послухати оповідання старого революціонера?! 
 — Рос кажіть, будь ласка. Дуже прошу.. Він усміхнувся. Так лагідно і м'яко. 
 — Добре, роскажу... Слухайте ..
ІІ. 
Коли я мав ваші літа — цікавився дуже політикою... Змалку в найми пішов, гаразд зазнав хазяйської ласки і взагалі набідувався. Нема чого дивуватися, що я молодим ще хлопцем пішов до революційної партії... Я був членом «Бунду»... 20 літ був, аж поки він не роспався... 
Пригадую один момент, який мені коштував багато крови... 
Це було в Двинському, де в ознаку проти Петербурзького розстрілу 9 січня було призначено масову демонстрацію робітників.
На демонстрацію їхало робітництво всіх міст, заводів і фабрик... З усієї Росії. 
Я тоді працював у Одесі. Поїхало нас цілих сто чоловіка... 
На демонстрацію ми спізнилися. Приїхали тоді, коли в городі вже йшов бій поміж поліцією та демонстрантами. 
Тільки ми злізли з потягу — нас оточили жандарми. В город не пускають. Що робити? — В городі б'ють робітників, ллється робітнича кров, а нас не пускають! — 
Хлопці хвилюються. Зброї у нас немає, а жандарма загружують стріляти... 
Раптом хтось крикнув: 
-	Хлопці! Мостовиками їх!.. Миттю всі озброїлися камінням і засипали жандармів. Ті — стріляти, але не витримали і, відстрілюючись, побігли в місто. 
За ними рушили й ми.
ІІІ. 
В городі ми змішалися з натовпі демонстрантів і стали до бою. 
Враз з'явилися вінтовки, револьвери, бомби. Здоровий бій був! — 
Стріляли з під'їздів, з-за стовбів, рундуків, кіосків... 
Довго билися. Нарешті почали ставити барикади. Коли це проти демонстрантів виставили артилерію — становище наше погіршало... 
За те билися ми! — кріпко, з охотою... 
Одну гармату з артілєристом у полон забрали. 
Почали з гармати по військові бити.
Артіллєрист сам і наводив.. Щиро пособляв нам. Що з ним далі сталося? Не знаю, бо я побіг з товаришами на другу вулицю дротову загорожу робити. 
Всю вулицю впоперек вкрили дротом. 
Коли вже кінчали, з-за кутка вилетів конем городовик і пон'сся на нас, через дріт. Кінь весь поранений проскочив, а віршник пошматований залишився висіти на дроті... 
Не — довго ми встояли... За кілька годин наші барикади було вщент зруйновано... 
Артілерія своє діло зробила. 
Почали нас тиснути і сильно. 
Хтось крикнув: 
-	Хлопці, рятуйте себе як можете! Рятуйся... А як?- Город чужий, ні ходу ні виходу не знаєш, ні рідні, ні знайомих не маєш... 
Вбіг я до якогось підїзду, розірвав партбілета та инші небезпечні документи. Лишив тільки пашпорта. - Е, думою, наплювати, на все... Хто мене тут знає? — Не візьмуть... 
Вийшов на вулицю — летять на конях козаки, попереду офіцер. 
Іду собі сміло, як людина ні в чому не винна... 
-	Стій!.. 
Зупиняюсь. Підлітає до мене офіцер і 
-	бац нагаєм раз, другий, третій… 
-	За що? Почекайте?.. 
-	Разговаривать?! Демонстрації робити, стріляти? — і знову 
-	бац, бац, бац!. Та я не стріляв... Що ви хочете?! — я швець... 
-	Звідки? 
А нас ще в Одесі навчили, як і що треба казати, коли до жандармів потрапимо... 
-	Іду з Ревеля, на батьківщину... 
-	Бий його, ребята! Всі вони, сволочі, приїзжі сьогодні були... крикнув офіцер і зо всієї сили ляснув мене нагаєм по голові. 
Я впав. 
Казаки кинулися на мене й почали бити шаблями, нагаями, ногами... 
Що далі зі мною було? — Не пам'ятаю... 
Опам'ятався в тюрмовій лікарні на койці...
IV.
Два місяці вилежав, аж поки підчуняв. 
Повели на допит. 
Привели в якесь помешкання, одкрили двері, турнули в спину й зачинили, 
Бачу: гарний кабінет, за столом сидить жандармський полковник і пильно стежить за всіма моїми рухами… 
-	Будь ласка сідайте, — показує на кріселко. 
-	Курите? - подає ящичка з цигарками. 
Так ввічливо розмовляє, ніби ми з ним в ресторані сидимо. 
-	Дякую. Я не курю... 
Полковник розпитує в мене це, те, як, звідки я, що роблю... — немов балачки ведемо. 
-	Я — швець Михайло Золотарський з м. Коростишева Радомиського повіту Київської губернії . Іду з Ревеля до дому. 
-	А чого ви в Двинському опинилися? питає полковник і записує щось. 
-	Та в дорозі у мене вкрали гроші і багаж... Як раз біля Двинська... Довелося лишитися тут.. Думав підробити де-небудь тут, щоб збити грошей на білета до дому... 
-	Так... А якої ви партії?
-	В нас не має партії, я на починці сижу: латаю чоботи, черевики... То черевичники працюють на партії: зробив 12 пар черевиків — от і партія... 
Полковник насупився і зиркнув на мене. 
 — Я не про це питаюся... Якої революційної партії? 
Я знизнув плечима. 
- Такої не знаю... І не чув навіть... 
Полковник враз змінився. Обличчя наллялося кров'ю, затремтів, схопив десь з під столу товстого гумового нагая, з оливом на кінці, і зо всієї сили вдарив мене по голові, сполоснувши й по обличчю. 
- Так ти з мене дурня хочеш робити?! - Сволоч... 
Говори: якої партії? 
Я йому знов те саме кажу,. 
Аж сказився він і почав раз за разом бити мене цим тяжким нагаєм по обличчу, по голові, по спині... 
Де поділася його чемність!.. Потім подзвонив і в кабінет убіг жандарм. 
- Не признається сволоч, — вимовив полковник. 
 — А-а-а, крикнув жандарм і почав бити мене своїми пудовими кулаками. 
Нічого від мене не добилися... 
Опинився я знову в лікарні...
V. 
Два тижні після цього я пролежав. Знову підчуняв. Знову повели до полковника. 
Зустрів ввічливо, начеб то нічого й не було... 
-	А, старий знайомий! Будь ласка, сідайте...
Куріть… 
Почав питати — я йому знову те кажу, що й раніш.
-	Нічого не знаю... Я - швець Золотарський з містечко. Коро... 
Полковник похапцем устав і зо всієї сили вдарив мене у вухо... 
-	А -а, падлюко! Ти знову за своє,.. Р-розстріляю — витяг револьвера й тиче мені в лоба... 
-	Застрелю, як собаку... 
А сам аж тремтить од злости. Пальці натискують курок револьвера, — так і хоче вистрілити... 
-	Нічого я не знаю... І на партію ніколи не робив... я не черевичник... 
Полковник затрусився. Вдарив мене ручкою револьвера, а потім узявся за того нагая і почав... 
 — Я тебе душу вимотаю, а дізнаюся .. 
Ну й бив! Я в Кишиньові під час погрому бачив, як чорносотенці нагаями працювали, але куди їм до полковника! 
Правда, що душу вимотував. Не тільки душу, а й печінки, — я кров'ю почав харкати... 
-	 Опинився й на цей раз я знову в лікарні. Пролежав три тижні, вичуняв — посадили мене в тюрму.
VI. Минула весна, літо. А я сижу в тюрмі. Входить якось надзиратель, - 
-	Одягайся!... 
Раз-два й готовий. Повели... Опинився я знову перед полковником. 
-	Ну, падлєц, сьогодні я з тобою порішу — зустрів мене полковник. 
Знову ті запитання. Знову лайка. Знову кілька вдарів нагаєм. Але тепер чомусь не так боляче, як раніш, мабуть шкура згрубшала. А може полковник м'якше битись почав? - Ні... По обличчу видко, що ні... Суворе обличчя.. І рука здіймається, як колись...
Так ти не признаєшся? - перестав він бити. 
-	Не маю в чому признаватися, бо невинен і нічого про партії не знаю... 
-	Заприсягнешься? 
-	Хоч і зараз... 
Полковник подзвонив прибіг жандарм. 
-	Поклич рабина для присяги 
Жандарм зник. 
-	Ну й живучий ти стерво, — усміхнувся полковник. Хочеш, курити? 
-	Не до куріння після всього — відповів я. 
-	Нічого, загоїться, — підбадьорів він мене. 
З'явився рабин. Церемонія присяги скінчилася дуже хутко. І рабин пішов геть. 
-	Ну, тепер, падлєц, можеш іти на всі чотирі сторони, щоб я тебе більше не бачив... 
Дали мені на дорогу грошей і я поїхав. Товариші не пізнали, коли побачили. Шість місяців двинської в'язниці чоботи й шаблі козаків, нагаї, кулаки жандармів зробили з мене таке, що життя за кілька літ не зробить... 
- Довго я потім кров'ю харкав. Не знаю, як і загоїлося, думав що окачурусь. Але як бачите — і досі живий, усміхнувся старий революціонер. 
Найкращою нагородою була дяка, яку я одержав од партійного комітету за тривалість на допитах у жандарському правлінні. Признався-б — сам на каторгу пішов би і товаришів потяг би... 
В таких випадках треба правдиво брехати... 
Для революционера Інтереси товаришів дорожчі за власну шкуру. 
Це треба пам'ятати. Особливо комсомольцям..