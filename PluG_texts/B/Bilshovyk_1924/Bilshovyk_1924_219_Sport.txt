СПОРТ.
МЕТАЛІСТИ ЗАГАРТОВУЮТЬ СВОЄ ЗДОРОВЛЯ.
21 вересня на Червоному Стадіоні спілка металістів демонструвала свої фізкультурні досягнення. Цікаві календарні секційні футбольні - матчі на осіннє першенство 4-х команд першої категорії. Легкоатлетичні, гімнастичні змагання й матч в бескетбол і городки забрали кілька тисяч глядачів, переважно робітників металістів, що прийшли побачить успіхи своїх товаришів. По легкій атлетиці відбувся біг на 60 метрів для жінок, перше місце в якому взяла Закржевська (9 сек.), другою прибігла Бур’ян (9,1 сек.) і третьою — Ситинська (9,3 сек.). Шведську естафету 800 X 400 X 200 X 100 метрів взяла перша жіноча команда клубу металістів у складі: Виноградової, Бур'ян, Закржевської та Ситинської (5 хв. 17 сек,). Цю ж естафету для чоловіків в 4 хв. 57 сек. виграла команда, в складі: Петрова, Чернва, Краб і Вольського. Чіткими, з'єднаними й колективними були вільні рухи. Вправи на паралельних брусах і дерев’яній кобилі визначилися закінченістю і високою техникою. Матч в городки поміж металістами і залізничниками закінчився перемогою металістів. Вище за всіх у височину стрибнув Ердман (156 снтм.). Всі чотирі команди першої категорії клубу металістів грали проти відповідних команд профспілки «Райкомвод». Наслідки: 4-та металістів виграла з розрахунком 2:1, 3-та — 2:0, 2-га програла «Райкомводові» — 0:2 і 1-ша — в нічию-3:3. Отже, металісти взяли колективне першенство. Між иншим, під час гри перших команд було дано штрафну десятиметровку в гол металістів з вини судді т. Яхнса що був далеко від місця боротьби за м’яч і кепсько розглядав становище партій. Всі команди металістів вперше дістали футбольні бойові хрестини і справили гарне вражіння своєю грою. Новенькі легкоатлетичні туфлі, футбольні черевики й труси свідчать про те, що справу фізкультури в профспільці металістів налагоджено гаразд. В наступну неділю на Червоному Стадіоні по календарю металісти грають футбол проти 4-х команд профспілки «Місцтран», при чому перші команди клубу виступають рівно о 3 - ій годині дня.