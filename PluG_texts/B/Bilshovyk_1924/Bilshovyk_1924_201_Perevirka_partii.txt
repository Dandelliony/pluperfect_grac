Перевірка партії.
Комуністична партія провадить чергову перевірку своїх лав. 
Партія добре свідома того, що в умовах, коли вона керує державним апаратом, коли вона стоїть безпосередньо у влади та коли своє керовництво державним життям вона мусить провадити в оточенні цілого капіталістичного світу, зовні Радянської країни, та дрібно-буржуазного, в середині її — в таких умовах треба пально стежити за ідеологичною міццю всієї партії, взагалі, і кожного члена партії, зокрема. Радянська революція проходить в таких умовах, коли прямування до соціялістичного будівництва ми робимо через нову економичну політику, через допущення приватньої ініціятиви і участи приватного капіталу в економичному будівництві нашої країни. 
Отже, ці обставини утворюють певну небезпеку, яка полягає в тому, що менш сталі елементи з лав нашої партії можуть підпасти під вплив ворожої, дрібно-буржуазної ідеології і відірватись від перспектив соціялістичного будівництва і останньої комуністичної мети. Уважне слідкування за внутрішнім станом партії і за ідеологичною та революційною витривалістю членів партії потрібне ще й тому, що наша партія, яка здійснює диктатуру пролетаріяту, є єдиною легальною партією, що зруйнувала в процесі свого розвитку всі колишні дрібно - буржуазні соціялістичні партії, та яка включила до своїх лав чимало членів цих старих партій. 
Для комуністичної партії з самого початку переходу до неї ріжних груп з дрібно-буржуазних партій було ясно, що повинен пройти певний час, поки ті, що вийшли з старих партій, остаточно позбудуться решток старої ідеології і засімілюються з комуністичною партією. Досвід показав, що дійсно багато з виходців з инших партій стали твердими, витриманими комуністами. Проте, залишились ще такі, які в складних умовах нашого життя виявляють раз у-раз рецідиви своєї старої ідеології. 
Отже, зважаючи на все це, треба провести чергову перевірку партії, для того, щоб звільнити її від соціяльно та ідеологично чужих елементів. Ця перевірка торкнеться не тільки вивчення окремих членів, але й вивчення цілих осередків і навіть організацій. Перевірці підлягають радянські та вузівські осередки. 
Інструкція для перевірки, яку ми вміщуємо в сьогоднішньому числі, зазначає необхідність дуже обережного відношення перевірочних комісій до своєї діяльности. Ця робота мусить провадитись в суто-товариській атмосфері та при активній підтримці всієї партійної організації. 
Особливої обережности пропонується додержуватись перевірочним комісіям що до товаришів з пролетарської маси, до товаришів, які не могли виконувати тієї чи иншої роботи через хворобу, до жінок, які раз-у-раз в силу цілком об'єктивних умов відстають від товаришів - чоловіків, і, нарешті, пропонується обережно поставитись до виходців із національних партій, які часто-густо в силу умов, що складалися під час царату в національних краях держави, йшли неправильним, націоналістичним, шляхом. 
От-же, ми бачимо, що перевірочні комісії повинні будуть підходити не з загальним методом до всіх членів партії, а індивідуально до кожного зокрема, беручи на увагу цілий ряд об'єктивних обставин в житті даного члена партії. 
Завдання перевірочної кампанії, полягає не в каранні тих чи инших членів партії, а виключно в об'єктивному вивченні стану партійних організацій, в забезпеченні їхнього дальшого революційного поступу і в позбавленні організацій від усіх тих хиб і елементів, які можуть шкодити дальшому зміцненню комуністичної партії. 
Перевірка нашої партії — це одне з величезних революційних завдань нашого часу і як до такого повинні поставитись до нього всі члени комуністичної партії. 
Незабаром роспочнеться перевірка на Київщині. Будемо ж сподіватися, що вона зустріне як найуважніше відношення всіх членів Київської організації та що вона дасть для наших організацій всі позитивні наслідки, які вона повинна дати згідно з поглядами комуністичної партії.