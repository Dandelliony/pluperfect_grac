Наша змичка. (В порядку обговорення).
Багацько балачок викликають питання „змички" та роботи на селі. Деякі завкоми цукроварень не охоплюють цього питання всебічно і обмежуються роботою в хаті-читальнях на одному — двох селах, наїздами раз на тиждень. Товариші не обраховують того, що такими наїздами ми будемо довго „ізучать" село (без цього ж робити не можна), а вивчивши його будемо давати директиви, повчать, командувати, коректувати, а не пірнем в роботу, не будемо вести її. Є товариші, які так і підходять до справи. Одначе, хто знає селян, топ не стане сперечатись, що при таких умовах робота на селі буде посуватись дуже і дуже помалу, буде багацько роспорошено енергії, а наслідки будуть малі. До людей, які приїзжають на село бричкою, з кучером, які що суботи увечері годин по дві будуть „навчати" одвідувачів хати читальні — селяне поставляться як до „панів", як до „чужих" найбільше, як до „гостей", і нам треба буде спочатку попрацювати. щоб заслужить довір'я, бо навіть причина нашого приїзду (для них) буде незрозуміла. 
В цій роботі цукровики пішли стежкою протоптаною на село иншими спілками і не використали тих можливостей, які є у них. Я маю на увазі кадри цукроварень, що обслуговують селянські плантації. 
На кожній цукроварні існує завідуючий селянськими плантаціями з цілою низкою інструкторів і доглядачів, роскиданих по селах. Оцею низкою, як ланцюгом і треба себе звязати з селом. 
Боятись, що немає робітників, нічого. Завше найдеться партієць, якого можна призначити завідуючим селянськими плантаціями і він, уповноважений комосередком та завкомом, прекрасно буде вести роботу на селі. Звичайно, треба дати йому можливість під контролем комосередку та завкому підібрати для постійної роботи доглядачів з членів спілки і членів КНС. 
Можна в певністю сказати, що середній по своєму розвитку партієць, здатний говорити на зборах, поведе дуже добре справу, краще тих, ніби то спеців, яких на цю посаду призначає адміністрація, бо вони не мають ці громадських ні підходу до селян. Що ж торкається агродопомоги, то вони її не роблять, бо й самі в більшости не являються агрономами. 
Робота на селянських плантаціях на 50 відс, є робота масова і переважно культ робота. Кола товариш розвернеться, перестане обминать культроботу та прихватить і політроботу, то він зробить за десяток „наїзжих". 
Тут іще матиме велике психологичне значіння той момент, що селянин ясно уявлятиме, за чим при їхав товариш на село, а культробота його буде, ніби то, побічною, ніби добровільною роботою, а не основним завданням. 
Розкидані для постійної роботи на селах доглядачі, перебуваючи весь час на місці, будуть підштовхувати роботу в дусі одержаних від завідуючого селянськими плантаціями директив і держатимуть з ним тісний звязок. 
Організована в такий спосіб робота на селі, охопить всі галузі селянського життя і звяже нас з селом не формально, а органично. Селяне перестануть давитись на нас, як на людей „гуляючих", що приїхали „дурити" їм голову, а значить і довірря нам буде більше. 
Козир у нас є великий — треба лише його скористувати. Гадаю, що це питання треба обговорити як слід в пресі і на зібраннях комосередків цукроварень.