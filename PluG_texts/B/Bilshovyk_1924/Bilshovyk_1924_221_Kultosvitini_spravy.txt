Культосвітні справи.
НА ТОБІ, "БОЖЕ" ЩО МЕНІ НЕГОЖЕ.
(с. Андрушівка, Плисків. району на Бердичівщині). 
На 1925 навчальний рік в с. Андрушівці відкривається школа 2-го ступня. С. Андрушівка передове село на ввесь район і потрібні помешкання є. Але от з учителями у нас катавасія йде. — Зразкова вчителька Бабенкова, прочитала вже нам кілька лекцій, допомагала засновувати співгурток та організацію юних ленінців. Є в нас ще й учитель Заїнчківський, комсомолець і член КНС. Дуже необхідний для нашого села, веде працю з юн. ленінцями. Загальне зібрання КНС постановило прохати інспектора, аби тов. Заїнчківського зоставлено було в с. Андрушівці вчителем. Учителі Червоний теж організатор хороший: заснував у вас літнім триместром багато гуртків: природничий, сіль.-господарський, читав лекції по електрофікації по фізкультурі, по сільгосподарству і вів антирелігійну пропаганду. 
Але інспектор т. Заїнчковського і Бабенкову від нас забірає, а дає нам гр-н Пекінних, котрі навіть не знають української мови. 
Окрнаросвіто, не забирай від нас вчителів!
ОБМІНЯЛИСЬ ПОДАРУНКАМИ.
(С. Верхівня Ружинського р.). 
Рада Верховенського т-ва „Селянський будинок і меті Леніна" цими днями піднесла Губ. Управлінню селянськими будинками Київщини подарунок: Фотографичні картки сельбуда та селянства на художньо розмальованому паспорту з дописом про свято річниці селянського будинку селькора Губернарчука. 
Губ. Управління в свою чергу подарувало досить гарну невеличку селянську бібліотеку й пообіцяло після одержання апаратів кіно театру в першу чергу відпустити селянському будинку с. Верхівці, де мається величезний камінний будинок — театр та електрика. 
Будемо надіятись, що в недалекім часі нове огнище культури — „кіно" прибуде до с. Верхівці й селянство побачить те, чого ще в своєму житті ніколи не бачило.
ЯК ДОБРЕ МАТИ ШЕФА.
(с. Верхівня Ружинськ. району на Бердичівщині). 
Верховенське сільське-господарське та споживче т-ва не так давно взяли шефство над місцевим селянським будинком імені Леніна. Пройшло зовсім мало часу, а шеф уже встиг взяти на увагу матеріяльну незабезпеченність селянського будинку й гостру потребу села в книжках — закупив в Губправлінні селянськими будинками Київщини один комплект бібліотеки по всім галузям знання з додатковим альбомом таблиць по свинарству. 
Такі бібліотеки при Губсельбудинкові маються в потрібній кількости вартість 10 — 20 — 50 крб. 
Сельбудам 50 відс. знижки. За для більш кволих селянських будинків (та хат - читалень) дається ще розсрочка на 3 місяці. За досить короткий час Губсельбудинок роспродав таких бібліотек на 1.000 крб. 
Бажано було б, щоб і инші шефи пішли за прикладом Верховенського сільсько - господарського та споживчого товариств.