Миролюбство соціял-зрадників на практиці
За останні дні ІІ Інтернаціонал в звязку з десятиліттям імперіялістичної війни влаштовує в ріжних країнах мітинги та брехливо — миролюбні маніфестації. Ці маніфестації є не більше як великий маскарад, що має замасковувати імперіялістичну політику нинішніх урядів Європи й Америки. 
Що виступи соціялістів робляться для того, щоб підтримати ці буржуазні уряди та їх політику, видно з того, що вони мають повне співчуття в суто-буржуазних колах та що ці кола навіть беруть спільну участь у тих, ніби-то антимілітаристичних, але в дійсности тільки пацифістських виступах соціялістів. 
Найяскравіше виявилась природа антимілітаристичної кампанії у Франції. Згідно з повідомленням, що ми вчора одержали, у Франції взяли участь в антимілітаристичній маніфестації, присвяченій десятиліттю імперіалістичної війни, всі буржуазні партії, що підтримують теперішній уряд Еріо разом з соціалістами. Комуністична партія не могла витерпіти того обману, яким соціалісти в спільці з буржуазією хотять засліпити очі французьким робітникам, і влаштували контр-демонстрацію французького робітництва під своїми гаслами. Але урядові маніфестанти, не бажаючи миритися з контр-демонстрацією паризьких робітників і почуваючи за собою силу та підтримку з боку французької жандармерії, закликали останню на допомогу і разом з нею напали на комуністичних маніфестантів, в наслідок чого поранено 100 робітників і 2-х забито. Після цього поліція вчинила напад на фабричні райони й заарештувала біля 200 робітників. 
Чи, часом, зазначена подія в Парижі не виявляє як найкраще те, що таке є пацифізм ІІ-го Інтернаціоналу? Ця подія не тільки свідчить про повну брехливість соціял зрадників, коли вони кажуть, що борються з імперіялізмом, не тільки про те, що соціял-зрадники, підтримуючи теперішні уряди Європи й Америки, тим самим підтримують і імперіялістську політику урядів, тоб-то всю підготовчу діяльність до майбутньої війни, — але й сигналізує всесвітньому робітництву про ту ролю, яку відограватиме ІІ-й Інтернаціонал в той момент, коли революційне робітництво супроти всіх махінацій соціял-зрадників повстане проти війни. 
Як що тепер, коли війни ще нема та коли ІІ-ий Інтернаціонал силкується довести, що лад у Європі й Америці, при пануванні Еріо, Макдональда та Юза, найменше, загрожує миру, а французькі соціялісти відважились на кріваву розправу з революційними демонстрантами, то що ж ми можемо сподіватися від тих „лицарів" у той рішучий момент, коли пролетаріят виступить проти тієї буржуазної справи, яку представники ІІ-го Інтернаціоналу так завзято боронять. 
Чи не свідчать останні події у Франції про те, що теперішнє помірковане крило світового фашизму, яким є, згідно з останньою характеристикою тов. Сталіна, соціял-демократія, обернеться в справжніх бойових і послідовних фашистів, коли вони побачать, що їх поміркованість ні до чого? 
Французькі соціял-зрадники своїм останнім вчинком прекрасно виявили перед робітництвом всього світу зміст їхнього пацифізму й довели, що в справі захисту інтересів буржуазії вони готові практику пацифізму довести до справжніх і одвертих методів фашизму.