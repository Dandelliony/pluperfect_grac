ДЕ ЩО ПРО СТАРІ И НОВІ ФОРМИ БОРОТЬБИ ЗА ВРОЖАЙ НА СЕЛІ.
Протягом сотень років церковний дурман панував серед трудящих верств сільської людности, яка працювала за «царствіє небесноє» біля землі на панів. 
Під проводом церкви треба було славити „всемогутнього бога" за те, що посилав рясні садки та широкі ниви з мілійонами колосся, наповненого зерном; треба було просити в нього „милосердя" аби не посилав на землю посухи. 
Коли селянин після збору хліба з свого клаптика землі не приносив до церкви калачів та не «наймав молебствія» в подяку за надісланий „богом" хліб — на майбутній рік, казали попи селянам, — не надійся на врожай: або шкідники з'їдять, або „Георгій Побідоносець" в копах на полі спалить". 
Біля Різдвяних свят селянинові вже загрожувала примара голоду, а піп годував свині калачами. 
Куркульство мало більше засобів, тому краще обробляло землю. Нарешті, коли на куркульськім полі родив кращий хліб, казали що причиною цьому те, що от сей самий глитай сподобався „богові", через те той і посилає йому щастя. 
Під час посухи піп нетерпляче чекав, коли барометр покаже (уменьш. давл. атм.) добру годину. Як тільки ртуть піднімалася по трубці вгору, піп негаючись знаряжав процесію з хуреньгами та иншими церковними причиндалами для обходу ланів. 
Темний беспорадний селянин не міг додуматися до того, що дощ не піп вимолив у „бога", а про нього попередив барометр. 
Існували також і свята. Селянство, як відомо, вижинало панські лани, або за 10-й, 15-й сніп, або по 20 — 30 копійок від копи. По скінченню жнив, поміщик влаштовував свято, так звані, „обжинки". Вся суть цих „обжинок" полягала в тому, що пан, в подяку за невтомну роботу, давав селянам по чарці горілки. 
Здається, що коли попівство було зацікавлене в тому, щоб одержати як найбільше калачів, воно повинно-б допомагати селянам в кращому обробітку землі за допомогою культурних засобів. Але-ж про це попи навіть незаікалися. Коди-б вони промовилися про культурні засоби що до обробітку землі, то селянство відкинулося б від церкви та перестало б вірити в усякі молебствія про надіслання дощу та врожаю. 
Держава не клопоталася про поліпшення сельського господарства на селі, вона цікавилася поміщицькими землями. Царсько-поміщицькій державі мало користи з землі поділеної на клаптики по між мілійонів селянства. Для держави та церкви було цікаво зробити з селянина скотину яка б покірливо працювала біля землі на панів. 
Отакі в коротеньких рисах були форми та свята боротьби за врожай під час панування царату. 
Міцна рука пролетаря скинула царат з поміщиками. Широкі папські лани віддано селянам. Замість старих традиції них свят з молебствіями та горілкою з панської ласки повстають нові свята, свята боротьби за врожай, за добробут трудящого людства.
Згідно з обіжником ЦК Комуністичної партії 21 вересня ц. р. оголошено святом врожаю. 
Під час переведення свята на селі необхідно аби місцеві організації разом з гаслом боротьби за врожай висунули гасло що до руйнації старих закаменівших рамок старого побутового укладу. 
В статті з приводу дня врожаю, що надрукована в ч. 191 „Більшовика" радилося звязувати теорію з практикою. Так, от при переведенні агітаційної роботи, не вдаючись в високі теорії, треба довести селянству конкретні факти з практичного життя, порівнюючи старі з новими формами боротьби за врожай. 
Треба простою і зрозумілою мовою з'ясувати селянинові від чого дійсно залежить урожай, що він залежить не від молебствія, а від культурного обробітку землі, що для цього можна навіть використати той же самий барометр, за допомогою якого піп „так чудесно" вгадував — коли буде дощ... 
Треба наочно вказати селянству на заходи Радянської влади що до поліпшення сільського господарства, в протилежність старим «заходам». Багацько селянства в цьому вже переконалося. Величезну ролю тут відограє розповсюдження природознавства по-між селян культосвітніми силами і політосвітустановами. Це росповсюдження мусить бути постійне, систематичне. 
Треба не забувати, що агітацією та відвідуванням досвідних станцій і т. инш. ми ще не зробимо того, що необхідно зробити. Треба агітувати ділом. 
Червоне вчительство та агронома мусять організувати коло себе свідоме селянство для утворення показних полів та кращого обробітку землі. Це буде найкраща агітація за зруйнування старих форм, та висунення замісць них нових форм боротьби за врожай. 
Иноді селянство каже: „що ви мене вчите обробляти землю, коли я сам умію! Отож, утворюючи колективи треба їх організувати тільки тоді, коли поля цих колективів дійсно можуть бути оброблені зразково. Правильно поставлений, навіть невеличкий колектив також буде найкращою агітацією за культурний обробіток землі, до якого часом не легко притягти селянина. 
Кожний більш-менш свідомий селянин мусить над цим задуматися і на завжди переконатися в тому, що тільки Радянська влада позбавить його від злиднів — наслідку неврожаю. 
Жовтоблакітні прихвостні, не так давно, росповсюджували серед селянства брехню про „Ледачу Комуну". Ніби-то гасло комуністів таке: „Ви, селяне, робіть, а ми комуністи будемо їсти". Радянська влада каже: не молися, селянине, не чекай манни з неба, а працюй, здобувай за допомогою Радвлади сільськ.-госп. знаряддя, вживай в обробіткові землі культурні засоби, відбудовуй своє господарство, борися за врожай, він принесе щастя в твою хату" та добробут країні.
Нехай-же міцніше кує молот в майстерні! 
Нехай же краще плуг поле оре на селі!