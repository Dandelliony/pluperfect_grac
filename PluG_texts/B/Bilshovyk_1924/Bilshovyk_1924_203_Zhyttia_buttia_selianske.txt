Життя-буття селянське
НАША ПРАЦЯ. 
(С. Іваньків, Бориспольського р.)
СЕЛЬРАДА. 
Сельрада Райвинкомом визнана зразковою. Дякуючи голові т. Туру та секретарю т. Приходько, техничний та громадський бік праці поставлено краще від усих сел району. Відремонтовано пожежний обоз, збіраються гроші на відремонтування Сельради, землю роздано бідному селянству. Біда тільки, що більшість членів Сельради не на своїх місця — попали випадково. В майбутній виборчій кампанії слід їх позбутись.
КОМНЕЗАМ. 
Комнезам зріс в 1924 р. з 25 членів до 60, але ще багато батраків та незаможників по за організацією. Організовано земельну громаду, але не знати, що з нею буде, через те, що нема надійного підбору людей для переведення в життя вимог земельної громади. Зібрання одвідують мало. В Комнезамі потрібна організаторська рука.
ХАТА - ЧИТАЛЬНЯ. 
Засновано х.-ч. в жовтні 1923 р. З січня 1924 р. була перерва в роботі до червня — за браком робітників та помешкання. В серпні Райпаркомом надіслано зав. хат.-читальнею, члена ЛКСМУ тов. Дробницького, який заснував ініціятивну групу ЛКСМУ. Серед батрацтва провадиться жвава політосвітня робота комсомольцями райосередку. Газет передплачується досить, але книжок бракує. А потреба в книжках величезна, особливо по питанням ленінізму та сільському господарству.
ЛІКПУНКТ. 
Нараховується одвідувачів 34, - всі допризивники 1923 та 1924 р. — члени Сельради та КНС. В червні і липні робота лікнепу провадилась нормально, в серпні зовсім завмерла. З боку Сельради та КНС на лікпункт мало зверталось уваги.
КОМІТЕТ ВЗАЄМОДОПОМОГИ. 
Переведено позику хліба біднішим селянам. Прибутки в комітеті дуже малі, є земля, але її як слід не використано. Треба підтягтись.
НЕ ХОЧЕМО, "ПАСТИ ЗАДНІХ".
(с. Пустоха, Ружинського р. на Бердичівщині). 
24 серпня ц р. відбулися загальні збори гр-н нашого села. Довідавшись що на повістці дня стоять досить цікаві й важливі, а також для нашого села нові питання, як напр.: „Територіяльна система комплектування Червоної армії" і „Боротьба з посухою та її наслідками", на збори з'явилось майже все село. Прийшло багато селянок чого раніше не помічалось. Хата-читальня, де завжди провадилися загальні збори, не могла вмістити всіх присутніх, пройшлося перенестись на свіже повітря. 
Доклад „Територіяльна система комплект. Черв. Армії" зробив член місцевого комосередку т. Дубакин. Всі слухали з великим зацікавленням. 
Селяни задоволені тим, що можна відбути учебні збори, не відриваючись на довгий час від свого господарства. 
В резолюції по докладу було внесено пропозицію взяти шефство над одною з терчастин. 
Після обговорення цієї справи виявилось, що наше село потерпіло цього року від неврожаю, не зможе утримати на свої кошти будь яку військову одиницю, а тому, щоб не пасти задніх ухвалено просити РВК приєднати Пустоху до инших сел району. 
Крім того ухвалено, що всі будуть стежити за тим, щоби явка терчастинників на учобові збори по с. Пустосі пройшла на всі 100 відс.