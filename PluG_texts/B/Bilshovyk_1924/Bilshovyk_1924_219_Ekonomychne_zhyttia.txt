Економичне життя
ПЛАН РОБОТИ УКРАІНСЬКОІ ПРОМИСЛОВОСТИ НА 1924-25 РІК.
Вища Рада Народнього Господарства України приступила до розгляду фінансового плана промисловости на 1924 — 25 рік. 
За цим планом, вартість продукції української промисловости визначено в 141.574 тис. карб. по продажних цінах довоєнного часу, або в 266 міл. карб, в червоному розрахунку по сучасних продажних цінах. 
В цінностному відношенні це дає збільшення проти 1923 — 24 р. на 42%. Зокрема продукція гірничної промисловости дає збільшення проти цього року на 130%, метальооброблюючої — на 87%, обробка сільсько-господарської сировини на 27%, хемичної промисловости на 1%, силікатної — на 25%, будівельної на 80% та лісової на 8%. 
Збільшення виробництва по гірничій промисловости пояснюється головним чином розвитком роботи Південно - Рудного Тресту в звязку з розвитком металургії та сприятливими перспективами експорту. 
Зріст важкої індустрії (метальооброблюючої) відповідає загальному розвиткові промисловости України. 
Малий ступінь розвитку хемичної промисловости визнається поки що за нормальний через обмежений, попит на хемичні продукти. 
Річний прибуток по всіх трестах визначено в сумі 11 міл. карб., з котрих біля 8 міл. має бути витрачено на купівлю сировини, будівельні роботи (крім амортизації), виплату боргів та инші витрати, не звязані з виробництвом та збутом 1924 — 25 року. 
Для випуску всієї згаданої продукції на фабриках та заводах працюватиме 72.900 робітників і 7.800 службовців що дає збільшення проти біжучого року на 18%. Річну продуктивність одного робітника в довоєнних карб. вираховано в 1.840 карб., проти 1.580 карб, біжучого року.
ТОРГІВЛЯ УКРАІНИ В СЕРПНІ.
Торгівля Україна в серпні проходила в умовах вже твердо визначеного врожаю, перелому на хлібному ранку в бік зниження цін і стабілізації цін на мясо та инші прикріплені товари. 
Разом з тим помітне відживлення торговельного обороту по всіх його галузях та вплив на стан ринку регулюючих органів, під впливом яких загальний стан серпневої торгівлі значно змінився. 
Зріст цін на зернові продукти, що був помітний в липні і характерний тонаж для першої половини серпня, коли переводились заготовки насінньового матеріалу для недородних районів, в другій половині серпня дає злом в бік падіння, яке було закріплено одностайним виступом хлібозаготовчих організацій. Пересічно по 4-х головних культурах падіння дало: по пшениці — 19,1 %, по житу-17,5%, по ячменю — 25,8%, по вівсу — 21,2%. 
Загально-біржовий обіг по 12 українських біржах дав 38.715 тис. карб., що дає збільшення проти липня на 23,5%. 
Серед бірж дали зниження обігу лише Кремінчуцька, Житомирська та Зіноввєвська через скорочення зделок з хлібофуражем та лісоматеріялами.
Збільшився обіг в торгівлі, хлібних, мучних та метальових виробів. Сільсько-господарська сировина — махорка, тютюн, коноплі — не дали збільшення через те, що продукція цього року ще не вийшла в обіг. Значне зниження помітне тільки на мясовому ринку. 
Протягом серпня дуже яскраво було помітне зменшення ролі приватних торговців і відповідне збільшення участи держторгівлі та кооперації. 
Велико-гуртова та синдикатська торгівля дала збільшення по купівлі на 54%, по продаж — оборот стабільний. 
Гуртово-роздрібна торгівля показала збільшення продажного обігу на 6% і купівельного - на 29%. 
Роздрібна торгівля дала збільшення на 3,5 відсотків при чому помічається поширення зокрема сільської торгівлі. 
Кредитування торгівлі збільшилося проти липня на 13%, при чому приватна торгівля одержала кредиту лише 0,1%. 
Вже серпнева торгівля показує, що при дальшому сприятливому ході хлібозаготовок матимемо значний розвиток та оздоровлення торгівлі в осінні місяці.
УКРАІНА НА ЗОВНІШНЬОМУ РИНКУ.
На закордонному ринку помітно зацікавлення українськими експортними товарами, особливо прядивом, кінським волосом та щетиною. 
Останніми днями на берлінському та лондонському ринках реалізовано значні партії прядива. За останніми відомостями, берлінського торгпредства, німецький ринок дуже цікавиться мяхкими сортами української щетини. 
Рівно ж помічається розвиток збуту промислової продукції. До Укрдержторгу звертаються ріжні закордонні фірми з пропозицією бути монопольними продавцями української соди, але Укрдержторг відмовляється від участи посередників в реалізації соди. 
Успішно проходить реалізація олії. Недавно продано в Польщу 5 цистерн олії, а німецькі фірми купують її 100 тис. пуд., охоплює експортну норму олії.
РОЗГЛЯД СКАРГ ПЛАТНИКІВ ПРИБУТКОВО-МАЙНОВОГО ПОДАТКУ.
Починаючи з 27 вересня Губерніальна Податкова Комісія розглядатиме скарги, що їх подали платники прибутково-майнового податку на неправильне оподаткування по сукупності прибутків. 
Розгляд скарг провадитиметься по окремих районах в такі дні: 27 вересня — по 29 податковому району м. Київа, 30 вересня — по 23 району, 2 жовтня — по 33 району, 4 жовтня — по 21 району, 6 жовтня — по 27 району, 8 жовтня-по 19 району, 10 жовтня — по 10 району, 13 жовтня — по 11 району, 15 жовтня — по 20 району і 17 жовтня — по 16 району. 
Особи, шо бажають подати Губкомісії свої особисті пояснення, повинні в день розгляду скарг записатися до 11 години ранку в Прибутково-Майновому Відділові Простих Податків Губфінвідділу. 
Скарги, що їх подано після трьохтижневого строку зо дня надіслання сповіщень або минаючи фінансових інспекторів, розглядатися не будуть.