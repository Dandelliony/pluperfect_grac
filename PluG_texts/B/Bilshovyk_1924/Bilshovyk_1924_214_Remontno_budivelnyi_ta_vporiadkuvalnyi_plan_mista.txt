РЕМОНТНО-БУДІВЕЛЬНИЙ ТА ВПОРЯДНУВАЛЬНИЙ ПЛАН МІСТА НА 1924-25 р.
На засіданні Будівельно-впорядкувальної комісії Комунсекції від 15-го вересня заст. зав. місткомгоспом т. Крадожон подав на розгляд членів комісії докладний план ремонтно-будівельних робот на 1924 — 25 р. 
Ось головні статті: 
Дрібний ремонт ринв, криниць, рівчаків — 14.000 карб. 
Упорядкування Совської вулиці, дренаж місцевости, біля річки Либедь (91.000 кр.), планування схилів Пролетарського саду та саду Першого Травня, роботи на Андріївському спуску, Воздвиженській та инші — 303,000 кр. 
Боротьба з сповзинами 56,000 кр. 
Біжучий ремонт бруків, капітальний ремонт бруків, нові бруки на Соломенці та Забайков'ї, Глубочиці, збудування моста через Либедь, збудування драбин, роботи в гавані і т. и — 687.000 кр. 
Ремонт комбудинків (115.000 яр.), капітальний ремонт комбудинків, упорядкування базарів. 
На відбудування житлової площі-115.000 кр. 
Капітальний ремонт будинків: громадських та державних установ — по будинках Наросвіти 112.000 кр, Губздоровлі 64.000, Губсуду 15.000 кр. 
Ремонт Демієвської бойні — 90.000 кр., відбудування театру кол. Пель-Мель 27,000 кр.
Влаштування нового електричного освітлення на околицях (Раковка, Демієвка, Протасів Яр, Байкова гора) — 134.000 кр. 
Влаштування водопроводу на Раковці-114 000 кр., каналізація околиць — 56.000, а також багато инших робот, всього на суму більш як на 2.000.000 карб. 
Доклад т. Крадожона викликав жвавий обмін думок. Вкінці було ухвалено господарський план міськомгоспу в частині, яка торкається будівельно-ремонтних та впорядкувальних робот, затвердити з де якими поправками, як-то: 
Комісія визнала необхідним переведення в Будинку народніх видовищ, крім поміченого ремонту також робот для попередження пожежи. 
Визнано недоцільним в сучасний мент перенесення Лукянівського базару на инше місце, а суму, асігновану на перенесення цього базару, використувати на инші потреби базарів. 
Також визнано необхідним відбудування даху в будинку ч. 6 по вул. Воровського а також відбудування будинку ч. 22 по Михайлівській. 
На ремонт будинку театру ім. Заньковецької (кол. Народ. Дім) — асігновано 11.000 кр., а на ремонт театру кол. Пель Мель не більш як на 27.000 кр. 
Слідуюче питання — порядок найближчої роботи комісії. 
Ухвалено виділити трійку для обслідування будування Деміївського водопроводу в складі т.т. Молокова, Новікова та Яковлева.