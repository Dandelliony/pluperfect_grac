Куток цукровика
ЦУКРОВИКИ КИІВ-РАИКОМУ, „НЕ ПІДКАЧАЙ"!
Кожна цукроварня це є пульс, котрий відбиває життя не тільки самої цукроварні, не тільки того села, де вона міститься, а навіть цілого району. 
Коли справа в культурнім відношенні поставлена гарно при цукроварні, коли культкомісія, зав. клуб, та зав. бібліотекою „хлопці, як кажуть на своєму місці”, то не тільки на самій цукроварні, а навіть в цілому районі життя б'є ключем. 
У відношенні змички, цукроварня відограє велику ролю. При кожній цукроварні є ком'осередок, і від активности цього ком'осередку залежить розвиток даної місцевости в усіх напрямках. 
Переведення ріжних кампаній по селах, куди цукроварня надсилає свій актив партійців, справа з кооперацією, лікнеп, читка газет в хатах-читальнях, ріжні популярні інсценіровки, — всю що справу повинна охоплювати цукроварня, бо це є центр, до котрого тягнеться все околишнє селянство. 
А чи все це робиться на цукроварнях Київського райкому, за це невідомо. Як ведеться культпраця, як справа з кооперацією, як працюють клуби, що зроблено в цьому напрямкові, знову-ж таки невідомо. У цім відношенні цукровики Київського райкому „підкачали”. Невже все гаразд? 
Коли так, то чого-ж не поділитися своїми досягненнями, коли що на перешкоді, то чого мовчать? Хіба товариші забули, що в нас існує наша робітниче-селянська газета «Більшовик», в котрій енергійними силами товаришів Смілянського Райкому Цукровиків видається сторінка „Цукровика”. 
Давайте-ж, товариші, ділитися своїми досягненнями, давайте через свою робітничу газету „Більшовик” домагаться усунення тих перешкод, котрі стоять на дорозі і котрих неможливо усунути власними силами. 
Зараз наша робітнича преса є могутньою зброєю, під керовництвом Комуністичної партії, котра стоїть цілком на захисті інтересів робітника та селянина.
Куток Цукровика чекає ваших дописів.
ОСІНЬ.
3АВОДСЬКІ МАЛЮНКИ. 
Літо кінчається... Що-дня, наче великими ножицями, один по одному відрізується теплі дні. Що-ночи, під сумний шепіт дерев, відбувається якась таємнича робота і що ранку можна бачити примнуту й поруділу траву, опале й росскидане листя з кущів, засохлі квітки... Настає осінь..
1. 
Агрономичний персонал заводу, мавши ціле літо таємничий вигляд жерців, що знають те, чого не може знати звичайна людина, тепер перестав величньо вдивлятися в байдужий небосхил і перекидатись між собою короткими фразами з незрозумілими латинськими назвами. На жаль, їх секрет тепер знають усі. І давно вже підраховано — і берковці з десятини, і загальну кількість буряків, і навіть (а та лукава бухгалтерія!), пуди майбутнього цукру. 
Тепер усі заводські агрономи всіх рангів скромно розмовляють про осінню оранку.
2. 
Тепер — увага заводові. Він стоїть іще спокійно, не поворухнеться, але вже заховує в собі життя й енергію. Гострий, рівномірний ляск ударів молотків по залізі з самого ранку порушує осінню тишу. Ті, хто в своїх руках тримав долю заводу, — закопчена димом і вимащена в сажу й масло, майстерня — зосереджено - спішно закінчують ремонт. Стрункий ряд ярко почищених машин з любов'ю дивиться на зігнуті спини своїх владарів. 
Скоро завод буде готовий до роботи, і висока труба пускатиме в низьке осіннє небо чорний, важкий дим.
З. 
Біля завкому з'явились „сезонні". Скінчивши польову роботу, з слідами літнього сонця на бронзових обличчях і міцних руках, вони збираються в гуртки й мирно розмовляють, чекаючи голову завкому, щоб довідатись, чи скоро почнеться виробництво. 
Вони вже уявляють завод із теплом, світлом, залитий сотнями електричних вогнів у темряві осінньої ночи.
4. 
Поспішаючись проходить культробітник. Зашарпаний за літо мілійонами обов'язків, збитий спанталику масовою, гуртковою, колективною, активною й иншою культроботою під „відкритим небом”, — він тепер, із переходом роботи до клубу, почуває себе бадьоріше й певніше. Він радісно зустрічає скучні осінні дощі, коли так затишно в клубі... 
5. 
І тільки з заводського парку віє осіннім сумом. Парк, де в свята так старанно вигравав заводський оркестр веселі марші, вальси й польки, а вечорами так затишно було всім парочкам, спорожнів. 
Ворота парку ще відчинені, але сторожа вже „скоротили". І біля воріт, як і далі по алеях, — не так як літом - сміття, папірці, недокурки й жовте опале листя.. 
Ніхто тепер не заходить до парку... 
Тільки зрідка під вечір зайде яка - небуть „кисейна баришня", щоб подивитись на захід сонця. А то ще часом, ясного дня, веселий гурт комсомольців, гомонячи обійде глухі алеї підмітаючи широкими „кльощами” опале листя. 
Осінь... 
ГЕТЬ КАУРОВЩИНУ!
Принесе дядько свіжої рибки (наловить у ставку) чи щось инше і вклонившись низенько прохає „барині", аби вона купила, а барин — Кауров (адміністратор Мартенівської цукроварні) виглядає з других кімнат і задоволено посміхаються. 
Як же. Бариня... Це все рівно, як колись. 
Комосередок на засіданні зауважує це «барину»,а він відповідає: «що ж моя жінка не така, як у вас, вона вчителька співів».
Варто було б і уповноваженому ГубКК на Шевченківщині та охороні праці заглянути до Каурова. Але це не все
ДАЧА АДМІНІСТРАТОРА 
Для Каурових ремонтується квартиря на 7 кімнат. Дві душі в 7-ми кімнатах... А робітнича столовка знаходиться в паршивенькій хатці. А скільки кватир не хватає? До-цього Каурову діла мало. Дайош сім кімнат — і „нікаких гвоздей". Він же адміністратор.
ПОВОДЖЕННЯ З РОБІТНИКАМИ. 
У робітника не вистачило махорки і він іде в робкоп (де кілька кроків) купить покурить. Зустрічає Каурова і мусить вертатись, бо завжди чує грізний окрик: „Не сметь расхаживать. Расчитаю" 
А иноді й трьохповерховим пошле. Таких випадків багато. Відповідні документи про це вже пішли до Окрпаркому. 
А виїзди. 
Дві пари баских коней, блискучий екіпаж, лихтар. 
Отакий то Кауров. Цікаво, щоб про це докладніше росповіли самі робітники та селяне Мартинівки і Степанець. 
Кауров не один. Кауров провідник, а за ним ідуть уже „рангом" понижче. Кауровщина — це система. 
Комосередок і завком вже борються. „Більшовик", допоможи їм в цій боротьбі.
Робітнича трибуна.
ПОПРОБУЙ ПЕРТИ ПЛУОМ. 
(Відповідь т. К — ку).
У „Більшовику" від 7-го вересня біжучого року, (№ 203) було надруковано статтю під назвою „Бершадський Комбінат" за підписом „Як. К. — К.“ 
Цей товариш доказує, що на „Бершадській цукроварні в цьому році Засіяно 4313 десятин буряка, рахуючи що десятина дасть пересічно 50 берковців в біжучому році, буде перероблено на цукор 173400 берківців буряка, до цього - рахунок дуже правдивий, але далі тов. вже трохи помиляється, коли каже, що це дасть більш мілійону пудів цукру. 
Мабуть той, хто писав цю статтю, ніколи навіть близько не підходив до цукроварні, бо від коли світ існує, то ще берковець буряка не давав шість пудів цукру, а коли Бершадська цукроварня матиме 60 — 65 хунтів цукру з берківця, то її можна буде занести на червону дошку. 
Так що я порадив би товаришу, що писав — перш, ніж писати, добре роспитатись у людей бувалих та знаючих, а потім писати, бо як то кажуть старі люде: „Не штука ляпать язиком — попробуй перти плугом".
Як іде культробота
ЧОГО НАМ БРАКУЄ. 
(Миронівська цукроварня).
Кіно, як один из чинників пролєткультури, необхідний для робітників та селян. Про се багацько пишуть та балакають. А тому потрібно подбати кому слід про постачання фільмами культосередків на провінції. 
А то наприклад: робітники нашої цукроварні дуже рідко бачать кіно. Останні картини були зо три місяці тому. Зацікавленість робітників кіно велика: часто питаються: 
-	А чи не чуть, швидко буде кіно? 
Запитують культкомісію і дістають відповідь: 
-	Немає коштів. Ленти дорогі. 
Тоді зрозуміло. Значить: 
-	Подбай, Райкоме, про дешеві ленти. Ми хочемо побачити хоч частину того, що ви там в Київі бачите.