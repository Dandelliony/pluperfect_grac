РЕМОНТНО-БУДІВЕЛЬНА КАМПАНІЯ КОМГОСПУ.
В цьому році — каже докладчик, Комгосп приступив до робіт без особливого запізнення, що дуже сприятливо відбилося на результатах робіт. 
Охарактеризувавши систему Комгоспу в провадженні ремонтно-будівельних робіт, сказавши кілька слів про будівельний апарат Комгоспу, згадавши про фінансовий стан Комгоспу, тов. Олексієв почислює роботи, переведені Комгоспом за будівельний сезон. 
По ремонту та впорядкуванню домів Наросвіти Комгосп склав кошторисну суму в 208,343 карб. З цієї суми використано вже 140,511 карб. Шість робіт вже закінчено. 
По Губздоровлю кошторис складено в 89,148 карб. — видатковано 31,585 карб. Закінчено пять робіт.
Для ремонту комунальних будинків асигновано 103,000 карб., видатковано 9,111 карб. Закінчено 11 робіт. 
По дрібним підприємствам асигновано 136,000 карб., видатковано 3,042 карб. Закінчено робіт 5. 
Для ремонту пожежних команд асигновано 5,000 карб. Закінчено одну роботу. 
По Земельному п-відділу Комгоспу асигновано 21,836 карб., видатковано 7,974 карб. Закінчено робіт 2. 
По відбудові зруйнованих будинків асигновано 327,782 карб., видатковано 148,050 карб. Закінчено 3 роботи. 
По БУПР'ам асигновано 35,504 карб, видатковано 7,399 карб. Закінчено робіт 3. 
Інженірні роботи Комгоспу полягали у проритті питтєвих колодязів, у влаштуванні зливоодводів штолень та дренажів. 
На громадських роботах Комгоспу, згідно з постановою Пленуму Губвиконкому, працює зараз 2,000 чоловіка. Продуктивність праці занятих на громадських роботах безупинно зростала, поруч зі зростом заробітної платні. 
Після дебатів та кінцевого слова т. Олексієва, Пленум ухвалив таку резолюцію: 
РЕЗОЛЮЦІЯ.
Пленум Міськради констатує, що накреслені до виконання господарським планом Комгоспу роботи переводяться задовольняюче. Міськрада відзначає правильність взятої Комгоспам лінії, яка звертає особливу увагу на впорядкування околиць. 
Беручи на увагу, що під робітниче житло здано вже низку будинків — Міськрада проте вважає, що в зв’язку з житловою кризою необхідно скерувати максимум зусиль до ремонту будинків, які можуть дати найбільш широку площу. 
Відзначаючи позитивний бік робіт по проводці водопроводу в «Городок металістів» на Демієвці, а також дренажні роботи на Раковці, Міськрада звертає увагу Комгоспу на те, що цілу низку околиць, які населено робітниками (Протасов Яр, Батиєва Гора, тощо) неосвітлено і до цього часу нема там бруків. 
Міськрада вважає, що взятий Міськкомгоспом курс на впорядкування околиць необхідно неухильно продовжувати.