ОГЛЯД ПРЕСИ.
ЦІННЕ ПРИЗНАННЯ.
В той час, коли по ріжних комісіях так званої „Ліги націй" покірні слуги капіталу солодко співають про прагнення до миру, господарі капіталістичного світу ретельно додержують одинадцяту заповідь: „не лови гав". 
„Юманіте" повідомляє, що військовий міністр лівого блоку, який ух! як стоїть за демократію та справедливість, генерал Ноле 13-го вересня частував сніданком пана Удржала, військового міністра Чехословаччини.
„Багато політичних та військових осіб було на цім сніданку: пан Еріо, голова ради міністрів; Лоран-Ейнак, заступник міністра по аеронавтиці; Донь Беназе, генеральний комісар війни (і таку посаду має „миролюбива” Франція Рад.), маршал Жофр та Фош; генерал Цецек, з чехословацької армії; генерали Мітельгаузер, Дебене, Гуро, Відалон, Ерго, Рагенау; віце-адмірал Салаен та контр-адмірал Віолет; Гюар, генеральний секретар військового міністра. 
Кумпанія невеличка.
„Юманіте" нагадує подорож до Парижу президента Чехо-Словаччини Масарика, під час котрої було підписано військову та фінансову угоди, існування яких досить оригінально намагався спростувати „Фінансовий Бюлетень”, орган комітету металургії.
«Нащо ще якась військова угода — писала тоді газета французької залізної п'яти- коли в дійсности французький генеральний штаб керує чехословацькою армією” (Підкреслення редакції).
Отже тепер не може бути сумніву, що лівий блок є організатором замахів на Радвладу та балканський пролетаріат. 
Пан Масарик „спростував" зізнання Савінкова що до участи Чехословаччини в контр - революційних походах проти СРСР. Навряд чи йому тепер вдасться спростувати орган свого господаря. 
Чехословацькою армією керує французький генеральний штаб. Памятайте це, товариші робітники й селяне!