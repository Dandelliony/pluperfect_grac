Культура й мистецтво
ДО ВІДКРИТТЯ СЕЗОНУ 1924 — 25 Р. В КИІВСЬКОМУ ОПЕРНОМУ ТЕАТРІ.
Відкриття сезону в опері призначено на 1-е жовтня. На відкриття пійде нова постановка «Андре Шеньє», опера Джіордано. Сюжет опери взято з часів Великої Французької Революції 1789 — 93 р. Текст перероблений поетом Адуєвим з метою надати опері глибоко революційний зміст, зв'язати з пролетарською ідеологією. 
Головне керовництво і постановка «Андре Шеньє» доручена режісерові Улуханову. 
Зараз ведеться інтенсивна робота в майстернях опери. Готуються нові декорації; закінчені два перших акти: оранжерея в замку і площа Тюл'єрі — приступлено до роботи над двома останніми актами — ревтрибунал, в’язниця. Декорації пишуться під керовництвом худ. Евенбаха. Декорації, костюми, портретні грими виконуються згідно гравюрам часів Великої Франц. революції (одержаним в московських музеях). Костюми шиються в майстерні оперного театру, крім того, частину виписано з Берліну. 
Одночасно провадиться сценичне опрацювання партій. Цілком викінчена партія Жерара — у виконанню Зубарева. В стані роботи партія Андре Шельє — яка доручена драматичному тенору — Безанову. 
Найближчими постановками сезону намічені — «Лоенгрін», «Фауст», «Кармен» і «Тангейзер». 
Готується хоровий репертуар в складі нового хору. Під керовництвом хормейстера Каваніні закінчені хори з опери «Лоенгрін» і «Тангейзер». 
В ряді засідань худ. ради розроблений репертуар на зимовий сезон. Перечищується старий репертуар — опера новина бути заязана з революційним календарем — одмічається дати жовтневої революції, 21 січня й инш. В репертуар внесені революіціонізіровані, текстуально оброблені опери — «Тоска» — Пуччіні — в новому сюжеті з новим змістом «Гугеноти Мейерберга — на тему «Декабрісти». Текст даний драматургом Віноградовим. 
Крім того намічено постановку опери Бетховена «Фіделіо» і Франкеті — «Германія».
В „КИІВ-ГАРТІ“.
У вівторок: 9-го вересня відбулась перша після літньої перерви вечірка Київ Гарту. 
На вечірці був заслуханий відчитний доклад про роботу минулого року. Було зазначено, що до цього часу „Гартом" провадилась переважно лабораторна робота, з наступом же нового року „Гарт" мусять вийти за межі студійної роботи. Визнана необхідність налагодження постійного зв'язку з робітничими клюбами, що мусить бути проведено через закладання ячейок «Гарту» по підприємствах, а також через прекріплення окремих членів „Гарту” до робітничих клубів для ведення там систематичної літроботи. 
Постановлено зараз провести перевірку громадської і культурної роботи всіх членів Київ-Гарту. Визнано необхідним втягувати широкі кола робітництва, зокрема робітничої молоді — комсомолу до роботи в „Гарті”.
На вечірці було заслухано відчит робітниче-селянського театру „Гарт” — влітку театром була пророблена велика культурно освітня робота на селі. Відбулось біля тридцяти вистав по цукроварнях Поділля, репертуар складався із п'єс виключно революційного побуту. 
Театр користувався успіхом у робітничо-селянської авдіторії. „Київ Гарт" цілком ухвалив роботу театру, ідеольогична і мистецька лінія його визнана цілком вірною. Ухвалено звернутись до Ц. Б. „Гарту" з проханням підтримки театру з морального і матеріяльного боку. В цій страві в найближчому часі до Харкова виїздить представник „Гарту". 
М. Сінгалевич
В КАПЕЛІ „РУХ“.
Капелі „Рух” Губполітосвітою запропоновано в повному складі виїхати на округи. Репертуар капели складається головним чином з народньої пісні в обробці сучасних композиторів (Козицький) та революційних пісень (Вериківський). Виїзд капели на села буде мати своїм завданням пропаганду художньо революційної пісні. Оскільки дані для цього капела в своїх концертах в Київі виявила, треба гадати, що зі своїм завданням вона справиться і що де яке значіння для музичної пропаганди концертування по селах буде мати.
ОСТАНЕНІЙ СПЕКТАКЛЬ МОСКОВСЬКОІ МУЗИЧНОІ КОМЕДІІ.
14 вересня закривається літній сезон в театрі ім. Лібкнехта. Відбудеться остання вистава музичної комедії — бенефіс оркестру, хору й балета. Піде оперета ,,Баядерка".
ВИСТАВА МОСКОВСЬКОГО КАМЕРНОГО ТЕАТРУ НА ДОПОМОГУ БЕЗРОБІТНИМ.
В понеділок 15-го вересня йде третій спектакль Московського Камерного Театру. Частина збору якого відраховується на допомогу безробітним. Поставлено буде п’єсу Оскара Уайльда „Саломея".
Сьогодні в театрах.
Театр ім. Леніна. „Адріена Лекуврер”. 
Театр ім. Лібкнехта. Оперета „Баядерка” 
Інтімний театр. 14 вересня. Друга гастроль Рудольфа Засланського. 15 вересня - вистава арт. драми ,,Недомерок". 
Малий цирк. 14 вересня. Боротьба (борються Чуфістов — Шульц) 15 вересня — 1) Боротьба — (перший виход золотої маски), 2). Великий концертний відділ.
"СПРАВА БОРИСА САВІНКОВА".
Під такою назвою Держвидав РСФРР випускає цими днями нову цікаву книжку присвячену справі Бориса Савінкова. 
Книжка виходить з передмовою Є. Ярославського та примітками Шубіча. В книжці є статті: т.т. Луначарського, Радека, Милютіна й инших товаришів. 
Книжка викликає велике зацікавленні й має бути серйозним історичним документом.