Боротьба за ратифікацію англо-радянської угоди.
ДРУГОГО ВИПАДКУ, БІЛЬШ ЗРУЧНОГО, НЕ БУДЕ.
ЛОНДОН, 24 ІХ. Англійський міністр освіти Тревільян в промові заявив, що коли урядові не дадуть змоги здійснити англо-радянський договір, то другої такої нагоди може й не бути на протязі найближчих років, бо СРСР не схоче складати договору з консерваторами і лібералами. СРСР тоді звернеться до инших країн, як Франція, Італія і Японія, і ті залюбки захоплять торгівлю, СРСР в свої руки. 
БОРОТЬБА З ЛІБЕРАЛАМИ.
ЛОНДОН, 25-IX. Боротьба між робітничою партією й лібералами з приводу англо-радянського договору триває досі. Ліберали стоять на тому, що треба гарантувати позику радянському урядові. „Манчестер Гардіян" пише, що коли б було гарантовано, що всю позику буде витрачено в Англії, це задовольнило б ті кола, які стоять за забезпечення позики.