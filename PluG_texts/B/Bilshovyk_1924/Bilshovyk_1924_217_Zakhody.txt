Заходи до відбудови сільського господарства Київщини
СІЛЬСЬКЕ ГОСПОДАРСТВО СЕРЕД ИНШИХ ГАЛУЗІВ НАРОДНЬОГО ГОСПОДАРСТВА.
„Міжнародня ситуація біжучого моменту ставить перед Радянським Союзом основне завдання: прискорити темп розвитку народнього господарства й прискорити його переважно за рахунок збільшення внутрішніх ресурсів. Першим джерелом цього збільшення повинно стати сільське господарство, яке вже потім створить підвалини для збільшення матеріяльних ресурсів у промисловости". Такими є тези НКЗ в його докладі Держпланові про завдання Сільськогосподарської політики в звязку з підсумками сільсько-господарського року. 
В основі цих тез лежить вивчення досвіду минулих двох років. Цей досвід показав, що відбудування й розвиток нашого сільского господарства за рахунок внутрішнього збільшення накопичення матеріальних ресурсів, з умовою, що існуватимуть торговельні звязки між нашим і світовим ринком, є цілком можливі: за два тільки роки, що минули після неврожаю й голоду 1921 — 22 р. р. ми встигли цілком ліквідувати скорочення засівної площі і в значній мірі піднести скотарство. Це свідчить про величезні внутрішні сили нашого селянського господарства, що може швидко загоїти рани від стихійного лиха. 
Але ці внутрішні сили розвитку йдуть не поруч із процесами утворення певних форм сільського господарства, а залишають ці останні геть позад себе. „Розвиваючись, — пише М. Вольф (автор докладу Держпланові), — селянське-господарство не засвоює тих нових форм, що разом з кількістним зростом забезпечили б йому й більшу тривалість, а намагається цілком відбудувати старі форми і в такий спосіб знову ж ставить себе під загрозу стихій", що в значній мірі можна було спостерігати в цьому році. 
Тому основним завданням сільсько господарської політики є не тільки опікування про сільське господарство як першоджерело нашого збагачування, але й про розвиток процесів, що спричиниться до утворення нових форм сільського господарства, що прискорить темп його зросту й забезпечить сталість його досягнень. 
Перше завдання вимагав від держави, нашого суспільства й наших господарських органів максимуму уваги до програму сільського господарства і гарантій можливости цей програм здійснити; друге завдання дає конкретний зміст самому програмові, визначаючи питому вагу, порівняльну важливість його окремих кілець. 
Ці загальні міркування визначають виробничий програм керуючих земельних органів, а виробничий програм в свою чергу обумовлює реальність кошторисів цих органів.
РОСПОДІЛ КОШТІВ В БЮДЖЕТІ ГЗУ
Для своїх операційних видатків ГЗУ має джерела в держбюджеті, в місцевому бюджеті і в спеціяльних коштах. 
Заявки ГЗУ на наступний операційний рік у всіх трьох переказаних джерелах складають 1.820.826 карб 53 коп., з них на держбюджет припадав 680.718 карб. 58 коп. (37,4 відс.), на спеціяльні кошти 67 2.28 карб 34 4сон. (38,9 відс.), на місцевий бюджет 467.821 карб. .61 коп. (25,7 відс.). 
Росподіл цих сум по відділах ГЗУ і по головніших галузях роботи є такий.
Як видно з цієї таблиці, центральне місце в кошторисі Г. 3. У. віддано заходам в галузі землевпорядкування. Це землевпорядкування, меліорація, переселення, реєстрація, регулювання земельних взаємовідносин, земельно - судові комісії.
ЗЕМЛЕВПОРЯДКУВАННЯ.
Переважне значіння відділу землевпорядкування виходить з тих загальних умов, що в них перебуває сільське господарство на Київщині. Ніщо так не гальмує розвитку нових форм в селянському господарстві, як брак землевпорядкування, особливо середселенного. 
Більшість питань реорганізації господарства, як, напр., запровадження пропашних занятих парів, угноїння й т. д. при свому переведенні в життя натикається на відсутність середселенного землевпорядкування, бо в лісостепу й особливо на Київщині, з причини земельної тісноти, переваги підводного участково-черезполосного землекористування й, нарешті , великої кількости держгосподарств і лісфондів, середселенне землевпорядкування є конче погрібною передумовою реорганізації господарства. Досвід цього року, дає багато доказів що до цього. На порядкованих землях було угноїння, на непорядкованих воно мало спорадичний характер; на впорядкованих землях врожай був в Кілька разів вищий, а кількість шкідників далеко меншою. З другого боку, землевпорядкування, зменшуючи черезполосицю й площу польових доріг, меж тощо, збільшує кількість корисної землі, що в умовах малоземельної Київщини з її 8,9 дес. землі пересічно на один двір саме й матиме величезне значіння. 
Але господарський бік землевпорядкування не обмежується знищенням зовнішніх хіб землекористування, — він полягає в раціональній організації його форм. Тепер на Київщині участково-черезполосна форма землекористування складає 93,36 відс., одрубна — 4,3відс., хуторянська — 1,6 відс., мішана — 0,74 відс. Найбільший відсоток хуторів і одрубів мають господарства беззасівні й багатозасівні від 6 дес. (особливо від 9 до 15 десятин). Поруч з тим найменша черезполосиця є в господарствах до 3-х десятин, а найбільша — в господарствах від 4-х дес. 
Отже, зрозуміло, що для дрібнозасівних груп головна мета землевпорядкування полягає не в тому, щоб знищити хиби сучасних форм земле користування, а в тому, щоби створити нові форми господарства, себ-то в колективізації. Але й що до так званих „великих" господарств, яким найбільш шкодить і в яких є найбільш розвиненою черезполосиця, землевпорядкування в умовах надто відносного, розміру цих господарств і загального аграрного перенаселення не може зупинитися на усуненні хиб сучасного землекористування, а повинно додержуватися курсу на запровадження переходових форм землекористування, що полегшать перехід до колективізації. Такі є основні віхи середселенного землекористування на Київщині. При величезній кількости заявок від населення, при зростові попиту на сировину для цукрової промисловости, землевпорядкування можна переводити тільки в плановому порядкові, з'єднуючи моменти виробничий (підвищення продукційности господарства, постачання буряків цукровій промисловости) і соціальний; инакше кажучи, за основу планового землевпорядкування береться середселенне землевпорядкування мало засівних груп цукрових, а також лісових районів. 
Відповідно до цього виробничий план ГЗУ передбачав, а НКЗ затвердив на наступний операційний рік.
Плановий характер землевпорядкування, з одного боку, недорід цього року, з другого, висувають на чергу справу розвитку кредиту на землевпорядкування. Цю справу нині переводять в життя, і є певність, що робота в галузі планового землевпорядкування буде кредитуватися в далеко більших розмірах, аніж це було досі.
ЗЕМЕЛЬНА РЕЄСТРАЦІЯ ТА МЕЛІОРАТИВНІ РОБОТИ.
Далі, з землевпорядкуванням є в як найщільнішій спосіб звязаними земельна реєстрація й меліорація. Перша створить сталість землекористування; друга має і допоміжне (при землевпорядкуванні) і самостійне значіння. Кількість негодящих земель на Київщині, які проте можна було б використати і під ріллю й сінокоси, складає більш як 200 000 дес., при чому ця кількість останніми роками збільшується в наслідок розвитку ярів, поширення площі пісків, трясовин то що. 
Через це меліорація не може не бути головним завданням ГЗУ; але це один з найдорогших засобів, що потрібує найбільше часу, а тому тут потрібний суворо-плановий підхід і концентрація ресурсів. ГЗУ розробило проект губернського меліоративного фонду і внесло до державного й місцевого бюджетів свій виробничий план. До цього плану ввіходить багато значних своїм розміром меліоративних завдань, що дадуть найбільший ефект, як от: осушити Ірпень, полагодити землечерпалку на р. Росі, зміцнити провалля в канівському районі, збудувати дамби на гирлі р. Росі, взагалі, захистити сінокоси від заноси і т. и. 
Робота ця за виробничим планом, охоплює площу по над 1 міл. десятин і потрібує од ГЗУ збільшити кількість техників більше, ніж на 60 відс. (до 475 чол.), збільшити кількість струменту на 100 комплектів. Для цього треба людей і коштів. Зважаючи на це, перед ГЗУ на майбутній рік стоять завдання: збільшити кадр техничного складу й підвищити кваліфікацію його. Для цієї мети ГЗУ організує короткострічні 8-місячні курси, щоб підготувати 120 землемірних техників. Для другої мети утворюється семинар землевпорядкування на 90 чоловік, щоб випустити землемірів землевпорядників. Це має величезне значіння для губерні. Зважаючи на дефіцитність кошторису спеціяльних коштів, ГЗУ примушене просити дотації з місцевого бюджету. Решту дефіциту по землевпорядкуванню лісів і земреєстрації, що низько оплачується, мається на меті покрити, збільшивши платню за відмежування лісів. Про це знято клопотання перед НКЗ.
РОЗВИТОК СКОТАРСТВА.
Далі основними заходами ГЗУ є зберегти й розвинути скотарство — це увійшло до плану й кошторису ветеринарного та сільсько-господарсько го відділів. 
Заходи ці починаються з обслідування становища скотарства в губерні. Останнє обслідування зроблено було в 1912 році і тепер воно устаріло. Обслідування дасть матеріял для керовництва й забезпечить планове переведення инших заходів. Між ними можна підкреслити організацію племенних колективних розсадників, бичачих союзів, закупку бугаїв для Малайської округи, збільшення кількости самців і преміювання їх, поширення мережі контрольних союзів, а з другого боку — збільшення ветеринарного персоналу, придбання ізолятора, закупку ліків, матеріялів для перев'язки, збільшення боротьби з епізоотіями. Взагалі, на скотарство й ветеринарів зокрема, у виробничому плані й кошторисі Губернського Земельного Управління звернено велику увагу.
РОБОТА СІЛЬСЬКО-ГОСПОДАРСЬКОГО ВІДДІЛУ.
У сільсько-господарському відділі вперто провадиться розвиток інтенсивних культур, закладаються городи, плодові питомники, показні пункти. Агрономичний підвідділ звертає увагу на збільшення кваліфікації агрономів (агрономичний семинар); на постачання райагрономів спеціальною літературою; мають провадити обслідування сортів польових культур, організувати викладання основ сільського господарства у початкових школах, заснувати однорічні курси для підготовки спеціалістів у боротьбі з шкідниками.
СТАНЦІЯ ЗАХИСТУ РОСЛИН.
До цього приєднано виробничий план і кошторис Стазро (станції захисту рослин від шкідників). За останній рік цих шкідників було дуже багато. Відсутність коштів, недостача техничного персоналу, паризької зелені, синього каміння, купоросу й инше, а також і спеціяльних пристосувань для боротьби з шкідниками - перешкоджали Стазрі розвинути свою працю планово й інтенсивно. Аде все ж пророблена нею праця хоч і недостатня, але, порівнюючи, велика. Наприклад, боротьба з ховрашками у Черкаській і Шевченківській округах, у 2-х районах Київської і 2-х селах Уманської округ — знищила ховрашків на 23.285 десятинах. Це зберегло людности 570.000 пудів зерна. На цьому прикладі можна наочно бачити, який ефект у господарстві дає боротьба з шкідниками і яке величезне значіння вона має у плані ГЗУ для підвищення й розвитку виробничих сил сільського господарства.
ОРГАНІЗАЦІЯ СІЛЬСЬКОГО ГОСПОДАРСТВА.
У планові організації сільського господарства накреслено кілька робот, щоб вивчити організаційно - економичні типи господарств і доцільність ріжних форм користання землею; далі вивчення моментів капіталізації сільського господарства і соціальної диференціації, розробка питань економики — інтензивних культур і т. инше.
КОЛЕКТИВІЗАЦІЯ.
На колективізацію сільського господарства звернено відповідну увагу і в плані землевлаштування і в плані підвідділу колективізації; тут накреслено обслідування бюджетів колективів, провадження меліоративної праці в трьох колективах, з'їзди колгоспів, конкурси й премії. 
Такий виробничий план ГЗУ. Але кошторис для здійснення цього плану уже значно урізав, як Держбюджет, так і місцевий бюджет. 
Урізування його й надалі може не тільки болюче відбитися на окремих заходах плану, але й порушити увесь план. 
Над цим слід поміркувати. Треба взяти на увагу становище й значіння сільського господарства в країни й губерні. Треба пам'ятати, що кожний розумно витрачений карбованець з лихвою окупиться в сільському господарстві, що вже відновлюється.