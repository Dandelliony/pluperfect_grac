Ремонт.
Як тільки сонце заоре 
Іскряними плугами, 
Гудок роботу прогуде 
Й ростане над полями, — 
От йдуть і от спішать 
Робітники, як хвилі. 
І очі молотом дзвенять 
І кров вогнем по жилах. 
На блоках паси, мов стріла. 
В горні вугілля злотом, 
Залізо роспекла рука, 
Гартує потом. 
В майстерні гамір, брязкотня... 
Завод притих і слуха, 
Піднявши в небо димаря 
І затаївши душу. 
Лікують рани... І співа 
Залізо над залізом. 
І метальовії слова 
Зневіру гонять низом. 
У паровишні немов борці 
Величні й непоборні, 
Майбутнім снять паровики. 
Надсоняшно й мажорно. 
Ремонт. І знову дзеленчить 
Залізо над залізом. 
Гудок під хмарами кричить 
В обличча чсрно-сизе. 
Ремонт, Ремонт. — А десь вози 
Вже на шляхах співають... 
І білобокі буряки 
3-під гички визирають. 
Спішіть, спішіть, робітники! 
Залізо хай співає. 
І димно золоті шматки 
Повітря роспинають. 
Що-день, що-мент, то ближче час 
Як загудуть машини. 
Зашурхотить за пасом пас, 
Ховаючись у стіни. 
Гей, цукровик, ремонт, ремонт
Республіка — машина! 
Злікує рани від корон 
Твоя крицева сила.