Урочистий випуск робітниць-делегаток.
В понеділок в помешканні театру ім. Лібкнехта відбулось урочисте зібрання, присвячене випускові робітниць-делегаток м. Київа. На зібранню були присутні всі делегатки Київа, жінорганізатори, представники партійних та професійних організацій, та представниці сільських жіночих делегатських зібрань підшефників делегатського зібрання робітниць. Заля театру була переповненою.
ВИБОРИ ПРЕЗИДІЇ. 
До президії зібрання було обрано т. т. Лаврентія, Гринька, Буздаліна, Данилевську, Мациненко, Невідомого, Пітухову, Демидову, Вівдю та инш. 
Почесним членом президії було обрано т. Клару Цеткін. 
Після вибору президії та затвердження порядку денного було дано слово для привітання представникам партійних та професійних організацій,
ПРИВІТАННЯ: 
Від Губкому з привітанням виступив т. Левик, який у свому слові відзначив те велике значіння для робітничої класи, яке має випуск делегаток і зупинився особливо уважно на ролі робітниці делегатки в будуванню нового побуту. Робітництво, що перевело пролетарську революцію, будує новий побут. В цьому будуванню, звичайно, робітникам досить скрутно доводилось би, коли б не лави робітниць, що з кожним днем усвідомлюють завдання пролетарської революції і стають до активної роботи, перед тим переходячи через делегатські зібрання, які можна з певністю назвати шкалою нового громадського життя. 
Від Губвиконкому виступив тов. Гринько. В своїй промові т. Гринько відзначив, що втягування робітниць та жінок робітників у активну громадську роботу, як наслідок праці Компартії зростає. Про це свідчать 600 делегаток-робітниць, що тепер вступають на шлях громадської роботи й дають з проміж себе кілька десятків нових членів партії. 
Тов. Кузьменко (від Губпрофради) зупинився на становищі, в якому колись перебувала жінка і сказав, що тоді жінка не мала права приймати активну участь в громадському життю. Тепер же добре видно, що без жінки, як рівноправного члена суспільства працювати не можливо, а тому жінка повинна ставати до роботи і йти поруч з чоловіком. 
Тов. Ріва Глес, представниця американської компартії в короткій промові привітала робітниць Радянської Республіки й, підкресливши великі досягнення в робітниче-селянській державі що до питання про жінку, запевнила, що робітниці Америки підуть за прикладом робітниць СРСР. 
Тов. Невідомий (від ГубЛКСМ) підкреслив взаємовідношення між робітницею матір'ю та молодим поколінням і закликав робітниць-делегаток працювати в такому напрямку, який би мав наслідком сприяння з боку матерів молодому поколінню що до виховання його в новому колективному духові. 
Далі виступило ще кілька робітниць, які висловлювались з приводу тої величезної роботи, яку провадили портійці жінорганізатори серед них, позапартійних робітниць делегаток. 
Три представниці делегатських селянських зібрань, що виступали після цього торкнулись праці на селі й підкреслили, що на село потрібно дати гарних працівників для організації селянок, а також підкреслили, що тільки Компартія зможе повести до вирівнення соціального становища жінки та чоловіка. 
Після цього т. Данилевська зробила доклад про роботу Губжінвідділу.
ДОКЛАД ГУБЖІНВІДДІЛУ. 
За останній рік, почала т. Данилевська, робота Губжінвідділу значно поширилась та зміцнилась. Роботою охоплено в Київі 86 підприємств (не рахуючи Подільського району), на яких працює 6574 робітниці. Делегаток було виділено за рік 627 чоловіка. Разом з роботою над собою, делегатки переводили роботу ще й серед жінок-селянок, взявши під своє шефство де-які делегатські зібрання селянок Київщини. 
Робота ця показала, що в справі змички робітництва та селянства робота жінок — делегаток з селянками є великою запорукою міці цієї змички, взагалі ж робота делегатських зібрань показала, що делегатські зібрання є найкращою формою роботи серед жінок-робітниць. Тому Губжінвідділ, випускаючи даний кадр делегаток на повсякчасну роботу на підприємствах, буде й надалі продовжувати роботу серед робітниць, вживаючи таких же форм роботи серед жіноцтва та памятаючи про заповіт Леніна, який казав, що тільки тоді робітництво остаточно переможе капіталістів, коли жінка буде йти поруч з чоловіком-робітником.
ПЕРЕДАЧА ДЕЛЕГАТОК ДО ПАРТІЇ. 
Після цього відбулась передача до партії делегаток. При передачі т. Данілевська сказала, що всі найактивніші робітниці переходять до лав Компартії, щоб активно боротись за будування нового комуністичного життя. Т. Буздалін від ім. Губкому привітав вступ, робітниць до партії і висловив надію, що робітниці й надалі будуть ліпших своїх товаришок передавати до партії. За пропозицією одної з делегаток збори ухвалили надіслати привітальні телеграми ЦКРКП, Жінвідділові, ЦККП(б)У та т. Крупській. Після урочистої частини відбувся концерт силами артистів держтеатрів.