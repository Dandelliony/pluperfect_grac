Відповідь тов. Геде. (А в його особі і ЦК цукровиків).
Член ЦК цукровиків т. Геде на сторінках „Більшовика" закликає робкорів цукроварень писати... 
Робітник від нарстату починає своє писання з того, що когось „протягує" за злочин. Лише набувши певний досвід, в писанні він переходить на инші теми. Часто-густо робкора, який „протяг" когось, „тягають" по службі, вноді навіть витягають або випихають з посади. 
Така перспектива не всім подобається і багацько легкодухих робкорів просто обминають, замовчують факти підкреслення, котрих може пошкодити робкорові на службі. 
Не маючи досвіду, такий робкор спробує писать один два сіреньких дописи, одержить відповіди, що дописи потрапили в редакторський кошик і цим закінчує. 
Щоб уникнути такого явища, необхідно: 
1) утворити на цукроварнях таке положення, щоб ні у кого навіть думки не з'явилось, що товариша звільнять за допис. 
2) ЦК нашої спілки повинен активно переслідувати злочинців виявлених робкорами і оголошувати про це в газеті. 
Смілянський райком жваво береться за кожний такий допис, а от що до ЦК, то цього (принаймні на місцях) помітно не було. 
От- же, закликаючи писати, ЦК цукровиків, аби не розгубити новонароджених робкорів повинен прислухатись до їх голосу, повинен реагувати на всі дописи, які викривають злочин або не хозяйновитість органів цукротресту, а самих робкорів підтримувати через органи профспілки. 
Товаришів же робкорів нехай не лякає гнів „начальства". 
Вам, озброєним пером, коли ви будете додержуватись правди, нічий гнів не страшний, бо Радянська влада за вас.