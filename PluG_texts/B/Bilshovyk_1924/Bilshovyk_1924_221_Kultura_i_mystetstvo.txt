Культура й мистецтво
КІНО й МУЗИКА.
Те місце, яке музика до цього часу займала в кіно, робило її якимсь «глушителем» шуму машини. Музика кіно в більшости являється музикою ресторанного характеру, музикою самого низкого гатунку (в незалежности від її соціяльно-культурного значіння: про це вже й говорити, навіть не доводиться). Коли ця музика мала значіння організації псіхіки міщанської публіки, яка звичайно одвідувала кінотеатрі — це в кращому випадкові; а в більшости музика ця мала значіння тільки «глушителя». Для нового радянського кіно-будівництва ця музика непотрібна, непотрібна, власне та роля, яку вона, відограє. І тут повстає питання: наскільки музика кіно взагалі потрібна. Але справа все ж таки в тому; що музика для нового кіно потрібна, та не тільки потрібна, але й існування його без музики — річ майже неможлива. Неможлива через те, що музика тепер (всяка) існує й має існувати не для насолоди слуху, а для організації глядача в площині метро-ритмичного часу. Завданням сучасного кіно є винайти метод сконкретизування значіння музики в сучасному кіно. Перший цей момент вимагає усунення з кіно т. зв., «кінематографичої» (ресторанної) музики й заміни її музикою високої якости, яка б могла організовувати психіку не тільки міщанської маси, та яка б пристосовувалася більш чи менш логічно до даної фільми. Спроби цього робляться зараз і за кордоном й по великих містах СРСР, але досить штучне все ж таки пристосовання у хоча б «Шостої симфонії» Чайковського (музика якої має безперечну й соціяльно-культурну й формальну вартість) до фільми «Палац і фортеця». І штучність такого приставання ставить перед вимоги організувати музичне виробництво для кіно, в умовах кіно. Тілько тоді музика кіно органично буде злита з самим кіно, тільки тоді вона буде потрібна як певний організуючий фактор, тільки тоді музика-фільма буде еквівалентна кіно-фільмі. Для цього необхідно організувати продукцію музики-кіно, призначеної для даної фільми, продукцію, яка проводиться поруч і одночасно з кіно-продукцією. Це те на що органи керуючі кіно-виробництвом мусять звернути свою увагу. Це є майже нагальна справа.
Мистецька хроніка
В КИІВСЬКОМУ «ПЛУЗІ»
На збірці Київських «Плужан», що відбулась в неділю, 21-го вересня, було обговорено та затверджено другу частину плану, що обіймає всі організацій моменти роботи Київського «Плугу». Особливу увагу в цьому плані звертається на організацію літературних гуртків на Київщині, і взагалі на поширення впливу та популярізації «Плугу» серед широких селянських мас. 
Для правильної роботи, яка розрахована на широку літературну продукцію, в плані говориться про постійний звязок та контакт з Агітпропом, Політосвітою, Соцвихом, з театральними організаціями з’окрема з театром ім. Михайличенка, так само з «ВУФКУ» та Буд. Червоної армії. 
Що торкається внутрішньої роботи, то вона розбита по секціям. 1) Дитяча, 2) Кіно-театральна, 3) Червоноармійська. 
Далі були зачитані твори т.т. Ю. Будяка — схема Кіно-сценарія, А. Шмигельського поема «Червоний Галицький гул» та Я. Гуменної - нарис «Комсомолка Леня». 
Схема кіно - сценарій т. Будяка не уявляє з себе чогось закінченого і поторібує ще довгої та серйозної опрацьовки. Поема А. Шмигельського ухвалена до друку. Що торкається нарису тов. Гуменної «Комсомолка Леня», то тут авторові зроблено було чимало закидів. Автор не оволодів сюжетним матеріалом з тої причини, що бандитизм, про який автор пише, зовсім нею не простудійований, тому виходить блідо по газетярському. Крім того твір не справляє вражіння монолітности, а якось росколюється на дві частини. З божу психологичного твір не погоджений з тією натянутою тенденцією, якій автор намагається підпорядкувати всю психологію своїх типів. 
Після виправлення ціх помилок твір вартий буде друку.
В «ГАРТІ».
26-го вересня відбулося чергове засідання укрлітсекції. Вирішили відновити демонстрацію своєї творчости шляхом виступів і в першу чергу прийняли запрошення Кооперативного Технікуму виступити в дискусії на тему: «Сучасні літературні течії» та місцькому ВУАН - улаштувати літературну вечірку. Докладчиком намічений тов. Коваленко, для демонстрації — твори т.т. Хвильового, Дубкова, Сингалевич й инш. Зачитувати твори мають товариші з театрального «Гарту». 
В літературній частині росповідали оповідання тов. Сингалевич «Очима».
Оповідання сучасне по темі й влучно передає колорит китайського життя, але помітна де-яка пасивність викладу та неокресленість драматичних моментів. 
Форма, гарна, твір ухвалений до друку та до демонстрації на виступі в ВУАН. Після засідання укрлітсекції відбувся пленум всієї філії, на якому зроблені підсумки старій праці та намічені проекти планів майбутньої діяльности. 
Тов. Коваленко (укрлітсекція) з’ясував, яким шляхом з неоформленої й великої студії виробилось стале й витримане ідеологично ядро секції. 
Надалі намічаються ряд виступів перед робітничою авдиторією, прикріплення до робітничих клубів окремих товаришів для постійної праці (популярізація праці «Гарту», стягнення в його лави робітників від варстату). Нарешті намічається поширення видавничої праці організації. 
Тов. Домашенко від групи б. «березільців», вступаючих до «Гарту» подав звіт про працю групи, пророблену за літо на періферії. Група обслуговувала 11 цукроварень й м. Винницю, дала 35 вистав, провела 10 диспутів на мистецькі теми, обстроюючи гартованську точку погляду на шляхи пролетарського мистецтва. Крім того на 6 цукроварнях реорганізувала драматичні гуртки, втягнувши в них масового робітника та налагодивши працю по принципу колективної творчости. 
Надалі передбачається розвинення праці в робітничих клубах м. Київа шляхом утворення при кожному виробничого театрального колективу з самих же робітників. Тут же в процесі праці має вироблятись й сценарій постановок, який оброблятиметься спільно з літературною секцією. Праця має вестися по червовому календарю, пристосовуючись до ударних кампаній, як Доброхем, кооперація, рев. свята й т. и. 
Тов. Козицький зазначив що члени музичного «Гарту» через свою нечисленість секції не утворювали, але проводили індивідуальну працю. 
Надалі вони, мають в співробітництві з літсекцією виробляти революційні пісні для широких пролетарських мас, напр., передбачається випуск збірок «пісень юного ленінця», «Червоноармійських пісень» й т. д. 
Пленум довів, що «Гарт» переходить до інтенсивної праці по всіх секторах в повному порозумінні й контакті між окремими секціями.
Театральна хроніка
В КАПЕЛІ «РУХ».
У неділю 28-го вересня о 9 г. веч в залі „Рабітосу” відбудеться перший у цьому сезоні концерт капели „Рух для членів „Робітосу” та пролетарського студенства. Склад капели 60 осіб. В програмі революційна та народня пісня. 
ОСТАННЯ ВИСТАВА МОСКОВСЬКОІ МУЗИЧНОІ КОМЕДІІ.
Сьогодні остання постановка Московської музичної комедії. Піде оперета Легара „Голубая масурка” — бенефіс артиста Горева. Зайняті кращі сили оперети.
СЬОГОДНІ В ТЕАТРАХ.
Театр ім. Лібкнехта „Голубая Мазурка". 
Театр ім Леніна „Метресса“ або („Пані Малішевська“. „Вечір настроїв”).
Будинок Комуністичної освіти (п. Короленка 57). Доклад „60 річчя 1-го Інтернаціоналу". Вхід безплатний по розданих квитках. Початок о 6 год 
Виставка «Жива книга». На виставці „Жива книга” в день 60-річчя 1-го Інтернаціоналу відбудеться доклад Лєвіка, завагітпропом Губкому. В понеділок З0 редактором газети „Більшовик" — Щупаком С. С. буде прочитано — доклад на тему „Останні міжнародні події”. 
Тези докладу: 1) паціфізм і фашизм, 2) економічне становище Європи й Америки, З) лондонська угода й план Дауеса, 4) Англо-Радянська угода, 5) події в Китаї, 6) зміст революційно-робітничого руху. 
Виставка „Жива книга” одкрита в неділю з 11 год. й в понеділок з 5 год. до початку докладів.