В Польщі.
КОМУНІСТИЧНА ГАЗЕТА «ЧЕРВОНИЙ ПРАПОР» ЗНОВУ СТАЛА ВИХОДИТИ.
ВАРШАВА, 17-ІХ. Знову став виводити новий комуністичний орган „Червоний Прапор”. У першому числі вміщено листа Комінтерну до польських організацій Компартії про збочення польської партії. В статті, що присвячено діяльності охранки, викривається провокаторські засоби охранки. Остання не тільки просякає до робітничих організацій і компартії, але має своїх найманих агентів поміж робітниками кожної фабрики й заводу. Стаття підкреслює, що багато де-хто з таємних агентів охранки є разом з тим і членами ППС та христіянських демократів. У тому-же числі вміщено повідомлення ЦК про розпуск Лодзинської компартії, до якої пролізло кілька провокаторів і провалили багатьох товаришів.
СТРАЙК ПЕКАРІВ У ВАРШАВІ.
ВАРШАВА, 17-ІХ. Страйк пекарів у Варшаві загострюється. Припинили працю й пекарні, що задовольняли вимоги робітників. Ціна на хліб, що продають з під поли, збільшилась на 200 відс.
МЕМОРАНДУМ ПЕТРУШЕВИЧА.
ВАРШАВА, 17-ІХ. Український діяч Петрушевич подав до Ліги Націй меморандум, в якому заперечує належність Східньої Галичини до Польщі. Він вимагав в меморандумі переглянути справу про Східню Галичину згідно з 9-ю статтею статуту Ліги Націй.