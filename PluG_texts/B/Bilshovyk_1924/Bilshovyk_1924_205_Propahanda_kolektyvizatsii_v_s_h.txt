Пропаганда колективізації в сільському господарстві.
На превеликий жаль, взаємовідносини по-між колективами та артілями з одного боку, та селянством з другого, часто незадовольняючі. 
Цілком зрозуміло, що куркулі на колективи дивляться „чортом", але не зрозуміло, чому незаможники, навіть об'єднані в К.Н.С., теж на їх дивляться до певної міри „спідлоба". Бува так, що на засіданнях КНС приймаються сприятливі для колективів постанови, а дома, ті ж незаможні, балакають про колективи за одно з куркулями. 
Отака „розминка" між колективами та незаможниками спричиняється до того, що всі досягнення артілів та колективів, ріжні поліпшення в господарюванні, надто пізно доходять до незаможних, а то й зовсім залишаються невідомими їм і це в одному селі. Про колектив в селі ходять ріжні чутки, часто брехливі. 
На селі що-дня йде жива критика колективу, але через те, що вона часто йде під проводом куркулів, без участи самих колективів, вона має під час характер провокацій і відбиває незаможних від колективізації. 
На нашу думку така „розминка" в більшости буває, з одного боку, з провини керовників КНС, а з другого з провини керовників колективів, які за своїми господарськими справами нехтують своїм иншим завданням: вести пропаганду за колективізацію сільського господарства через широке росповсюдження своїх практичних досягнень. 
До цього у нас є приклади. В селі Капустинцях, Золотоноської округи на Полтавщині є с.-г. колектив, що за три роки свого існування має багато ріжних досягнень, як то: перехід до 4-х, а потім і до 6-ти пілля, розведення цукрового буряка, врожаї по 196 пуд. з десятини проса, по 176 п. жита та озимої пшениці й т. инш. 
А односельчане, тут ж під боком, душаться на трьох руках (3-х пілля) і ні один не перейшов до засіву цукрового буряка. А про організацію инших колективів і думки не мають. 
Одною з причин цього є „розминка” між колективами та незаможниками. 
Всі, за винятком невеликої частини передових незаможних, до с.-г. колективу ставляться вороже. Це виявилось, правда, своєрідно коли на засіданні сель-К.Н.С. було поставлено доклад — відчит про трьохрічню роботу колективу. Після дуже цікавого змістом, з цифрами, фактами, докладу не було ні одного запитання, ні одного слова, якої-будь критики, осуду чи ухвала, КНС одноголосно замовчав такий важливий доклад. Тільки, коли докладчак в останньому слові прохав КНС дати якісь поради, вказівки роботі, викрити хиби в минулому, хтось мов на глум пробурчав: — Да там, щоб ваші хлопці гусей не били! — Та ще хтось зауважив, щоб пастухи колективські не били морд пастухам селянським. 
Ці дві репліки не випадкові й не жарт, а характерні слова „критики й порад ", очевидячки продиктовані куркулями. 
Це негайно треба усунути й не тілько в Капустинцях, а всюди, де все це є. В селі, де є хоч один колектив, найкращий спосіб пропаганди за колективізацію — це розповсюдження серед незаможних досягнень свого сільського колектива. 
Це буде пропаганда не „на словах" а на ділі, себ то те, чого так пильно домагаються індивідуальні господарі: — „Покажіть нам на ділі, а потім і ми підемо в колективи"
А тут під боком як раз це живе діло, само за себе агітує, — без слів, а голосно, — треба тільки цих агітаторів наблизити до незаможних. Практично це здійснити можна через постановку відчитів — докладів колективу про свою роботу: 1) річний доклад колективу, 2) переведення тієї чи иншої прогресивної системи рільництва. 3) план засівної кампанії, — осінньої, весняної, 4) про посів цукрових буряків і инші. 
Словом, такі доклади повинні охоплювати всі боки діяльності колективів, і КНС мусить брать жваву участь в обговоренні їх. Це зміцнить єдність та дружбу незаможних з колективами, підніме авторитет останніх серед незаможних селян, ознайомить їх з організацією та технікою колективного господарства. Незаможник наочно побачить всі вигоди від колективу, побачить також, що справа не така то вже мудра. 
І незаможник перестало слухать брехливі доклади куркулів про колективи, а буде слухать правдиві оповідання самих колективців і, безумовно, швидче стане на шлях гуртового господарювання.