Уряд Макдональда та англійські робітники. 
(Розмова з тов. А. Ф. Радченком).
Член провідної пятьорки Радянської делегації на англо-радянській конференції тов. А. Ф. Радченко поділився з нашим співробітником де-якими своїми вражіннями, винесеними ним в Англії. 
В своїх докладах на загальноміських партійних зборах та на Пленумі Київської Міськради, — сказав тов. А. Ф. Радченко, я досить докладно спинявся на англо-радянських переговорах та на тих причинах, які примусили англійський уряд порозумітися і скласти договір з Радянським Союзом. Я вже зазначив, що визнання СРСР було для Англії життьовою необхідністю і підкреслив, що, визнання відбулося зовсім не через те, що в Англії зараз коло влада стоїть уряд Макдональда
РОБІТНИЧИЙ УРЯД — ІГРАШКА В РУКАХ БУРЖУАЗІЇ. 
По співвідношенню сил у парламенті робітничий уряд є не більше як іграшка в руках англійської буржуазії, волю якої мусить він, з огляду на це, виконувати. І не дивно, що за дев'ять місяців свого існування уряд Макдональда нічого не дав англійській робітничій класі крім так званого „солодкого бюджету”, який полягає в деякому зниженні мита на низку колоніальних товарів, зборів з кінематографичних квитків, то-що. Безробіття в Англії, не зважаючи на всі обіцянки уряду Макдональда що до його ліквідацій досягає величезних розмірів: безробітних є зараз в Англії 1,125.600 чоловіка! 
Нічого не зробив робітничий уряд і для роззброєння, про яке було сказано стільки гарних слів. Військовий бюджет уряду Макдональда більше торішнього військового бюджету. Прикриваючи свої імперіалістичні наміри необхідністю дати безробітним роботу, уряд Макдональда будує зараз 15 нових великих військових суден.
ПРЕМ'ЄР ТА ЙОГО МІНІСТРИ. 
Сам Макдональд, що називає себе соціалістом і вірує в бога, урочисто проголошує, що кожний соціаліст мусить бути христіанином і що соціалізм та христіанство — поняття нероздільні. Макдональд оточив себе всією тою роскішшю, яка належить англійському прем'єрові, він одягається в бутафорські придворні убрання і регулярно їздиш на доклади до короля, який вважає його першим взірцевим, прем'єром. Робітничі міністри но відстають від свого шефа — паради, придворні обіди та всякі урочистости цікавлять їх більше, ніж англійські робітники.
ЖИТТЯ ТА ПОБУТ АНГЛІЙСЬКИХ РОБІТНИКІВ. 
Зрозуміло через це, що англійські робітники швидко розчарувалися в робітничому уряді, зрозуміло, чому все частіш і частіш лунають з їх боку голоси критики та протесту. Механізація праці, що досягла в Англії надзвичайних розмірів, болізно відбивається на побуті і навіть на зовнішньому вигляді англійського робітника. Англійський робітник майже завше похмурий, нежиттєрадісний, нема в нього такої веселости й здорового сміху, які так властиві нашому робітникові. Умови побуту англійського робітника досить тяжкі, заробітна платня не складав навіть прожиточного мінімуму. В робітничих кварталах сіро й похмуро, святковими днями оживляються лише місця коло шинків, бо англійський робітник любить випити, хоча віскі є неприступне його бюджетові і п'є він англійське чорне пиво „Стаут“.
АНГЛІЙСЬКА КОМПАРТІЯ. 
Англійська Комуністична партія все більш і більш завойовує симпатії англійських робітників і стає повільно масовою партією, опановуючи тред-юніони, організуючи свої осередки на підприємствах. Майбутнє належить тільки Комуністичній Партії. Наприкінці розмови тов. А. Ф. Радченко зупинився на отаві російських емігрантів у Лондоні.
РОСІЙСЬКІ ЕМІГРАНТИ В ЛОНДОНІ. 
У Лондоні нараховується понад 600 російських емігрантських родин. Деякі з них, професори та інженіри, пристроїлися. добре: професори читають лекції в Оксфордському та Кембріджському університетах, інженіри працюють на підприємствах. 
Більшість же емігрантів дуже бідують — продають газети, чистять чоботи, служать білетерами в Лондонських кінематографах. Живе між иншим в Лондоні і мати останнього російського царя Марія Федорова. Кілька російських аристократичних родин, що мають кревні споріднення з англійськими багатіями, живуть роскішно. Так напр. князь Сергій Волконський, оженившись па дочці Лондонського мілійонера Сельфріджа, почуває себе „на чужині" не гірше, ніж колись „на батьківщині". 
Емігрантська аристократія втратила всякий вплив як на емігрантську масу так і на урядові кола Англії. Піднесена цією емігрантською аристократією кампанія дроти англо-радянського договору не дала жадних наслідків.