ПЛЕНУМ МІСЬКРАДИ.
Вчора увечері відбувся пленум Міськради, на якому тов. Коваленко зробив доклад про роботу адміністративно-міліцейської секції Міськради. Докладчик ознайомив Міськраду з працею секції за час з січня по серпень, докладно освітив діяльність кожної комісії секції. Особливу увагу було звернуто на працю секції по поліпшенню апарату міліції. Докладний звіт і дебати, а також резолюцію, що прийнято пленумом Міськради буде вміщено в завтрашньому числі.
ЗАСІДАННЯ ТОРГОВО-КООПЕРАТИВНОІ СЕКЦІІ МІСЬКРАДИ.
Третього дня відбулось засідання Торгово-кооперативної секції міськради, присвячене докладу т. Волкова про шестимісячну діяльність її і докладу т. Каганова про завдання Комвнуторгу і ролю його в справі регулювання торгівлі.
ДІЯЛЬНІСТЬ СЕКЦІЇ. 
В свойому докладі т. Волков докладно характеризує шестимісячну роботу секції, окремо зупиняючись на обслідуванню Соробкопу, кооперативного і приватнього ринку і на притягненню широких робітничих мас в активну кооперативну роботу. 
По докладу засідання ухвалило зусилити правильно взяту лінію по вивченню членами Міськради і делегатами Жінвідділу роботи кооперативної держторгівлі, поскільки ця робота сприяла вивченню робітниками кооперації, усуненню хиб і притягненню робітників - споживачів в кооперацію. Секція рахує також необхідним зусилити притягнення робітників — членів міськради і робітниць Жінвідділу — в її роботу. 
Секція констатує, що робоча кооперація Київський Соробкоп — досягнув значних успіхів в обслуговуванню робітників і охопленню його бюджету — на умовах, які є пільговими, порівнюючи з риночними. Через Міськраду секція вважає необхідним надати можливу підтримку Соробкопові по зусиленню кампанії добровільного членства в кооперацію, а також у відношенню збільшення оборотних коштів Соробкопу з метою охоплення постачання максимальної кількости кооперованої маси.
КОМВНУТОРГ І РЕГУЛЮВАННЯ ТОРГІВЛІ. 
Далі був заслуханий доклад тов. Каганова про завдання Комвнуторгу і ролю його в регулюванні торгівлі, в якому докладчик поінформував засідання про роботу Комвнуторгу як у відношенню регулювання цін, так і у відношенню ліквідації непотрібних представництв. 
Секція констатувала, що Комвнуторг проробив значну роботу по регулюванню ринку і втручання його дало гарні наслідки в галузі регулювання хлібних і мясних ринків і ліквідацію непотрібних торгових представництв. Секція рахує необхідним надалі регулювати роботу Комвнуторгу в бік забезпечення повної нагрузки каналів кооперації товарами держорганів за рахунок приватньої торгівлі. Комвнуторг в своїй роботі повинен міцніще звязатись з секцією Міськради для забезпечення переведення в життя усіх заходів по торгівлі й кооперації згідно з директивами керуючих державних і політичних органів. 
Комвнуторг повинен надати кооперації ті пільги, які надав їй 13-й з'їзд РКП у відношенню передачі продукції промисловости для реалізації.
РОБОТА КИІВСЬКОГО ВІДДЛУ УКР. ДЕРЖ. МЕЛІОРАТИВНОІ КОНТОРИ.
Офіційно питали про відкриття Київського відділу української державної меліоративної будівельної контори було розвязано на засіданні колегії НКЗ 7 березня ц. р. До фактичної же робочій Київський відділ приступив з початку червня. Згідно з своїм статутом Меліоративно-будівельна к-ра має своїм завданням переводити меліоративні, гидротехничні, санітарно-техничні та меліоративно-будівельні роботи. 
Зокрема Київська к-ра головну свою діяльність зосереджує на виконанні меліоративно - техничних робот, на сільському, вогнетривалому будівництві, а також лісових розробках. 
В галузі Меліоративно-гидро-техничної роботи Київська к-ра при допомозі ГЗУ забеспечила себе дуже цінним складом гидротехничних та бурових інструментів, а також оборудованням по водопостачанні. 
Що до вогнетривалого будівництва Київська к-ра має зараз два гончарно-кирпичних заводи з річною продукцією до півтора мілійона штук кирпича; дві майстерні, які виробляють біля 200 тисяч штук черепиць та дві тисячі бетонних криничних кол. 
В найближч. часі Київ, к-рою буде організовано 4 базисні склади по постачанню селян азбестованою черепицею — етернітом, якому в майбутньому передбачається широке росповсюдження. 
До 15 вересня Київською конторою виконано: меліоративно-гидротехничних і санітарно-техничних робот на суму 100 тисяч карб., будівельних робот на суму 125 тисяч карб., та вироблено вогнетривалого матеріалу на 10 тисяч карб. Крім того приступлено до підготовки меліоративних робот на 90 тисяч карб. Всього за 3 місяці своєї роботи Київською к-рою в галузі меліоративних робіт зроблено на 325 тисяч карб. 
Свою діяльність Київська, к-ра провадить переважно на селі, але що до робот суто гидротехничного характеру, то ці роботи провадяться і в міських місцевостях, а саме: артезіанське водопостачання, боротьба з сповзаннями та дренажні роботи. 
На майбутнє Київська к-ра має виконати широкі меліоративно-гидротехничні заходи по губерні, які розраховано до виконання на 4 роки, з загальною сумою на 4 мілійони 775 тисяч карб. 
За короткий час своєї діяльности Київська к-ра зуміла перевести низку меліоративних заходів на Київщині. Своєю роботою вона зацікавила селянство, яке через свої меліоративні т-ва входить в тісний звязок з К-рою і дає їй низку замовлень.
ОРГАНІЗАЦІЯ ЗЕМЛЕУСТРІИНИХ КУРСІВ ПРИ ГУБЗЕМУПРАВЛІННІ
Першого жовтня при Київському Губземуправлінні відкриваються восьми - місяшні землевлаштовочні курси. 
Завдання курсів випустити на початок землеустрійних праць 1925 року землевлаштовочних техників. 
Курси розраховано на 120 чоловік. На курси приймаються особи, які мають не менше 17 років і які мають середню освіту. На курси в першу чергу приймаються безробітні члени: профспілок, які командируються своїми спілками. Спілки командирують на курси без окремої роскладки. Приймаються також і громадяне инших губерень. 
Курсанти під час навчання отримуватимуть по 25 карб, що місяця. Заяви на курси треба подавати до Губземуправління. До заяв треба додати документи про освіту, про відношення до військової повинности, про службовий та виробничий стаж (коли є). Прийом заяв буде продовжуватись до 1-го жовтня. Командіровки дають профспілки, Губкомнезами, Окружні комітети незаможніх селян та партійні організації. 
По закінченні курсів слухачі одержують звання землеустрійних техників — зараз же посилаються на працю по землеустрію. 
На курсах буде вивчатись - геодезія, математика, земельні закони, землеустрій, земельна реєстрація, кадастр, енціклопедія сільського господарства, сільсько - господарська меліорація, українська та російська мови та політграмота. 
На курси запрошено кращих лекторів та фахівців Київа. 
Для курсів відведено спеціяльне помешкання (вул. Короленка ч. 18) з улаштованими кабінетами по геодезії та кресленню. 
Керує курсами завідуючий разом з Радою, в склад якої входять представники Губвідзему, Губпрофосу, спілки Всеробітземліс та курсантів. 
Утримуються курси на кошти Наркомзему УСРР.