Боротьба з скарлатиною
НА ЛІВОМУ БЕРЕЗІ ДНІПРА.
З приводу поширення пошести шкарлатини на лівому березі Дніпра в районі Микольської і Предмостної Слобідок; а також в Позняках і Осокорках, Губвідділ охорони здоровля відрядив спеціяльного лікаря для постійного обслуговування цього району. Для госпіталізації хворих шкарлатиною призначено Микольсько-Слобідську лікарню, яку повністю буде переустатковано під скарлатинозну лікарню на 20 ліжок. 
ОРГАНІЗАЦІЯ ПОШЕСТНОГО ЗАГОНУ.
Губвідділом охорони здоровля вжито негайних заходів до організації пошестного загону на Деміївці. В склад загону входить один пошесний лікарь, один дезинфектор і санітари. Вказаний пошестний загін буде обслуговувати виключно Деміївський район.
СКАРЛЯТИНОЗНИЙ ВІДДІЛ ДЛЯ ГРУДНИХ ДІТЕЙ.
Губвідділ охорони здоровля виділяє в Жовтневій лікарні спеціальний скарлятинозний відділ на З0 ліжок для приміщення в ньому виключно грудних дітей, хворих скарлатиною. В цьому відділі хворі малі діти будуть поміщатись разом зі своїми матерями-кормилицями.
РОБОТА ШВИДКОІ ДОПОМОГИ.
В звязку з поширенням пошести скарлятини роботу Швидкої Допомоги поставлено на належну височінь. Для обслуговування хворих скарлатиною виділено 4 автомобілі. Для перевозки хворих на инші заразні хвороби виділено одну окрему кінну карету, яка нічого спільного з скарлятинозними автомобілями не має. За останні три дні Швидка Допомога перевезла в першу робочу лікарню 70 хворих скарлатиною. 
Для обслуговування скарлатинозних хворих є зовсім окремий медичний персон але Кожний день при Швидкій Допомозі чергують два автомобілі, два лікаря, пять санітарів і один завідуючий аптекою. Лікарі і автомобілі чергують зо всіма необхідними приладдями і виїздить через одну хвилину, після виклику по телефону. Уся робота переводиться безплатно. Така інтенсивна робота Швидкої Допомоги по скарлатині проте зовсім, не відбилась на її звичайній роботі.
В ПОЛІКЛІНІКАХ РОБМЕДУ.
З метою попередження захорування дітей скарлатиною робмедом ухвалено при прийому дітей в поліклініці попередньо термометрувати усіх дітей. Коли буде з'ясовано підвищення температури в кого небудь з дітей, то така дитина зараз же одсилається назад до дому, куди командірується спеціальний лікарь. 
Крім того всі матері, що приходять в поліклиники разом з дітьми, бо не мають на кого залишити їх в дома, приймаються по за чергою. Вживаються також заходи до попередження натовпу хворих перед терапевтичними кабінетами.
ПОХОРОН СКАРЛЯТИНОЗНИХ.
Санітарно-пошесним відділом Губвідділу охорони здоровля помічено, що під час похорон скарлятинозних не завжди виконуються необхідні заходи проти росповсюдження зарази. Санітарно-пошестний відділ звертає увагу населення на те, що померлих від скарлятини повинно ховати в заколочених трунах і додержуватись инших протипошесних правил.
СУД НАД ПЕРЕХОВНИЦЕЮ СКАРЛЯТИНОЗНОГО.
В кінці цього тижня виїзною сесією Саносвіти буде розглянуто, справу по обвинуваченню жінки робітника Глушно в росповсюдженню скарлятини і в смерті її дитини. Суд одбудеться прилюдно.
КІЛЬКІСТЬ ЗАХОРУВАНЬ ЗА 8-е ВЕРЕСНЯ.
Київським Райсанбюро зарегістровано за 8-е вересня 55 випадків захорування скарлятиною у місті.
ЗАКРИТТЯ ТЕАТРІВ І БІБЛІОТЕК.
Вчора одбулась нарада лікарів санітарно пошестного відділу Губвідділу охорони здоровля, на якій ухвалено підняти клопотання перед відповідними органами про закриття на час пошести скарлятини усіх дневних дитячих театрів, кінематографів, а також і дитячих бібліотек.