Хроніка.
ГУБЕРНСЬКИЙ З'ІЗД КОМІТЕТІВ ДОПОМОГИ ДІТЯМ.
Сьогодні о 10 годині ранку в залі Губвиконкому відкривається губернський з'їзд комітетів допомоги дітям. 3‘ізд продовжиться 3 — 4 дні. 
В МІСЬКОМГОСПІ.
Здача земель та участків в оренду. На 1-го вересня ц. р. вся здана в оренду земля розділяється по угоддям таким чином: міських участків — 1694 дес., садків — 121, польових участків — 401, під роскорчовку — 137, під дачні участки — 204, лугових участків — 1979 й участків під лозою — 72. Всього — 4608 дес. 
З цієї кількости в цьому господарчому році в користуванні робітників знаходиться 754 д землі.
ВИВЧЕННЯ ПРОДУКЦІЙНОСТИ ПРАЦІ.
З метою широкого вивчення питання про етап продукційности праці в Київській промисловости і умов її підвищення на останньому засіданні Президії Губвиконкому утворено комісію під головуванням т. Олексієва, в складі т.т. Кузьменка, Стороженка, Риковського, Николаєнко, Дегтеренка й Зільбермана. Комісія в місячний термін повинна перевести аналіз існуючих матеріалів про стан продукційности праці, призначити виборочні обслідування найбільш важливих галузів промисловости і виявити дійсний стан продукційности праці, а також умови, які перешкоджують й заходів, які мусять сприяти її підвищенню. 
Всі инші відомственні комісії по вивченню продукційности праці повинні переводити свою роботу під загальним керовництвом складеної комісії.