ЗАХОДИ ДО ЗАБЕЗПЕЧЕННЯ СІЛЬСЬКО-ГОСПОДАРЧИХ ТВАРИН КОРМАМИ НА 3ІМУ
4 Вересня при Київському ОКРЗУ відбулася Нарада, де брали участь крім ОЗУ представники Цукротресту, Сельбанку, Гублісуправління. З'ясувалось, що кормами по вирахуванню ОЗУ райони Округи забезпечені в середньому на 65 відс , а по вирахуванню 11 Райземуправлінь — лише на 41 відс. Що криза є і паніка між селянством не пройшла, видно хоча би з того , що ціни на скот та на м'ясо знижуються, значить, продаж скоту перевищує норму. 
Для зменшення кормової кризи Цукротрестом намічено для отпуску селянам з трьох цукроварень округи гички до 6.000.000 пудів даремно, жому 550,000 пуд, соломи 20.000 пуд., мелясу 80.000 пуд. в кредіт на одрібок через низові комнезамські ячейки. Сельбанком буде відпущений кредіт в суммі 10.000 карб. 
Є також кредіт на черепицю, аби заохочувати селян вкривати будівлі черепицею замісць соломи, яка може піти на корм. Гублісуправління згожується глянути інструкцію відносно умов збірання лісного сіна, сухого листу та лісного пасовища, аби утворити більші полегкости для селян. З'ясовується також можливість відпуску дровяного палива на льготних умовах. Крім того нарада ухвалила клопотатись перед відповідними установами про звільнення від вибору патенту січкарнями та звернутись до Цукротресту, аби при цукроварнях були улаштовані січкарні.