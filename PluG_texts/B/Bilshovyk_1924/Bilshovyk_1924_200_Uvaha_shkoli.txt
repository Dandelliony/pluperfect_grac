Увага школі.
ІІ. МАТЕРІЯЛЬНИЙ СТАН ШКІЛ. 
З 2028 трудшкіл округ Київщини тільки 1200 мають помешкання. Решта - це колишні церк.-парахвіяльні помешкання, глиняні із давно прогнилим дахом, в яких працювати майже зовсім не можна. В цих селах треба використати все для того, щоб замінити на шкільне помешкання кол. попівські будинки, а коли можна, поміщицькі й т. и., а де немає цих можливостей, залатати дірки в старому шкільному помешканні і почати підготовку до будування нового заготовку матеріалів і т. и. 
Що до 1200 помешкань, то з них своїм розміром і структурою відповідають вимогам шкіл тільки до 550 будинків, — решта — або тісні, або зовсім не для школи збудовані. В звязку з орієнтацією на масову сільську школу чотирьохлітку, треба обов'язково подбати про те, щоб уже зараз, навіть в тих селах, де є трьохлітка, подбати про забезпечення майбутньої трьохлітки помешканням через закріплення за школою відповідних будинків, з таким розрахунком, щоб школа мала залю, 4 класних кімнати та, принаймні, 2 кімнати для клубу та кабінетів і книгозбірні. За дуже рідкими виключеннями, майже всі 1200 помешкань грунтовно не ремонтувались ні разу за органні 7 — 8 років і стан їх такий, що коли з ближчі два роки не буде проведено капітального ремонту, то помешкання цілком будуть непридатні до користування. В біжучому році на переведення біжучого необхідного ремонту більшістю окружних бюджетів виділено невеликі суми. Цілком зрозуміло, що вони не задовольняють і 20 відс. потреби. Тут на допомогу бюджету треба розбудити громадську ініціативу, піднять на допомогу школі селянство. Що до опалу, то в наступному році стан теж гірший, ніж навіть у минулому. До 900 шкіл по губернії опалювалось раніш соломою, гіллям і т. и., все це постачало селянство. Ці малі колишні церковні помешкання можна легко пристосувати до опалу соломою. В цьому році, в звязку з недородом, на солому сподіватися не можна, і вся справа опалу припадає цілком на районні бюджети. Треба не тільки виділить бюджеті відповідні суми на закупку гілля та дров, а й почати вже тепер закупку, а де потрібно, й заготовку. В минулому році забезпеченість опалом сільських шкіл рідко перевищувала 60 — 70 відс і це було одною з головних перешкод у роботі. 
Один з головних елементів господарств трудшкіл — це земельні участки, яких є в розпорядженні кожної окремої школи від 3 до 8 десятин, що по всіх округах складає до 8000 десят. Ці господарства перебувають у неможливому стані. В більшости ці участки здаються в оренду на як найгірших для шкіл умовах, — за третину, чверть і дуже рідко — за половину врожаю. 
Сільська школа мусить мати сільськогосподарський ухил, мусить, коли не тепер, то в майбутньому, звязати свою навчальну роботу з господарюванням, з виробництвом в земельному господарстві. І хоч земельні господарства дають тепер занадто мало, чи, навіть, скажем, не дають нічого, то позбавляти школи всяких можливостей на майбутнє — це значить ліквідувати зріст школи, ліквідувати школу. Не відбірати від шкіл господарства їхні треба, а допомогти їм справитися з цими господарствами, допомогти реманентом, насінням, виділити кращу землю поблизу школи і. т. и. 
Тепер трапляються випадки, — їх правда дуже мало, — коли селянство само приходить на допомогу школі, дає реманент, допомагає виорати, засіяти і т. и. 
Ось дійсний правильний шлях будування шкіл. А завшколами мусять пам'ятати, що краще господарювати вкупі з селянством і прибутки віддавати частково на допомогу незаможнім учням, ніж здавати землю в кабальну оренду й не мати нічого. 
Найбільше ж може дати допомога й підтримка з боку райвиконкомів, у яких є чимало можливостей допомогти школі.
УЧИТЕЛЬ У ШКОЛІ. 
По всіх округах губернії на кінець минулого навчального року працювало 5741 душа учителів. 
Перед початком нового року, цілком зрозуміло, треба разом з організаційними змінами в сітці внести де які зміни і в педагогичний склад шкіл. 
Педагогичні школи (ІНО та Педкурси) випустили в цьому році до 170 душ учителів, яких в повній мірі можна і треба використати на роботі. Серед учительства де-яка кількість випадкового елементу. Треба при перегляді його замінити новими робітниками. Де яку частину учителів з старим, хоч і великим стажем треба передати на соцстрах. А найуважніш треба підійти до завідуючих школами, від яких в значній мірі залежить лінія шкіл у роботі. 
Матеріяльний стан сільського вчительства в наступному році, безумовно, буде кращий, ніж торік. Постановою Губвиконкому визначено для сільського учителя ставку в 30 карб, в той час, коли торік сільський учитель одержував від 17 до 19 карб, на місяць. Це, безумовно, спричиниться до значного поліпшення роботи шкіл. Треба на місцях напружити всі зусилля, використати всі можливости, щоб цю ставку дати. 
Від 17 до 30 — ріжниця, звичайно, велика і для бюджету цифра дуже і трудна. 
Для того ж, щоб бюджет витримав це підвищення, прийшлось піти на часткове збільшення нагрузки вчителя. Для вчителів молодших груп установлено 24 годинний робочий тиждень, а крім того, ще 6 обовязкових годин праці на тиждень в лікпунктах. 
Для вчителів старших груп установлена нагрузка в 24год на тиждень, що дає підвищення норми праці проти торішньої на 30 відс. 
Скорочення вчителів, яке було проведено в частині округи у другій половині минулого навчального року, привело до того, що на 5511 молодших груп по всіх округах лишилось тільки 3879 учителів, — себ-то 1632 молодших групи своїх учителів не мають і обслуговуються вчителями инших груп через сполучення одним учителем двох, а в окремих випадках і трьох груп. Цілком зрозуміло, що таке явище зовсім ненормальне. Праця з двома групами разом, безумовно, дасть незначні наслідки і крім того, виключає всяку можливість переведення в життя головних принціпів трудової школи. Ясно, що треба напружити всі сили і всі бюджеті можливости, щоб це явище ліквідувати через збільшення кількости учителів, бо йти шляхом зменшення кількости груп і дітей зовсім недопустимо. 
Але не всюди бюджет витримає таке збільшення кількости вчителів, і в окремих випадках і в цьому році прийдеться такі сполучення допустити, не зважаючи на всю ненормальність цього. 
В першу чергу дозволяти таке сполучення можна тільки в особливих випадках, тоді, коли дійсно всі можливости вичерпано. До того ж сполучувати можна не більше двох груп. 
Одночасно треба встановить мінімальний необхідний штат шкіл для трьохлітки — 2 вчителі, 4-Х літки — З і т. и., з тим, щоб мати не менше 2-х учителів на село. (Далі буде). 