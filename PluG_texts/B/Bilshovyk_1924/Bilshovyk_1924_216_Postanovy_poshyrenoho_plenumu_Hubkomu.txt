Постанови поширеного Пленуму Губкому. 
(Продовження). 
РЕЗОЛЮЦІЯ ПО ДОКЛАДУ ПРО СТАН МІСЦЕВОІ ПРОМИСЛОВОСТИ.
Заслухавши доклад про стан місцевої промисловости, поширений пленум Губному констатує: 
1. Місцева промисловість стоїть на шляху повільного але здорового розвитку (зріст валової продукції, числа робітників, техничні поліпшення, усовування збитків, амортизаційних фондів та деякі прибутки). 
2. Беручи на увагу те, що зріст продуктивности відстає від зросту зарплатні, Пленум Губкому висував перед бюро, як важливе завдання, в найближчий час взятись до вивчення продуктивности праці, в місцевій промисловости, вивчення причин її повільного зросту та умов її підняття (правильна організація виробництва, точне й своєчасне постачання, техничне поліпшення виробництва, підняття трудової дисціпліни і т. и.). 
3. Вітаючи деякі досягнення в справі становлення звязку місцевої промисловости з державним та кооперативним торгом на рахунок скорочення звязку з приватнім капіталом, пленум Губкому доручає надалі неухильно провадити цю лінію. 
4. Розвиток та зміцнення місцевої металопромисловости повинні бути в найближчий час найважливішим завданням у всьому керовництві місцевою промисловістю . Пленум Губкому доручав бюро особливо висунути завдання концентрації і техничного упорядковання місцевої металопромисловости і зокрема питання про включення Арсеналу в групу місцевих металооброблюючих підприємств, що працюють на широкий селянський ринок. 
5. Для твердости виробничого плану металопромисловости потрібна правильна увязка в справі своєчасного виявлення вимог основних замовців металопромисловости з метою раціонального розподілу роботи по окремих підприємствах. 
6. Констатувати, що в галузі орендної промисловости Губвідділом місцевого господарства, який ставить своїм завданням відбудувати промисловість, збільшити товари на ранку, боротись з безробіттям, збільшити прибутки місцевого бюджету і держави й скоротити видатки на консервацію непрацюючих підприємств - взято правильну лінію. 
Підкреслити, що в справі відбудування засобами орендарів промислових підприємств є значні досягнення. 
Звернути увагу Губвідділу місцевого господарства на утворення амортизаційного і промислового фонду, з цією метою визнати необхідним складати вдруге по амортизаційному принціпу всі орендні умови на підприємствах губерніяльного, окружного та районового бюджетів, для чого: 
а) визнати, що в де-яких випадках при здаванню в оренду підприємств, які не працюють, щоб уникнути видатків на консервацію їх, можна їх віддавати на більш пільгових, в порівнянню з амортизаційним принціпом, умовах. 
б) також необхідно прискореним темпом перевести інвентаризацію всіх промислових підприємств губерніяльного, окружного та районних бюджетів. 
7. Разом з цим пленум Губкому доручає бюро зберегти ту, що є, й утворити нову кваліфіковану робочу силу, з'окрема звернути увагу на поліпшення постановки навчання в школах фабзавучу.
РЕЗОЛЮЦІЯ ПО ДОКЛАДУ ПРО МІСЦЕВИЙ БЮДЖЕТ.
1. Завдяки загальному зростові та підняттю цілого господарства та місцевого господарства зокрема, а також завдяки більш повному охопленню, виявленню, облікові та використанню всіх прибуткових джерел, місцевий бюджет на 24 — 25 р. дає значно поширений проти бюджету 23-24 р. (23,5 мільйони проти 17,3 мільйонів). 
2. Особливо необхідно підкреслити значний організаційний і загальний зріст бюджетів районів на 75 відс., які тільки з Другої половини цього півріччя перейшли на самостійний бюджет. 
3. Констатувати поліпшення бюджету в його організаційній будові, а також збільшення плановости в порівнянню з минулими бюджетами. 
4. Вітаючи вже намічені заходи бюро Губкому для поліпшення матеріяльного становища учителів, агрономів, лікарів і инших робітників, а також заходи до поліпшення господарчого стану сітки введенням твердих господарчих та продовольчих норм, пленум доручає Губкому керуватись такими положеннями та принціпами при остаточному затвердженню бюджету:
а) збільшення в порівнянню з минулим роком фактичних асигновань на земельну справу й охорону здоровля 
б) збільшення фактичних асигновань на господарчо - виробничі потреби (нове будівництво і шляхи). 
в) уніфікувати зарплатню на округах з переводом сітки на 1 до 8, збільшити фонд зарплатні, не переступаючи за межі бюджетних можливостів з можливою допомогою, округам з губбюджету для цієї мети.
г) 3 огляду на те, що в округах передбачається дефіцит, а також приймаючи на увагу напруженість окружних бюджетів в звязку з наслідками недороду, визнати необхідним побільшити в майбутньому бюджетному році співучасть губбюджету у видатках на загально - губернські потреби. Зокрема із загально-губернського бюджету виділити фонд для с.-г. кредитування у вигляді паїв або довготермінового вкладу в с.-г. банк, побільшити асигнування губбюджету на шляхове будівництво й залишити на майбутній бюджетний рік судові установи на губбюджеті. 
д) при складанню додаткового плану комгоспу взяти на увагу громадські роботи, що звязані з заходами по боротьбі з безробіттям. 
е) бюджет повинен бути реальний, бездефіцитний. 
є) приймаючи до уваги напруженість бюджету 24 — 25 р., а також те, що найбільш необхідні потреби бюджету задоволено, встановити тверду бюджетну дисціпліну не припускаючи ніяких позабюджетних видатків і перевести до життя скрізь по губернії принціп єдности каси в тому числі й по всіх без винятків комунвідділах, як одно з гарантій здійснення бюджетного плану. 
ж) Надаючи великої ваги значінню бюджету, як підвалині всього господарчого життя, перевести широку політичну кампанію серед партійців і широких позапартійних робітничих і селянських мас для з'ясовання будови й конкретного змісту бюджету.