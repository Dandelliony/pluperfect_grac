Про постановку масовоі агітаціі.
(До Губнаради Агітпропів).
13-ий З'їзд партії визначив найважливіші моменти в справі агітації й пропаганди і дав основні провідні вказівки про постановку серед широких мас робітників і селян, як групової, так і індивідуальної агітації й пропаганди. Ми, робітники, що беремо в ній участь, повинні конкретизувати, пристосувати, використати постанови з'їзду в практичній, що-денній роботі, погоджуючи їх із нашим досвідом і звичками. Досі справи масових агітаційних кампаній не налагоджено. Відсутність системи, випадковість, як характерна ознака „ударности" кампаній, відсутність обліку й вивчення досвіду — ось характерні риси наших кампаній. Тепер цьому треба покласти край. Треба буде в першу чергу налагодити справу вивчення та обліку досвіду й досягнень кожної масової агітаційної кампанії, — не тільки її позитивних, але й негативних рис. Вивчаючи й беручи на облік досвід, методи, негативні й позитивні риси кожної кампанії, — через де-який час ми могтимем позбутись негативних моментів, систематизувати кампанії, погодити їх із загальною агітаційно-пропагандною роботою. 
Кампанії, що переводитиме Агітпроп найближчими часами (згідно з постановою 13-го з'їзду), треба зменшити що до кількости, щоб поглибити і поліпшити їх зміст що-до якости. 
Треба перед кожною кампанією (перевибори міських і сільських рад, Жовтнева річниця й инше) товаришам, що керують цією кампанією, вивчати й знайомитися з постановкою її за минулий рік. Ще краще, як мати постійний досвідчений склад таких комісій. Скликати після кожної переведеної кампанії докладачів і керовників її, щоб зробити підсумки досвідові й узяти на облік наслідки. 
Вироблення тез, підготовка матеріалів і инше - усе це мусить бути зроблено завчасно. Вироблюючи тези й инше, треба для більшої наочности додавати до них ілюстрації, діаграми, картограми (промова тов. Каменева на 13-му з'їзді, як зразок). Коли ставиться доклади на районних клубних зборах робітників і сільських зборах селян, треба їх ілюструвати діапозитивами, кінофільмами. Де-який, хоч правда ще далеко недостатній запас їх, у нас є. Треба тільки спочатку підібрати й забронувати їх за агітпропом на час кампаній. Організація масових театральних постановок на відповідні теми, організація політ-театрального колективу для постановки агітаційних п'єс, притягаючи туди здебільшого комсомольців, організація «судів», «вечірок запитань і відповідів», дискусій у робітничих клубах і в великих підприємствах, постановка агітаційних газет і театральних газет на політичні теми, якими найбільше цікавляться, — ось приблизні віхи агіткампаній у місті. 
Переводячи масову агітаційну кампанію на селі, треба до підготовки до неї притягати сельських учителів, агрономів, КНС і комсомол, об'єднуючи їх навколо сельбудинку. Справи міжнароднього положення й инше, докладачі, виступаючи як агітатори, повинні звязувати зі становищем селянства й заходами Радянської влади, що мають на меті поліпшити матеріальний і культурний рівень села. Тут і потрібен конкретний матеріал; найкраще, коли його взято з тієї самої волости, села чи повіту. Пересувні агітустановки, кіно-сеанси, „суди" й справи піднесення сільського господарства, — ось приблизно канва для масової політичної агітації. До цього, безумовно, треба додати відповідну кампанію в пресі, — систематичну, невипадкову, як було досі, а наперед визначаючи теми й товаришів, які зможуть і мусять висвітлювати в пресі з цифровими матеріалами й инше. 
Звичайно, зазначені моменти не вичерпують справи що до постановки масової агітаційної кампанії. Головною умовою успіху таких кампаній мусить бути те, щоб самі маси, замісць об'єкту кампанії, об'єкту нашого агітаційного впливу, переводили наші ідеї. Звичайно, перш за все кожний член партії мусить бути, точніше - стати, за агітатора-масовика. Щоб виконати це завдання, треба буде в першу чергу звернути серйозну увагу на підбор, систематичне керовництво, на наш передаточний, що звязує партію з робітничою масою, механізм — на агітпропорганізаторів. 
Досвід і методи роботи їх не мусять, як це часто було і досі в нас, пліснівіти в папках осередків чи в райкомах, а їм треба робити підсумки й виносити їх на районні й міські наради сприводу масової агітаційно-пропагандної роботи. 
Підготовка масових агіт-кампаній, вибір влучних гасел кампаній, методи підходу до широких робітничих мас будуть тим кращі, чим більше й ближче органи, що керують цією роботою, будуть звязані з агітпропорганізаторами, які мусять бути тим чутким барометром, що схоплює й виявляє як настрої, так і потреби та сподівання широких робітничих мас, стикаючись що-дня в процесі спільної роботи з ними. Окрім агітпропорганізаторів, до масової індивідуальної агітаційної роботи, як про це вже було вище зазначено, треба притягати всіх членів партії, щоб виконати це завдання. Треба утворити в осередках гуртки докладачів, які б вивчали й готувались до всіх найважливіших справ, які випливають на порядок денний і цікавлять робітничі маси. До праці цих гуртків треба старатись притягти безпартійні, передовіші кадри робітників, а що найважливіше, — опрацьований матеріал використати підчас індивідуальної обробки безпартійних робітників. 
Звичайно, моменти, що ми зауважили, не вичерпують постановки справи, але ми більшого й не маємо на увазі. 
Мета статті — дати де які вказівки про постановку масової агітаційної роботи, а також викликати обмін думок серед товаришів, що правадять і знають цю роботу і досі не бажають про досягнуті наслідки, методи й инше поділитися в пресі з иншими товаришами, які провадять цю працю й цікавляться нею.