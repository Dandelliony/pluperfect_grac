Перший пленум Губпрофради
Після докладу т. Вітковського про реорганізацію Біржпраці на пленумі було заслухано доклад про роботу на селі.
РОБОТА НА СЕЛІ.
Про професійну роботу на селі доклад зробив т. Жілін. В свому докладі т. Жілін найбільш зупинився на організації селькомів, роботі уповноважених на селі та членстві на селі.
ЧЛЕНСТВО НА СЕЛІ.
В справі членства на селі докладчик зазначив, що батраки повинні бути передані до спілки Всеробітземліс. 
Всі сезонні робітники радгоспів та економій цукроварень, які зараз перебувають в секції сезонних робітників — повинні бути заліченими теж до спілки Всеробітземліс. 
Що ж торкається сезонних робітників, які працюють в цукроварнях під час виробництва, то вони повинні обслуговуватись спілкою цукровиків.
ОРГАНІЗАЦІЯ СЕЛЬКОМІВ.
На селі зараз є розпорошений кадр пролетарської та напівпролетарської маси, яка вимагає організаційних форм, для ведення серед неї профроботи. Для переведення сельпрофроботи потрібно мати на селі суто спільчані профосередки та змішані профосередки. 
Суто спільчані осередки повинні обєдувати одиночок одної спілки. Назва таких осередків буде — „Сельком”, такої то спілки. Змішані професійні сельські осередки об'єднуватимуть членів ріжних спілок. 
Змішаний профосередок матиме в свому складі членів спілки Всеробітземліс, Радробітників, Робітос, Медсантруд та Харчсмак. 
Змішані осередки на селі будуть називатись „Об'єднаним Селькомом”. Об'єднані селькоми буде організовано у селах, де є не менше 15 робітників членів спілки. Коли 15 чоловік нема, тоді замість селькому обірветься сельуповноважений. 
Об'єднаний сельком обірається на загальних зборах членів спілки та батраків по 6 місяців. Свою роботу об'єднаний сельком переводить під керовництвом Райуповноваженого ОПБ та Раймісцкомів.
ЗАВДАННЯ ОБ'ЄДНАНИХ СЕЛЬКОМІВ.
Завданням Об'єднаних селькомів є — захист економичних інтересів робітників та службовців, які працюють на селі, піднесення культурного рівня членів спілки та батраків, заключення трудумов на окремих робітників та збирання членських внесків. Об'єднаний сельком має своїх представників в радянських, кооперативних та громадських установах села. 
При об'єднаному селькомі організуються комісії — культурно-освітня, РКК, по Охороні Праці та инші. 
ПРО РАЙУПОВНОВАЖЕНИХ.
Друга половина докладу т. Жіліна була присвячена організації Райуповноважених. Райуповноважені ОПБ будуть у всіх адміністративних районах. Райуповноважений є представником міжспільчаних органів і веде свою роботу по вказівкам ОПБ. 
Обірається райуповноважений на Районній міжспільчаній конференції. 
Завдання райуповноваженого такі: інструктування райміскомів та завкомів, представництво в радянських, кооперативних та громадських від профосередків району, слідкування за правильним виконанням трудумов та керування культпрацею серед членів профспілок даного району. Райуповноважений також керує роботою об'єднаних селькомів. 
Таким чином на майбутнє профробота на селі буде мати міцні організаційні форми. Через об'єднані сельські професійні комітети та райуповноважених повстає можливість об'єднати роспорошену членську масу на селах. Успішність організації селькорів та Райуповноважених в великій мірі залежить від роботи ОПБ на місцях.