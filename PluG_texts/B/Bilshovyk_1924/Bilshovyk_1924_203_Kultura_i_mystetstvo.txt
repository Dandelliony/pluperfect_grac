Культура й мистецтво
В СТУДІІ ТЕАТРУ ІМ. ЛЄНІНА
Студія при театрі ім Леніна переїменована в студію Леніна. 
Новий статут і план праці затверджений Губполітосвітою. 
Цілева установка Студії — підготовка художника — майстра і створення вільного театру, відбиваючого й будуючого побут, а також вироблення нових методів театральної роботи. 
Основний курс навчання в Студії трьохрічний. 
При Студії з цього 1924-25 року починає функціонувати театральна майстерня. 
Робота в майстерні носитиме експеріментальний характер. 
В майстерню вступають ті, що скінчили Студію. В склад викладачів театральної студії входять: Жданів, Недєлін, Канів, Казарін, Харламов, Адашов, Дієва, Ясинська — пластика, рітмична гімнастіка і танок, Юцевич — акробатика. 
Теоритичні і загально-освітні предмети ведуть: — Городнський — історія мистецтв і соціально-економичний мінімум, Гаєвський — енціклопедія театру, Брантман — історія театру, Перенечай — історія літератури. 
Зараз незаповнені катедри — історії Украінської культри і є вільна вакансія лекцій по плану. 
Лекції по веденню і організації театральної справи — адмініструванню — доручені т. Барському. 
Крім того в Студії будуть читатись лекції по сучасному мистецтву — на які адміністрація має запрошувати окремих прибуваючих до Київа лекторів. 
При Студії утворена велика художня Рада, в яку входять — художня — педагогична Рада — представники від студістів і представник Губробмису. 
Велика Рада виділяє Президію, яка є одночасно керуючим органом Ленінської Студії. 
Торішній випуск студії дав 17 — робітників мистецтва, — 13 молодих акторів прийнято в склад Російської драми (Шевченк. т.) — з них 22 чоловік працюватиме одночасно в Майстерні Ленінської Студії. Останні скінчивші вступили до Дитячого театру. 
Склад учнів студії такий — З0 відс. робітн.. 65 відс. труд, інтеліг. і 5 відс, вільн. проф. 
Зараз одкритий прийом до Студії на укомплектування першого курсу. 
Іспити вступні почались з 1-го вересня, друг, й термін іспитів призначено з 9-10 вересня. Контора Студії тимчасово міститься при Ленінському театрі. 
Праця студії буде провадитись в помешканні Шевченківського театру, в вечірні години.
ДО НАЙБЛИЗЧИХ ПОСТАНОВОК В ТЕАТРІ ІМ. ГН. МИХАЙЛИЧЕНКА.
Сезон 1924 — 25 року в театрі ім. Гн. Михайличенка має відкритись прем’єрою «Сорочинський ярмарок» в обробці керовника театру М. О. Терещенко. 
Чернові репетіції вже закінчені. Музика написана композітором М. Вереківськім. Сценічне оформлення худ. Елева. 
В спектаклі зайнято 60 акторів. 
Далі має йти п’єса «Вир». Макети до цієї постановки виготовані худ. Елевою. 
Підготовча робота до наступного сезону йде жвавим темпом. 
Але од ремонту помешкання театру Гн. Михайличенка (6. пом. «Пел-Мел») ще не приступлено, в той час, як театральна заля вимагає капітального ремонту. 
Ремонт помешкання може одтягти вчасний початок сезону і цим відбитись на всьому плані театральної роботи колективу.
ВИДАННЯ КРАЩИХ ЗРАЗКІВ СУЧАСНОГО ХОРОВОГО РЕПЕРТУАРУ.
Першою Робітниче-Селянською капелою «Думка» порушено перед Губнаросвітою Київщини питання про необхідність приступити в найближчий час до підручного видання кращих зразків сучасного хорового репертуару. 
Брак сучасної хорової літератури на періферії призводить до небажаних і шкідливих ухилів хорових організацій — в бік старих «малоросійських» співочих товариств. 
За останній час до «Думки» надходить дуже багато прохань про допомогу тій чи іншій організації в репертуарній скруті. 
При певній матеріяльній базі, користуючись пошаною і довірр’ям робітничих хорів — «Думка» зможе розгорнути значну й корисну роботу по видавництву. 
До видання намічено, як партитури, так і особливо поголосники тому, що переписка останніх коштує дуже дорого в даний мент. 
Розвивання репертуарної кризи дасть можливість піднести продукцію не тільки хорових організацій на періферії, а також і місцевих хорів при робітничих клубах.
ПЕРША ХОРОВА ОЛІМПІАДА У СРСР.
Робітничо-селянською капелою «Думка» розроблений план утворення «першої хорової Олімпіади». 
Український працюючий люд здавна має великий нахил до гуртового хорового співу. До революційних часів це гуртовання було позбавлене класового змісту, воно мало випадковий характер, царська цензура, уряд тяжким гнітом дожились на розвиток народньої революційної пісні. 
Зараз тисячі співаків ріжних хорів не з’єднані ні спільною ідеологією, ні репертуаром, ні почуттям серьозної роботи — вся робота в цім напрямку носить аматорський характер. 
Брак свідомости, відірваність від культосередків, слаба культурна підготованість — основи хибної лінії роботи хорових угруповань на періферії. 
«Думка» хоче встановити єднання між хоровими угрупованнями підготувавши й скликавши на 1-е травня 1925 року «Першу хорову Олімпіаду». 
Практично це завдання може бути переведено шляхом підготовчої роботи на протязі всього року. 
В жовтні ц. р. вважається потрібним скликання до Київу керовників всіх хорових закладів. Витрати несуть ті установи, які командирують свойого хорового діяча, напр., політосвіти, сельбудинок робітничий клуб й т. и. 
Для цих керовників улаштовуються не менш як на місяць курси. 
Під час курсів проходяться дисципліни, потрібні діячеві, що стоїть у мистецтві на платформі жовтня. На курсах провадиться практичне знайомство з хоровою літературою (на репетіціях «Думки»). 
Такі курси поширять мистецький світогляді хорових керовників і встановлять повний звязок між хоровими організаціями, вирівняють ідеологичну лінію й з’ясують справу з репертуаром. 
Далі підготовча робота на місцях приведе до здійснення «хорової Олімпіади», яка повинна зібрати кілька тисяч учасників і тим одкрити нову сторінку в розвитку хорового мистецтва на Вкраїні.
В МИСТЕЦЬКОМУ ОБ'ЄДНАННІ «БЕРЕЗІЛЬ».
В Ленінському театрі почалась репетіція театрі „Березіль" над п'єсою „Пошились у дурні". 
Роботу веде т. Лопатинський. 
Більшість акторів „ Березіля“ повернулись з літнього відпуску. 
Відкриття сезону намічено на кінець жовтня. 
Зараз приступлено до будови конструкцій: робляться залізні частини конструкції, робиться конструктивна площадка. 
Конструкції до постановки „Пошились у дурні" — зроблені худ. Мелером.
ОСТАННЯ ПАРОПЛАВНА ГУЛЯНКА.
В неділю 7-го вересня відбудеться остання пароплавна гулянка на Жуків острів. 
В програмі: опера «Весілля фігаро» і великий концертний відділ. 
В концерті беруть участь: артист драми — Казарік, артисти опери — Покровська. Колеснін, Брайнін, і гумористи Коханний і Селівзнів. 
В дивертісменті — „Арлекінада" і народні танки — у виконанню студії Чистякова.
«КИІВ-ПЛУГ».
Бюро Київ-Плугу, сповіщає всіх членів і студійців, що в неділю 7 — IX о 10-й годині ранку відбудуться закриті плужанські збори. Збори відбудуться в помешканні редакції «Більшовик». 
Порядок дня: 
1) Обговорення виробничого плану 
2) Читання творів. 
3) Біжучі справи. 
Явка всих членів обов'язкова. 
Бюро.