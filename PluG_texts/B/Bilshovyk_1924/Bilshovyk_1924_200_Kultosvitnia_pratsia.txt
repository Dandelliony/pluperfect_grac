Культосвітня праця.
ПІДШЕФЕ, ОЗОВИСЯ.
Вже півроку, як робкори газ. «Більшовик» взяли культшефство над селом Скопці. Майже всю працю, яку проведемо шефами ми, робкори, освітили на шпальтах нашої газети. Роботу проведено порівнюючи велику, використано всі можливості. Село забезпечено літературою для хати читальні і т. д. 
Але одним з головних наших завдань-є керування культпрацею села. 
Це можливо зробити лише тоді, коли буде відомо про стан тієї ж таки культ праці. Надсилати представників часто, ясно немає змоги і єдиним засобом до виявлення стану, в якому зараз знаходиться культосвітнє життя села — це освітлення в газеті. Цього на великий жаль ми не маємо. Селянство і активна Скіпців для полехшення загальної праці освітлюйте ваше життя на шпальтах „Більшовика". 
НАША ШКОЛА.
(С. Паляниченці Б.-Церк. округи). Можна піти в заклад на що хочете, що хоч би ви й хотіли побачити школу в нашому селі, то не побачите! Правда, стоїть собі самотній будинок не далеко церкви, але ніхто не скаже, що це школа. Обідрана, обшарпана, вся в бур'яні... (але ж і бур'ян хороший!). Мало в кого голова болить про це. Голова Сільради скликав загальні збори селян. Казав, щоб донесли хоч ті, які в минулому році нічого не дали. 
Побалакали, почухали потилиці і з тим розійшлися. 
Побачимо. Думаєте, багато того хліба треба? В середньому 30 хунтів з хати. 
Сільрадо й КНС, прискорюйте справу з ремонтом.
АГОВ, ШЕФЕ, ПРОКИНЬСЯ!
(С. Шаулиха, Тальнівського району). Наш шеф — 5 держ. махор. фабрика — взявши культшефство над нашим районом, обіцяв передплачувати газети, давати поради й т. инш. Обіцянка обіцянкою так і залишилася. Пройшло чимало часу, а шеф і гадки не має. Спробуємо гукнути через „Більшовика"; Агов, шефе прокинься! 