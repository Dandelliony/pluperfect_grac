Гідро-електрична станція на Десьонці — нова джерело енергії для Київа
РІЖНІ МОЖЛИВОСТИ ЗБІЛЬШИТИ ЕЛЕКТРО-ЕНЕРГІЮ ТА IX ДОЦІЛЬНІСТЬ. 
Справа дальших перспектив електропостачання Київа виникла ще наприкінці 1922 р. Техничний стан електричного підприємства викликав побоювання вже тоді. До того ж іще збільшене споживання електричної енергії після непу потрібує, щоб збільшити могутність устаткування теперішніх київських комунальних підприємств. Намічались такі способи, щоб розвязати це завдання. 
По-перше — збудування нової парової станції на якому-небудь місцевому паливі (торф, буре вугілля), могутністю в 30.000 кв. 
По-друге - добудування до старої парової станції додаткової установки одної турбіни в 7.500 кв. і двох котлів до неї і в третє — збудування гідро-електричної станції де-небудь поблизу Київа. 
Розгляньмо всі ці три проекти. Здійснення першого зустріло такі перешкоди: 
1) Не з'ясовано запасів місцевого палива, як з погляду якости, так і з погляду кількости. Це перешкоджає визначити місце для станції, 
2) Криза, що переживає тепло-техника, велика перешкода, щоб вибрати тип машини. Справа полягає в тому, що теперішній розвиток західньоєвропейської техно-техніки збагатив культуру паровою станцією з тиском 40 атмосфер. До того ж трудно сказати, чого досягне техніка в найближчі роки в справі збільшення тиску. Коли збудувати станцію з невеликим тиском, вона в найближчі роки опиниться позаду найновіших досягнень техніки. А це дуже небажано. Затраченій великі кошти, хочеться, звичайно, щоб і спорудження відповідало всім сучасним досягненням західньо-європейської техніки. 
3) Нова парова станція в 30.000 кв. могутности коштувала б не менше, як 12 — 13 міл. черв, карбованців, а це не по силі для сучасного бюджету СРСР. 
4) Крім цього, паровий варіант має ще багато хиб проти Десьонської станції, що про неї ми далі говоритимемо. 
Другий варіант — поширення старої парової станції — ще гірший з таких міркувань: щоб установити додаткову турбіну й котли в ЦЕС, треба добудувати ще будинок. 
Старі машини через 3 — 4 роки зовсім будуть непридатні, і нова турбіна, опинившись без ніякого резерву, залишить місто в непевному становищі. І, зрештою найбільший закид проти того, щоб добудовувати стару станцію, — це те, що комбінація старих і нових машин дає дорожчу енергію, аніж енергія з беручи видатки на паливо навіть багато нижчі проти теперішніх і вартість палива, нижчу за теперішню.
ГІДРОСТАНЦІЯ НА ДЕСЬОНЦІ. ХАРАКТЕР І РОЗМІРИ СПОРУДЖЕНЬ. 
В такий спосіб виник варіант гідро-електричної станції. Найвідповідніше місце для неї — старе русло Десни, т. зв. Десьонка. Після докладного обслідування з'ясовано, що, загативши Десьонку, можна мати спад води до 1 метра, і при теперішній кількости води може бути пересічна могутність (беручи на увагу хитання рівня води в ріжні пори року) до 1.000 кінськ. сил і встановлена — 1750 кінськ. сил з 6.000.000 кв. г. корисної роботи. Приблизний проект і кошторис доводить, що спорудити це можна за досить короткий час і коштуватиме воно до 1.000.000 довоєнних карбованців. Проект пройшов усі початкові інстанції, і його надіслано було до центру на затвердження. Там визнали, що проект зроблений гарно і його цілком можливо здійснити. Але тому, що могутність спорудження дуже мала й електропостачання в таких умовах забезпечується тільки до 1927 — 1928 р., запропоновано додатково з'ясувати, чи не може бути більший напор і могутність. На ці досліди й додаткову розробку проекту довелось затримати до ½ року. В наслідок цього маємо проект Десьонської гідро-електричної станції, що його тепер почато здійснювати.
Друга гребля, що її проектується збудувати на Десні, окрім греблі на Десьонці, збільшує спад з 1 метра до 3,7 метр, а загальна могутність збільшується з 1.750 кінськ. сил встановлених до 9.000 встановлених к. с. і з 1000 пересічних до 6.300 пересічних. 
У таких умовах загальна продукція збільшується з 6.000.000 кв, г. до 27.000 000 кв. г. Це останнє було одним з важливих моментів, що сприяли затвердженню проекта, бо забезпечується місто енергією не до 1927 року, а до 1931, а то може й далі. (Проектні розрахунки що-до розвитку електропостачання Київа є приблизні і, можливо, що електропостачання не зростатиме так швидко). Все спорудження коштуватиме до 3.000 000 довоєнних карб, або 6 - 7 міл. черв, карб. 
Спорудження, загалом, полягатиме ось у чому: гребля на Десні; але тому, що Десна судоходна, то гребля матиме опуси (шлюз), щоб пропускати пароплави та плотохід, щоб пропускати плоти. (Плотохід, за пропозицією Москви, буде мабуть, замінено другим опуском на випадок ремонту першого). Гребля на Десьонці без опуску й плотоходу. (Десьонка — не судоходна). Станцію буде устатковано 5-ма турбінами Каплана по 1.800 к. с. кожна. Звичайна турбіна Френсіса на такому низькому спаді, як на Десьонці, була б завелика, вона б дала малу кількість оборотів, а це подорожчало б спорудження і, що-найважливіше, дало б малий коефіцієнт корисної роботи. Тільки через винахід турбіни Каплана для низьких спадів з великим коефіцієнтом корисної роботи збудування станції доцільне й вигідне.
Електричні машини містяться на одному вертикальному валкові з турбінами, як у Волховській станції. Загальний напор води хитається між 1 і 5 м ; це пересічно дає 3,7 м. Тому що рівень води в Десьонці й Десні після того, як буде збудовано греблю, підвищиться, треба зробити так, щоб не залило прибережні луки, бо це б наробило великих збитків околишнім селянам. Для цього береги Десни й Десьонки буде обваловано в тих місцях, де береги нижчі від найвищого рівня води біля греблі. Приблизні,. проектні ціфри такі. (Тепер переводяться детальні досліди на річці і вони остаточно з'ясують розмір і вартість валів). Усього треба буде обвалувати до 8 верстов біля Десни, тоб-то до 24 відс. загального протягу, на який поширюється підпор; вартість валів виноситиме 190.000 карб., тоб-то до 7 відс. вартости цілого проекту. Треба визнати, що ця сума, порівнюючи до загальної вартости цілого проекту, невелика. 
Грунт, на якому збираємося будувати станцію, пісковий, через це мається на меті підвести під будинок дві залізобетонні плити, досить великих розміром: 1,2 х 69,5 х 41,6 метр. 
Цікаво згадати, що за нашими проектними розрахунками що до електропостачання Київа, Десьонка покриватиме в 1928 р. 56 відс. загальної продукції енергії у всіх станціях Київа, а в 1931 р — 46 відс. усієї продукції.
ЕКОНОМИЧНА ДОЦІЛЬНІСТЬ ГІДРОЕЛЕКТРИЧНОЇ СТАНЦІЇ. 
Що до економичних міркувань, то вони також промовляють за Десьонку. Вартість к. в. г. виноситиме разом з амортизацією й відсотками на капітал (до речі сказати, досить великими, як на теперішню вартість кредиту) 1,97 коп., тоді як при паровій станції вона виносила б 3,32 коп. Звичайно, порівнявши майбутню вартість енергії на Десьонці з вартістю к. в. г. теперішньої продукції в ЦЕС, матимем велику ріжницю. К. в. г. в ЦЕС обходиться Київським Комунальним Підприємствам майже в 10 коп. (усі розрахунки я подаю тут у довоєнних карб.). Встановлена кінська сила спорудження виноситиме, приблизно, 350 карб. Це — сума, на яку цілком можна погодитися при таких спорудженнях, і вона не виходить за межі, що встановила наша невелика радянська практика (Волховстрой) і велика західньо-європейська та американська практика подібних будувань. 
Отже, такі порівняння доводять, що здійснити проект Десьонської станції, безумовно, вигідно.
ЧОМУ ЩЕ ВИГІДНО БУДУВАТИ СТАНЦІЮ НА ДЕСЬОНЦІ? 
Окрім усіх міркувань, що я подав, Десьонка має ще велику перевагу, яку трудно висловити мовою цифр, але яка разом з тим дуже важлива.
До цих міркувань належить таке: 
1) Можливість збудувати все устаткування в російських заводах. Зважаючи на стан нашої промисловости й бюджету, дуже важно залишити в себе в країні ті невеликі суми, що їх ми маємо. 
2) Підвищення рівня води в Десні помітно поліпшить пароплавство. Як відомо, перекати, що на Десні, заважають пароплавству й часом примушують пароплави простоювати цілими днями, а то й довше, на одному місці. Через те, що рівень води підвищується в гирлі Десни на 3,7 м. (до 2-х саж.), і це підвищення рівня поширюється до 25 верстов у формі параболічної кривої, ми матимемо на цьому протязі цілком нормальне пароплавство. 
3) Спорудження станції на низькому спаді (3,7 — 4 м.) може трохи змінити темп електрофікації Росії на краще. 
У Росії, взагалі, нема досвіду що до будування гідро-електричних станцій (Волховстрой, Зелло-Авгальське будівництво треба вважати за перші спроби), а що й казати вже про практику що до збудування станцій на низьких спадах. Десьонський досвід може бути добрим прикладом. Рівнинний характер рік Центральної Росії й України може показати, що вигідно будувати такі, невеликі могутністю, але які цілком задовольняють потреби, станції в багатьох промислових і торгових центрах. Будування таких станцій з погляду економичного доцільне, а з погляду фінансового, зважаючи на невелику їх вартість, можливе. Ось через що темп елетрофікації Росії може прискоритись.
ФОРМИ ФІНАНСУВАННЯ. 
Фінансова справа виглядає так: 33 відс. всієї вартости збудування асигнує місцевий бюджет, 33 відс. уряд із сум, що входять до бюджету на електрифікацію союзу, й останню третину маємо дістати кредитуванням. Що до реалізації цих сум, здається, не повинно бути сумніву. 
Місцевий бюджет зможе, без особливих труднощів, асигнувати за 3 роки суму в 2 — 2,5 міл. карб. Що ж до сум, які маємо одержати од уряду, то постанови про це як українського уряду, так і Держплану СРСР, дають надію, що гроші ці буде одержано.
Решту суми — 2 чи 2,5 мілійони карб, треба буде одержати від організацій, що дадуть кредит. Переговори, що їх довелося мати в Москві з деякими організаціями, дозволяють сподіватися, що позику буде одержано. В цьому переконує й настрій де-яких трестів, що повинні будуть неминуче взяти участь у збудуванні „Десьонки”. 
Не зайвим буде згадати й про всі ті інстанції, які пройшов проект, та про всі дискусії й поправки, що внесено було до нього, але це може завести нас занадто далеко, а тому зазначимо тільки, що проект пройшов коло 20 — 25 інстанцій і коштував багатьох зусиль, поки його було затверджено.
КОЛИ ПОЧНЕ ПРАЦЮВАТИ СТАНЦІЯ 
Увесь план праці сподіваються скінчити за три роки. На осінь 1927 року станція повинна вже працювати. Вважаємо, що часу цього досить. Процес самої праці й кошти дадуть змогу скінчити будування не раніш, ніж через три роки. Техничних перешкод до цього нема, як що всі зроблені замовлення на машини й спорудження буде вчасно виконано. Як би не було — строк 3 роки є максимальний, і довше будування не повинно тягтися. Господарча могутність Радянського Союзу, що все зростає, вимагає од нас перейти поступово відлатання, полагодження й ремонтів до нового будівництва. За останні роки, здійснюючи план електрофікації Радянського Союзу, складений у 1920 році, пролетаріат перейшов уже од слова до діла. Волхвострой, Шатурстрой, Кашірстрой і т. и. — це перші ластівки величезного будівництва, що розвинеться в найближчі роки. Десьояка — одна з сторінок цього плану. 
Кожен план, що його переводить у життя Радвлада, має надію на успіх, як що робітнича класа ставиться прихильно до нього. Особливо така величезна справа, як збудування нової станції, можлива тільки тоді, коли пролетаріат співчуває їй. Київська робітництво повинно всіма засобами підтримувати нову тільки що засновану організацію „Десьонстрой”, щоб на 10 роковини Жовтневої Революції закласти ще один камінь у фундамент величезного будинку ще зветься соціалізмом.