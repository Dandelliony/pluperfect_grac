Голос села
КОМІТЕТИ ВЗАЄМОДОПОМОГИ ТА ІХ ПРАЦЯ.
Комітети Взаємодопомоги, які так широко охопили наші села і на які покладається досить важливі обов'язки, повинні ще раз звернути на себе увагу центральних органів. Ще недавно була з'явилась думка про ліквідацію КВД.
Звичайно, що така думка повинна мати під собою грунт і грунтом тим як раз з'являється непристосованість наших КВД що до задоволення вимог, які на них покладаються. 
Це факт, який має не поодиноке місце в житті КВД, але який на превеликий жаль до цього часу ще офіційно нами не визнаний. 
Тим гірше для нас, що зацікавлені в існуванні КВД. Замісць того, щоб визнати факт недоцільно: постановки справи і взятись за відшукування шляхів до поліпшення життєздатности КВД, ми, затуляючи очі на дійсний стан річей, залишаємо й до цього часу КВД в стані животіння, як то було й раніш. Слідкуючи за дописами селькорів в «Більшовику», не дивлячись на те, що всі вони трохи підсоложені, можна зразу все ж таки помітити, що в КВД далеко не все гаразд. Перш за все кидається в очі якась «розмашистість» що до організаційного принціпу: по де-яких селах КВД побудовані на принціпі персонального членства, у других же селах членство КВД являється обов'язковим для всіх селян; які більш корисні, то трудно вгадати? 
Повчаючою й чи не характерною для всіх КВД буде праця Германівського РайКВД. 
Нещо-давно на загальних зборах селян голова РайКВД давав відчит про працю та про стан РайКВД. 
З відчиту вияснялось, що ніякої праці КВД не роблено і що навіть справи організаційного характеру перебувають в стані „нерозбери-бери". Ніяких інструкцій про працю, ні певних положень що до організації немає. Доклад відчитний не був докладом, а скоріше походив на агітаційну промову, скеровану на заохочення селянства до самооподаткування. В роспорядженні КВД до цього часу малися такі матеріяльні засоби: 2 парових млини, 65 десятин польової землі, 800 пудів жита, що його зібрано шляхом самооподаткування. Здається матеріальна база досить таки добра; щось та можна б зробити. Адже ж самі млини, що їх дано КВД на пільгових умовах вже повинні б щось дати?!. Надалі ж, крім 150 пудів хліба дефіціту — вони більше нічого не дали і зараз, аби покрить цей дефіціт, їх передано до суборенди. 
Землі 65 десятин і ні одного фунта зерна з них нема. Було 300 пудів хліба, що колись малися в засіках і складали «обіговий капітал» нашого КВД, але врешті «добігались» до того, що коли запитали голову, де ж той хліб, то він нічого не зміг відповісти. 
Так господарює наш КВД. 
Кола один з селян випитав голову, кого маєте на меті «самооподаткувати», то той відповів, що всіх селян. 
-	Та це ж буде другий продподаток, який забороняється законом? 
-	Нічого! Ми вже так робили, — відповів докладчик. 
Не можна винуватити тут поодиноких осіб, тут приходиться спостерігати відсутність сталих організаційних форм КВД. 
ЦКНС треба приглянутись до стану КВД і завести серед них якісь певні організаційні форми.
ПРО ТЕ, ЯК ЗБІРАЮТЬ СІЛЬГОСПОДАТОК.
Всіх відомо, що зараз провадиться кампанія збору єдиного с.-г. податку. Але мабуть не всім відомо про те, як його збірають. На останнє я й хочу звернути увагу наших Виконкомів та Парткомів, щоб вони простежили за ходом збору продподатку й ті дефекти, які зараз помічаються, в процесі роботи, щоб їх було своєчасно виправлено. 
Почнемо з того, як складаються списки на продподаток. 
Після роздачі продподаткових паштортів незаможник, прочитавши скільки йому платити, торопіє й не знає, що йому робити. В його пашпорті багато брехні. 
По продпапшорту платити необхідно карб. 80 — 40, а в дійсности відповідно його господарству 20 — 25. Ріжниця між пашпортом і дійсностю заховується в неправдивому складанню списків. Так напр. в с. Міньківцях, Попелянського р-ну де-кілька незаможників почали скаржитись на те, що їм приходиться дуже багато платити. Коли було перевірено їхні господарства по продподаткових списках, то знайдено: записано лошат - як коней, телиць — як корів, а їдців — зменшено. Другий дефект: це занадто пізно роздані продподаткові пашпорти. І третій дефект, який самий болючий для селянина, а також для Радянського Союзу — це термін збору продподатку. 
Починаючи 5 по 11 — 12 вересня на сільсходах представниками РВК та Райпаркомів було зачитано інформаційні доклади про те, щоб селянство не чекаючи офіційного терміну (с. т. 15 вересня) роспочало вносити продподаток. Це було зроблено для того, щоб уникнути великих черг які, предбачалися при здачі продподатку, а також несвоєчасної здачі податку, й цим самим позбавити селянина пені. 
Більшість докладчиків про збір продподатку правильно пояснили селянам, коли й як вносити продподаток, але чимало знайшлося й таких докладчиків, які заявили селянству, щоб весь продподаток було внесено не пізніше, як 15 вересня, в противному разі — пеня. 
Селянство, як відомо, страшенно бідне на гроші, злякалося пені. Всі ярмарки зараз переповнено худобою, що й повернутись нікуди. А ціна: коровам — 25 — 80 — 40 карб., овечка — 2 — 8 карб., жито, не дивлячись на неврожай — 70 — 75 коп. Питання, кому це лафа? — Спекулянтам. 
Спекулянтам вигідно тому, що наша с.-г. кооперація з таким великим напливом ріжних с.-г. виробів не справляється. А тому нам треба подумати, чи ми будемо продовжувати набивати кишені спекулянтам, і нищити наше сільське господарство, чи може вживемо на місцях відповідних до цього заходів.
ПРО ШКОЛУ.
Перед початком шкільного року ми часто зустрічаємо на сторінках „Більшовика" розмови про школу. 
Цілком зрозуміло, що зараз більш, ніж коли б то не було, ми можемо віддатись освітній справі. Але тут треба визначити ріжницю ніж тими інформаціями (мабуть Губнаросвіти?) про шкільні оправи у „Б" ч. 192 від 26 серпня ц. р. і там, що бачимо на місцях. В тому ж таки числі газети находимо: „В 1824-25 році шкільна сільська сітка буде будуваться на поширенні та зміцненні 4-х річних сільських трудшкіл. Все одно, двох та трьохрічні трудшколи будуть перетворені в 4-х річні школи і т. д." 
А в нас на Шевченковщині навпаки: перетворення йде не вгору, а вниз. Четирьохрічки в більшости перетворено в трьохрічки, а трьохрічки в двохрічки. Так наприклад, у Степанівському районі залишилося всього тільки дві чотирьохрічки (і то перетворені з 5-ти річок). 
Далі в тій же інформації зустрічаємо: «Таким чином в шкільній сітці цього року будуть лише чотирьохрічні та семирічні трудшколи і т. д.» 
А на Шевченківщині, як раз чотирьохрічки — одиниці, трьохрічки густіше, а двохрічки — панують. (Масова школа?..) 
Тоді як давно доведено, що двохрічка ні в якім разі не може задовольнити потреб населення та що в такій школі учень як слід не навчиться читати й писати. До другого ж села далеко, немає коштів і учень мимоволі мусить занехаяти своє навчання. А через рік, два він забуде те, що вчив. От і маєте чудового кандидата на лікпункт. Даремна тільки була праця в дитинстві.
Крім того на перетворення чотирьохрічок у двохрічки, яке мало місце на Шевченківщині селянство подивляється на досить гарно. Та й справді: раніш (при Радвладі ж) була 4-хрічка, а той й 5-тирічка, потім трьохрічка, а цього року вже двохрічка. Зводити на нівець шкільно - освітню роботу на селі, цим самим не даючи змоги дітям учитись далі — не слід. 
Треба пам'ятати заповіти Ілліча, а не підходити до вироблення шкільної сітки по „казьоному." 
Далі ще одно питання. В минулому році по великих селах було по кілька перших гуртків. Так наприклад, в Степанцях було 3 перших гуртки, в кожному було по 50-80 душ, виключно селянських дітей. А в цьому році залишено тільки один перший гурток, розрахований на 50 душ (норма на одного робітника освіти). 
Таким чином, знову комплектується непорушний кадр неписьменних в більшій мірі, ніж в минулому році. Треба пам'ятати одно: ми повинні йти не назад, а вперед!
ЩО ДЕ ДІЄТЬСЯ.
В с. Чернявці Триліського р. на Білоцерківщині з десяти бувших спекулянтів та куркулів заснувалося с.-г. т-во. Ці „кооператори” в базарний день виступають як приватні покупці і заробляють, хто скільки поспішить. Розвитком свойого т - ва не цікавляться. Бо це т-во — для них є марка, під якою вони ховаються від податків та наживаються.
В м. Гостомелі на Київщині школі бракує помешкання. Будинок зовсім зруйнований і загрожує — зовсім завалитись. Одремонтувати цей будинок ніяк не можна. Треба нове помешкання. 
Райвиконком та Окрнаросвіто, подбайте про це!
В с. Загальці Бородянського району на Київщині хата читальня й досі не має власного помешкання. А піп живе в будинкові з 8 кімнат…
Що на це скаже сельрада й Райвиконком?
В с. Раївці Ставищенського району по заяві голови сільради — неписьменних усі 100 відсотків. І не дивлячись на це — в селі нема ні школи, ні лікпункту. Чому? — Райвиконкоме й Окрнаросвіто — скажіть...
ВІДКРИТТЯ ТЕАТРУ ТА ХАТИ-ЧИТАЛЬНІ.
(Петрушки Будаївського району). Після довгої та впертої праці, після великих турбот, вдалося нарешті незаможньому селянству села Петрушків 28 серпня відкрити в себе театр та хату-читальню. 
Само відкриття відбулося надзвичайно урочисто: зелень, плакати, портрети... В день — на свіжому повітрі, відбувся прилюдний мітинг, на якому представник Окрпаркому з'ясував міжнародне положення Союзу в звязку з англо-радянською угодою. 
Увечорі в помешканні театру відбулося саме відкриття театру. Зруйновану панську конюшню незаможники спільною працею, за допомогою кооперативу, відремонтували та влаштували сцену. Тепер не збільшуючи факту, можна вказати на Петрушківський театр, як на зразковий театр у всьому районі. 
Само відкриття цікаве ще тим, що відбулося воно в день, так званого „храму” з самогоном, бійкою та бешкетом в минулому... Не те сьогодні. Прилюдний мітинг вдень і переповнена заля театру від малого до старого увечорі, говорять за переконання за прагнення від „храму” релігійного, від його «наслідків», до храму освіти, нового життя, до громадської суспільности...
«Інтернаціонал», „Заповіт" і вистава „Наталка Полтавка". При абсолютній тиші двох з половиною сот глядачів, проходили одна за другою дії... З надзвичайною напруженістю стежили глядачі за кожним кроком, за кожним словом аматорів. 
Після вистави було влаштовано концерт Горенільського хору та ріжні грі...
ОТ "НАПАСТЬ" ТАК НАПАСТЬ. (Малюнок).
В с. Нове-Місто на Уманщині завелось „Всевидяче Око”. 
Селькор. 
Найгірше хвилюється з цього приводу голова сельради, Іван Гура. Цього року град хліб вибив, добра сотня господарів з'убожіла, звелась на нівець — це нічого, виживуть, очухаються люде. 
З півдня чума насувається на рогату худобу. СТАЗРО кричить про небезпеку с.-г. від шкідників... 
Все це нічого — і град, і чума, і шкідники. 
Ось-де нещастя, ось справжня напасть: „Всевидяче Око" 
Селькор. 
Іван Гура навіть учителя запрохав на нараду. Сидить поруч з ним - бідкається, скаржиться на своє безталання. 
-	Кінь на чотирьох ногах, та й то спотикається. А я ж не кінь — людина. Діла — аж голова біла. Одному пораду дай, другому посвідчення напиши, иншого мири з сусідами, жіноцтву сльози втирай... 
А воно, ледащо — оте „Всевидяче Око", друкує там по Київу, що я байди б'ю, в чарку заглядаю, самогонкою балуюсь, ласим оком на жіноцтво дивлюсь... 
За сільрадою тінню слідкує, крізь найменшу шпарочку пролазить до нас, як отой газ. 
Відчиняються двері з сіней. 
Іван Гура моторно зривається в стільця, галантно вітає на породі ставну, румяну молодицю: 
-	Представнику Комнезамів, Скелетії Григоровні, щирий і теплий привіт! Заходьте, є справа. Будемо радитись. 
-	Стривайте, не зачиняйте дверей. Ми удвох з Жінвідділом, Секелетією Павловною, — приязно вишкірила блі зуби молодиця.
Двері у сільраді міцно зачинено. Відбувається таємна нарада сільських представників влади — про „Всевидяче Око", складаються і ухвалюються постанови про ліквідацію шкідливої діяльности цього „шашлюка", цього „падла", цієї напасти, яка гірше гряду, СТАЗРО, мору, казні єгипетської. 
По нараді рипаються двері. Представників сільської влади охоплює смертельний жах. Вони розпачливо скрикують. 
Іван Гура: — Супостат! 
Шура Рябцун: — Матінко! 
Секлетія Григоровна: — Лишенько! 
Секлетія Павловна! — Горенько! 
І всі прикипіли на місці, немов обухом приголомшені.
На дверях, виведене крейдою, стояло: Іван Гура, Рябцун Шура і дві Секлети — Засідають в сельсоветі. Підписано: „Всевидяче Око”. 
Селькор. 