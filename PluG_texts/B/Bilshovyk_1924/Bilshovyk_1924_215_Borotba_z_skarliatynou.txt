Боротьба з скарлятиною
Подяка хворих і матерів.
Наші санітарні організації в своїй енергійній боротьбі з пошестю скарлатини до цього часу ще зустрічають низку ріжних препон з боку самого громадянства. Одною з найголовніших препон є — одказ госпіталізувати свою хвору дитину. Матері хворих пояснюють це ріжними причинами, але головною з них є недовір’я до лікування в лікарнях. 
Нище ми наводимо два листи від і групи хворих робітників і від матерей дітей, які цілком спростовують ці безпідставні міркування. 
Ось перше: 
„З приводу того, що серед населення існує неправдиве уявлення про стан хворих в скарлатинозних відділах Жовтневої лікарні, завдяки чому родичі хворих бояться віддавати туди своїх дітей, ми, нижчепідписані, перебуваючи на лікуванню не менш 3 х місяців, найшли своїм долгом написати зазначеного листа і висловити свою подяку всьому медичному персоналу лікарні. Догляд за всіма хворими виключно уважний. 
Переважна кількість нижчепідписаних були тяжко хворі й через те, що персонал був невеликий йому доводилось працювати з великою напруженістю. Харчування хворих вповні задовольняюче. Родичі можуть бути ціпком спокійні за своїх хворих. 
Підписи: Кармазін (робітник фабрики цукерків), Літвінова (сестра червоного арсенальця), Бенська (учениця профшколи), Шмигировська (член союзу Нархарч), Скрипчинська (служить в Інституті ім. Лісенка), Капустяненко (жінка робітника-залізничника), Прицька і Соссновська (матір хворої дитини з якою вона увесь час перебуває в лікарні) і Львова". 
Другий лист — 5 матерів-робітниць: 
Ми, матері, діти яких перебувають на лікуванню в Жовтневій лікарні, вважаємо за свій обов’язок заявити, що наші діти під час хворости нашли в лікарні уважний і задовольняючий догляд, не терпіли нужди ні в чому і по закінченню хворости зовсім здоровими повернулись до дому. Ми, таким чином, на власному досвіді переконались, що острах давати своїх дітей до лікарні зовсім безпідставний. 
Ми висловлюємо свою щиру подяку всьому лікарському персоналу. 
Підписи: Лісенберг, Шелестенко, Давидова, Тимошенко і Глушинська. 
До цих листів нема чого додати. Вони бо цілком переконують і спростовують неправдиві чутки.
КІЛЬКІСТЬ ЗАХОРУВАНЬ ЗА 19-е ВЕРЕСНЯ,
Київськими Райсанбюро зрегистровано за 19 вересня в Центрально-Ленінському районі — 5 випадків захорування скарлатиною, Січневого Повстання — 10, Раковсько-Святошинському — З, Подольсько- Куренівському — 5 і в Деміївському районі — 13, а разом 36 випадків. 
За той же день прочитано 27 санітарних лекцій, переведено санітарних обслідувань — 70 і ізоліровано здорових — 18.
НАРАДА ГОЛОВНИХ ЛІКАРІВ.
Вчора о 11 год. дня в Губвідділі охорони здоровля відбулась нарада усіх головних лікарів київських лікарень Губвідділу здоровля, Окрздраву, Цукротресту і инш. На нараді розглянуто питання про найширше використовування ліжок в лікарнях инших відомств, з приводу того, що, завдяки поширенню пошести скарлатини і госпіталізації хворих, по всіх лікарнях Губвідділу охорони здоровля помічається велика перегруженість і на кожне ліжко є велика черга хворих. Нарада ухвалила використати для скарлятинозних хворих лікарню на Подолі кол. Зайцева, а всіх инших хворих росподілити поміж лікарнями инших відомств.