Культура й мистецтво
ДО ПОСТАНОВКИ "ЖИРОФЛЕ-ЖИРОФЛЯ". 
(РОЗМОВА З КЕРОВНИКОМ МОСКОВСЬКОГО КАМЕРНОГО ТЕАТРУ — О. Я. ТАІРОВИМ).
Постановці оперети Лекона „Жірофле – Жірофля”, ми надаємо велике виробниче значіння, що до розвитку майстерства актора в новій невикористаній галузі театру. 
Новий актор майстер, який повинен володіти всім матеріалом своїх засобів використовує його в ріжних галузях сценічного майстерства. 
Цілком зрозуміло, що для удосконалення акторського майстерства нам було потрібно, аби актори, кот, іграли Сосіна й Шекспіра, Арпенінади, Гофмана й Пантоміму, містерію й инш. могли майстерно виконати оперету. Тому нам довелось пройти складну лабораторну підготовку до здійснення поставлених нами завдань. 
Ми трактуємо оперету, як сценічно-музикальну ексцинограду, а не як комедійну оперу, не як виспівування арій чи дуетів, і хорів, а як і раніш, прагнемо нової сценичної композиції, в основу якої покладено органичне злиття руху, емоції, чуття слова й звука. 
Виконня цього завдання, яке особливо яскраво виявляється з другому акті і в ряді других складних, що до будови, моментів — вимагало досконалої треніровки, точного обліку кождим виконавцем. Не менш складне завдання уникнути небажаної реакції в лекоківській партітурі, а навпаки надати їй життя й свіжість. 
Приступаючи до постановки, ми реорганізували текст оперети. Рахуючи конструктивно невідповідним і органично не доцільним чергування віршового співу з прозою діалогу, переробка тексту в формі віршу доручена була Арго й Адуєву. Нам здається, що така переробка тексту повинна стати першою потребою в опереточній постановці. 
В композиції масових мізансцен вживаються в звязку з загальним планом постановки в першому й третьому акті переважно комбінацій лінейної будови, а в другому спіралі, кола й инш. 
Нові завдання покладені в розв’язання монтажу постановки. Сценична площадка, згідно завданням будови спектаклю примітизована й розроблена по принціпу центрального й допомогаючого комбінованих екранів, відограючих службову ролю для розвитку потрібного руху. Центральний екран має до його акустичне значіння. 
В розв’язанні костюму — взято на увагу — рух актора, оголене тіло — Тіло актора вільне од зайвої, завважаючої рухові тканини, але в той же час потрібні аксесуари й частини костюма; доповнюючи - основну примітивну форму — дають і певний малюнок, лінію, форму. Принціп костюму було розв'язано керовником макетно-експеріментальними роботами в камерному театрі Л. Л. Лукяновим. 
В спектаклі зайнятий увесь колектив, більшість родів має подвійний склад виконавців. 
Найближчими співробітниками по постановці були худ. Якулов, Л. Л. Лук’янів, балетмейстер — Лощілін і зав. музичною й вокальн. частинами Метнер і Курочкін.
ВИСТАВКА "ЖИВА КНИГА".
Відкриття виставки «Жива книга» відбудеться в суботу, 20-го вересня. Вернісаж присвячується доповіді Ю. А. Меженка «Радянська книжка на Вкраїні і в СРСР», виставці бібліографичних рідких видань, західньо-європейським виданням української книжки, та оглядові виставки, що нараховує до 4.000 експонатів. В вернісажі бере участь «Думка», яка виконає багато хорових творів, нещодавно виданих українськими видавництвами. 
21-го, в неділю, відбудеться вечор про Лєніна, 22 — вечір всіх літературних груп сучасної української творчости. Далі на виставці відбудуться вечора: 1) 4 редактора («Прол. Правда», «Більшовик», «Радянське Село», «Червона Армія») про дві лондонських угоди. 2) Подоріж на Марс — доклад академика Чорного. 3) Вечір сучасного західньо-європейського мистецтва. 4) Доклади Музиченка й Селіхановича. «Сучасні педагогичні течії». 5) Вечір сучасного російського мистецтва (поезія, проза, музика). 6) Доклад академика Тутківського «Геологичні катастрофи в минулому й майбутньому» і 7) Вечір сучасного театру. 
Лекторів і бібліографів для участи в вечорах делегують в згоді з темами Агітпроп, Українська Академія Наук і ВІНО. В інтерпретації художніх, літературних і музичних творів беруть участь: артисти театру «Березіль», «Театру Студії», театру «Російської Драми», А. Л. Смірнов, Генріх Нейгауз, Володимир Горовий, Н. Мільштейн, С. В. Тарновський і капела «Думка». 
В виставці беруть участь 11 видавництв: «Державне видавництво України», «ГП3 РСФСР», «Червоний Шлях», «Книгоспілка», «Пролетар», «Соробкооп», «Культурліга», «Час», «Трест Київ Друк», «Комуніст» і «Двигун».
ЗАГАЛЬНІ ЗБОРИ АсКК (КИІВ).
Загальні збори АсКК, що відбулись 14-го вересня, з огляду на важливість справ пройшли дуже діловито.
Першим питанням зборів були організаційні справи. Доклад про необхдні організаційні заходи зробив Гео Шкурупій, який після освітлення становища Київської АсКК зупинився на зв'язку з центром АсКК, який міститься в Харкові і зробив повідомлення про ті досягнення, що їх зроблено центром. 
В Харкові тепер готується до друку великий журнал Комункульту, на який підписано договір з видавництвом „Червоний Шлях". Останній термін надіслання матеріялів 10-те жовтня. Після з'ясовання всіх можливостів збуту продукції, виявилось, що в Харкові АсКК може брати участь в таких журналах та збірниках, крім журналу Комункульта: „Червоний Шлях", жур. «Мистецька Трибуна», який незабаром почне виходити, „Жовтневий збірник" (Всевидат), „Повітряна Флота“ — (ОАВУК, Така велика можливість збуту примушує АсКК виробити певний продукційний план, який доручено скласти т. т. Френкелю та Бажану. 
Вже готові матеріали збіраються для надіслання до центру. 
Після були доклади про театри АсКК. тт. Каплера та Затворницького. 
Т. Затворницький, який керує Агмасом АсКК повідомив про продукційний план Агмасу, який складається з таких постановок: „Менр”, «Соробкоп», „Доброхем". «Наша анкета». 
Т. Каплер, який керує Агіттеатром АсКК, повідомив про продукційний план і зазначив, що Агіттеатр тепер готує такі речі як «Геть руки від Китаю» та «Чуєш Москва». 
По докладах загальними зборами було ухвалено ще такі заходи. Заг. зборами було обрано т. Йосипа Стрільчука члена партії за секретаря АсКК (Київ) і доручено йому організаційне керування. 
За ухвалою загальних зборів з організації зовсім виключено Гр. Савченка. Савченка раніш було виключено на 2 місяці. 
Далі було ухвалено негайно приступити до праці по підготовці матеріалів до жур. «Комункульт» та й инших журналів, виробивши для цього продукційний план. 
Продукційний план та інструкції ухвалено розіслати всім периферійним організаціям АсКК та крайовій Одеській організацій АсКК.