Голос села
СВЯТО ВРОЖАЮ НА СЕЛІ. 
(с. Германівка Київської округи).
В більшости сіл „День врожаю" відзначається, як день „агітації ділом" за нові засоби господарювання. 
В нашому селі Германівці в цей день, 21 вересня, заходами Райземуправління та райагронома за ініціятивою сільсько-господарчого колективу „Новий Шлях" було влаштовано районову сільсько-господарську виставку. 
Експонати до виставки дали районові культгоспи, колективи і почасти окремі селяни. 
Були відділи скотарства, полковництва, бжільництва і т. инш. Виставкою зацікавились не лише місцеві селяни, а також і селяни з инших сіл. Особливої уваги заслуговують експонати місцевого колективу „Новий Шлях"; найкращі зернохліби на виставці — це були зернохліби колективу. Велике здивування серед селянства було викликано колективом, його успіхами що до машинізації сільського господарства. 
Багато селян переконалось, що колектив — це найкраща форма господарювання. 
Виставка носила не лише характер агітаційний, але також і науковий. Тут же агрономом провадилися лекції-бесіди з селянством по сільському господарству. Особливо гарно було постановлено відділ польових шкідників та засоби боротьби з ними. Взагалі виставка була невелика, але значіння її, для селянства дужі велике. 
Спочатку трудно було заохотити селян взяти участь у виставці, але вже під час виставки і після неї селянство заговорило... Промовці, що виступали, освітлили селянству, що значить „свято врожаю", яке відношення до нього має с.-г. виставка, а значіння останньої для всіх було зрозуміле... 
Селяне самі переконалися в тому, що с.-г. виставка це один з найкращих засобів заохочення селянства до кращих форм та засобів господарювання, до кращого ладу на полі. 
Бажано було б аби такі виставки влаштовувались якомога частіше; це найкраща для селянства наука.
ДО ВСІ Ж ДЕЛЕГАТСЬКИХ ЗІБРАНЬ СЕЛЯНОК
Шановні товариші! Зараз провадиться підготовча кампанія до перевиборів Сельрад. Вам, делегаткам, як передовим селянкам потрібно в цій кампанії прийняти саму жваву участь, всі до одної, ідіть на сходи, де будуть робитись відчітні доклади, приймайте саму широку участь в обговоренні цих докладів. Підберіть з Вашого делегатського зібрання самих кращих, самих розвинених жінок до вибору їх в Ради. Посилайте своїх делегаток на Районовий та Окружний з'їзди. Допомагайте вашим виборкомам в праці по перевиборам. Ведіть агітацію серед других жінок за те, щоб вони теж приймали участь в перевиборах. 
Памятайте, делегатки, що на Вас Компартія покладає велику надію, виправдайте її. 
ВУЦВК - наш верховний орган видав наказа про те, щоб не менш 25 відс, селянок було в цьому році в Радах і тому «25 відс. жінок в Радах в цьому році» — ось ваше гасло, з котрим Ви повинні йти до виборів. 
Делегатки всі до роботи. 
З товариським привітанням Окржінвідділ Київський.
Що нам пишуть.
СПРОСТОВАННЯ БУДАІВСЬКОГО РВК.
Будаївський РВК, надсилаючи при цьому відповідь на допис селькора Акмолоса під заголовком „Необхідна допомога та слідство", якого вміщено в часопису „Більшовик" від 7-го вересня б р. ч. 203, прохає Вас вмістити таку в найближчому числі часопису: 
У відповідь на допис: „Необхідна допомога та слідство" Будаївський РВК рахує необхідним спростувати, що справу з виселенням Боярської залізничної школи ч. 12 не зовсім правдиво освітлено селькором. Акмолос, який, очевидно, будучи не в курсі справи написав вищезгаданого дописа. 
Райвиконком знає про свої обов'язки в справі Народньої освіти і ніколи не пішов би на виселення школи. 
В даному ж разі школу ч 12, роспорядженим Навчального відділу Управління ЮЗА від 4 серпня б. р. ч. 405863 зліквідовано, учні цієї школи мусять бути перечислені до Будаївської семирічної школи, а майно до Київської залізничної школи ч. 6; термін виконання цього роспорядження був призначений до 15 серпня, але адміністрація школи його не виконала. 
Закриття школи було викликано доцільністю його, а саме: в Боярні існує для дітей залізничників школа ч. 13, яка міститься в помешканні відведеному їй Райвиконкомом, а так само існує Будаївська семирічна районова школа. Цих дві школа цілком задовольняють потреби в освітніх установах, як місцевого населення, так і залізничників, а тому існування 3-ої школи в умовах нашого дефіцітного бюджету цілком недоцільне і в існуванні її зацікавлений лише педперсонал. 
Помешкання, в якому містилась ліквідована школа, належить Раймісцгоспу і мусить бути використано найдоцільніше, а тому Райвиконком, маючи велику потребу в цьому помешканні за-для росташування своїх установ, яке викликається інтересами населення всього району, а також доцільністю з боку господарчого, примушений був звільнити його від майна ліквідованої школи та використати помешкання для вищезазначених потреб. 
Звільнення помешкання переведено до одержання роспорядження Окрпрокурора від 13-1Х Ч. 4080, тому писати про те, що РВК не виконав роспорядження Окрпрокурора, не доводиться. РВК завжди в своїй праці керується вказівками окружних установ, а тому роспорядження Окрпрокурора для його є закон. Що ж торкаєтеся того, що Райвиконкомом порушено Розділ II ст. 96 Кодексу законів про Наросвіту, затверджен. ВУЦВК від 2-ІХ — 22 року, то треба зазначити, що до школи ч 12 (ліквідованої) не може бути пристосована ця стаття через те, що на підставі постанови ВУЦВК від 19-VI 1922 р. п. 4 про порядок постачання помешканнями, зазначеним помешканням, закріпленим за райсельбудинком, користуватись Управління ЮЗА для своїх установ не може. Далі треба зазначити, що всі справи принціпового характеру, як і справа з звільненням помешкання ліквідованої школи, вирішується не головою РВК, а цілим РВК. 
Докоряти голову РВК в тому, що йому так побажалось і він зробив — ні в якому разі не можна. 
На закінчення слід порадити селькору тов. Акмолосу, аби він побільше звертав уваги на інтереси широких мас селянства та в своїх дописах виявляв би думку селянства, а не захищав інтереси окремих осіб, а в даному разі інтереси педагогичного персоналу ліквідованої школи. 
Голова РВК (підпис). 
Члени (підписи). 
Секретар (підпис).