ДО УКРАІНІЗАЦІІ РАДЯНСЬКИХ УСТАНОВ НА КИІВЩИНІ.
Комісією, що було виділено Губвиконкомом для перевірки процесу українізації Радянських установ на Київщині встановлено, що серйозні досягнення в справі переведення українізації в зазначений декретом ВУЦВК термін є лише в управлінні справами Губвиконкому, Губземуправлінні, Губнаросвіті, Губміліції та Губфінвідділі. Комісією було зроблено відповідний доклад на останньому засіданні Президії Губвиконкому. Президія Губвиконкому, заслухавши доклад комісії ухвалила звернути увагу завідуючих відділами Охорони здоровля, Праці, Місцевого Господарства, Губкомвнуторгу, ГубРСІ, Губвійськомату, ДПУ і Місцькомгоспу на відсталість цих установ в справі українізації і запропонувати їм під їх власну відповідальність негайно вжити заходів до переводу діловодства на українську мову, як шляхом вивчення мови співробітниками, так і шляхом заміни співробітників тими, що володіють українською мовою. 
Одночасово постановлено пропонувати керовникам: Держбанку, Держстраху, Цукротресту, Правлінню ЮЗ’а, Київліса, Махортресту, Шкіртресту, Соробкопу, Вукс’у в 2-х тижневий термін дати пояснення Президії Губвиконкому про причини затримки, українізації й про заходи, яких вони вживають для негайного переведення в життя декрету ВУЦВК’у. 
Комісії по перевірці радустанов продовжувати свою роботу, призначити іспити співробітникам по українській мові й подати до Президії ГВК списки тих співробітників, які не виявляють належного відношення до справи їх українізації з метою їх звільнення. 
Комісії доручено також виїхати в Бердичівську та Уманську округи для фактичної перевірки стану українізації Радянських установ.