Довкола ратифікації англо-радянської угоди
АНГЛІЙСЬКА ПРЕСА ПРО ОСТАННЮ ПРОМОВУ ЛЛОЙД-ДЖОРДЖА.
ЛОНДОН, 11-IX. Ліберальна преса дуже обережно коментує останню промову Ллойд-Джорджа про англо - радянський договір. Ліберальна газета „Дейлі Ньюс" вміщає на видному місці одкритий лист одного читача - власника невеликого заводу, який заявляє, що багато лібералів на останніх виборах голосували за робітнику партію, але, як що ми повинні тепер звернутись до країни в справі про новий розрив з Радянською Росією, то ліберали північної Англії голосуватимуть за робітничу партію поголовно. «Манчестер Гардіан» коментуючи в передовиці промову Ллойд-Джорджа, підкреслює, що англо - радянський договір не йде лише про справу позики, але він має більш важливе значіння, бо він є першим кроком до повернення Росії в сем'ю культурних народів.» Газета вимагає ратифікації договору, бо відхилення його може тільки погіршити стосунки та розпалити класовий розбрат. Газета визначає, що промову Ллойд-Джорджа треба розглядати як приватну думку одного з ліберальних лідерів про те, що партія не повинна підтримувати договір, доки палаті громад не буде подано другого договору, який безпосередньо давав би гроші готівкою. Газета нагадує Ллойд-Джорджові його попередню думку про радянський уряд. Газета запитує, чи не є його теперішнє відношення до договору просто маневром, або чи не підмовив його на це банкір Гренфель, який побоюється, що позику радянський уряд витратить на пропаганду.