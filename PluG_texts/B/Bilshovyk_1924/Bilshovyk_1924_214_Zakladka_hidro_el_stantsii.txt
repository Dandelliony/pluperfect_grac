Закладка гідро-електричної станції на Десьонці. 
(Вражіння — звіт)
День на прочуд гарний. В залі Губвиконкому, де тепер провадить працю Пленум Губкому, починають збіратись учасники Пленуму. Пів на одинадцяту. 
-	Час вирушати! 
Групами по 5 — 10 чоловіка, вирушили до «Білої Пристані». Невеличкий пароплав забрав усіх. Десять — п’ятнадцять хвилин подорожі Дніпром пароплав зупиняється.
-	Калюжний, диви, як «волнується» вода! 
-	Та бачу. А ти, власне, чому «волнуєшься»? 
-	А тому, що очевидно, далі доведеться піхтюра дуть! 
Так і трапилось. Хвилин 10 — 15 пішки, а потім човнами через невеличку річку, а потім знову пішки і, нарешті, чекають підводи. Великим лугом рушили на місце. 
Нарешті, «тут»! Добудовується трибуна на березі Десьонки підготовча робота но випробуванню грунту. Ще не всі. Друга партія підвід підвозить решту. З околишніх сел підходять селяни, селянки, діти. 
Діти? А як же! Грає оркестра духової музики! Де-хто купається в Десьонці, де-хто розмовляє з селянами. Ось старий дідусь, пропонує покоштувати насіння. 
-	Скажіть, будь ласка, нащо це будують? 
-	Як нащо? А хіба ви не знаєте, що Київська електрична станція доживає останні роки. Два-три роки — і... 
-	Це добре! — каже дідусь. Хороші, значить хозяйни. А то ще за війну було... Стояли в нас плінні австрійці. А один з них і каже. 
Рус тоді робить ложку, аж коли сіда обідать. Це він сприводу того, що ще цар почав будувати через Дніпро моста для війни ,це тоді, коли війна вже до кінця підходила... Да... 
-	Ша, там! 
-	Зібрання оголушую відчиненим. 
До презідії обирають т. т. Мар’ясіна, Тирмоса, Лаврентія, Гринька, від села Вігурівщина Голову Сельради т. Шута від Губпрофради т. Кузьменка, від робітників — будівельників т. Булаву. 
-	Слово надається начальникові будівництва гідро-електричної станції т. Мар’ясінові. 
-	Не дивлячись на розруху, на голодовку по де-яких губернях С. Р. С. Р., як наприклад знову Поволжа, не дивлячись на дефіцітність, ми починаємо нову колосальну будову. Ця робота і мусить стати реальним закріпленням єднання міста з селом. Ця станція, яку збудуємо ми — буде обслуговувати лише місто Київ, а також і околишні села. Ми проробимо цю роботу сами, своїми власними робітниче-селянськими руками. Всі потрібні машини, приладдя будуть викопані на наших власних фабриках і заводах. Нам не треба буде звертатись з замовленнями за кордон. Гасло Леніна «Радянська влада плюс електрофікація — це і є комунізм» — ми виконуємо і виконаємо. Околишнє селянство допоможе нам у цьому. До 10 роковини Жовтневої революції Десьонську станцію буде збудовано. 
Головний інженер по збудованню т. Тирмос малює жахливе становище Київської електричної станції три-чотири роки тому. Ні палива, ні ремонту машин не провадилось. Він пам’ятає, як місто було без освітлення і води. Героїчним зусиллям доводилось підтримувати нашу Київську станцію. Але тепер в перспективі двох-трьох років ми можемо стать перед фактом, коли Київська електростанція припинить роботу. І от вихід тільки один — будувати нову. Але де? Знову теплову — в Київі? 
Але це буде коштувать колосальних грошей — раз, і доведеться звернутись з замовленням за кордон — два. Треба використати природні сили, які маємо під руками, треба бути економними. І от цілою сістемою валів і плотин, за невеликими витратами — ми маємо можливість збудувати таку станцію, яка не буде дуже дорогою, а крім того дасть можливість постачати енергію не лише для Київа, а й для околишніх сел. Ця станція буде величезним досягненням не тільки Київщини, а і всієї пролетарської України. Разом з околішнім селянством, ми, керуючий апарат і робітники виконаємо покладену на нас роботу. 
-	«Сотні років пустували ці береги — каже т. Петропавловський представник Губкому і ні одна з влад, які перебувала на Вкраїні, не думала про використання цих пустирів, бо всяка инша влада, крім Радянської, дбала не про добробут робітництва й селянства, а про інтереси буржуазії, бо це і була буржуазна влада. І от тільки влада робітників і селян, Радянська влада поставила собі за мету використати природні багацтва в інтересах робітників і селян. Електрична станція, яку ми закладаємо нині, виконує заповіт Ілліча про електрофікацію, виконує ще й другий його заповіт про єднання міста з селом. Хай же живе влада, яка дбає про робітників і селян, хай живе партія, що керує робітниче-селянською владою, хай живе комунізм! 
Взявшись до такої серйозної, колосальної роботи, треба виконати її як слід — каже голова Губвиконкому т. Гринько. Раніш ми ставили собі завданням вийти з розрухи і дійти до меж до війсокових. Тепер господарчі наші завдання сягають далі «до-військового часу». Ми не тільки відбудовуємо старе, але будуємо й зовсім нове. І це справа, коли хочете не влади лише, а всього громадянства, а тому, як добрі хозяїни, робітники й разом з ними і селяни околішніх сел ставаймо до праці, добре закачавши рукава! 
Далі вітають закладку від Губ. К. С. М. У. т. Невідомий, від Губпрофради т. Кузьменко, від робітників, що мають споруджати станцію т. Козак, від робітників-будівельників Київщини тов. Булава і инші. 
Привітав закладку Голова Сельради сусіднього села Вігурівщини т. Шут. 
Тільки ця наша, радянська влада, почала цікавитись нами темним селянством. Ще й раніш ми знали що десь по городах світить таке світло, що без вогню горить, але руки у нас до нього були короткі. А тепер це світло, цю силу, що зможе не тільки витиснуть каганці й свічки з наших хат, а може з часом закрутить наші січкарні й молотилки — ми мусимо прийняти й піддержати. Станемо ж до роботи й доведемо, що робітники й селяне уміють керувати державою, вміють лагодити своє хазяйство. 
Гучні оплески. Інтернаціонал. 
Робітниче-селянська капела «Думка» влаштовує невеличкий концерт з популярних селянських пісень. Селянство задоволене і не хоче розходитись. Але свято закінчилось, — треба. 
Знову на підводи. Знову човнами через річку — на пароплав. Бадьорий настрій, бадьора писня лине вниз по Дніпру до «Білої Пристані». 
Пароплав на причалі:
Гідро-електрична станція на шляху до 10-х роковин Жовтневої революції 1927 рік — її пристань.