Міжнародній робітничий рух
МОСКВА, 11 ІХ. Виконком Комінтерну і Виконбюро Профінтерну звернулись до всіх організацій, які входять до Профінтерну з листом, в якому з'ясовується, як боротися за єдність профруху. В листі зазначається, що потрібно звернути увагу на підготовку мас до розуміння гасла про єдність. Єдність можна досягти лише тоді, коли робітники, які входять до амстердамського Інтернаціоналу, цього захотять і примусять своїх керовників, згодитись на скликання міжнароднього конгресу на підставі пропорційного представництва. Помилково виставляти гасло, що об'єднання мусить відбутись по програму профінтерну. В маси треба кинути прості, зрозумілі гасла — злиття обох інтернаціоналів, міжнародній конгрес єдности то що. Кампанію єдности треба тісно звязати з повсякденною боротьбою робітника за своє визволення. 
Центром боротьби за єдність мусять бути фабзавкоми.
Далі в листі зазначається, що головним завданням є перенесення дискусії про єдність в самі реформистські організації. Ці головні ідеї треба протиставити гаслам амстердамців про ліквідацію Профінтерна. Треба з'ясувати масам, що ми згідні ліквідувати Профінтерни, коли буде утворено єдиний Інтернаціонал і амстердамський Інтернаціонал також ліквідується, як самостійна одиниця.
З'ІЗД ЗАВКОМІВ У ПРАЗІ.
ПРАГА, 10 ІХ. У Празі відбулося засідання комітету для підготування загально-державного з'їзду завкомів, і де будуть представники робітників без ріжниці політичного напрямку й профспілчанської приналежности. З'їзд ухвалено скликати в Празі 4-го жовтня. Завдання з'їзду утворити єдиний бойовий фронт пролетаріяту Чехо-Словаччини і організувати загально-державний робітничий комітет, як вищий орган пролетаріяту Чехо-Словаччини, а також обговорити засоби до збільшення прав пролетаріяту на заводах і в установах.