Готові до виробництва 
ЦУКОР БУДЕ.
Наша Мартинівська цукроварня через кілька днів — готова до виробництва. Паливом та підсобними матеріялами забезпечена, ремонт закінчується, чекаємо інженіра, щоб зробив пробу казанам.
Стан бурякових плантацій. 
В початку засівної кампанії, гадали, що з посіяних 2200 десятин одержимо не менш, як 140 тисяч берківців буряку. Але не так склалось, як жадалось. Посушливе літо, міліярди всяких шкідників та страшенні бурі — все це заподіяло велику шкоду. За кілька годин бурею було знищено 80 десятин готового прополотого буряка. Знищено шкідниками й посухою 320 десят. 
З посіяних та пересіяних залишилося: першого засіву 600 дес., із пересіяних 1200 дес. — разом 1800 десят., з котрих, завдяки липневим дощам, гадаємо одержати коло 95 тисяч берківців буряка. 
До речі, треба зазначити, що у плантаторів-одиночек, буряк кращий і менше всього знищено, ніж у плантаторів-колективістів. 
Причина ясна: одиночка плантатор сіяв таку площу, яку він в силі обробити власними силами, а колективісти засіяли в більшості випадків великі площі і власними силами обробити не змогли.
Врожай озимини та ярини. 
В той час коли липневі дощі допомагали бурякам — шкодили жнивам. Зараз у нас все озиме й ярове перемолочено.
Посівна кампанія озимини. 
З 26 серпня почалась посівна кампанія. Сіємо селекційним зерном і міняємо селянам хто бажає, даємо селекційну пшеницю за селянську звичайну.
У нас на комбінаті маємо засіяти: пшениці 400 дес., а жита 180 дес. 
Одно горе, що мало маємо живого інвентаря, так що приходяться наймати. Але думка така, що встигнемо закінчити засів до 15 вересня.
БЕРШАДСЬКИЙ КОМБІНАТ.
Комбінат складається з Черномінської, Устьянської , Чечельницької та Бершадської цукроварень. На цей рік виробництво провадиться лише в Бершадській цукроварні. 
В Чечельницькій, як цього бажало правління цукротресту, виробництва не буде, через посуху та велику потребу, в ремонті. Цього року під буряки законтрактовано було всю площу, в кількосте 4313 дес. за винятком 251 дес., що обробила сама цукроварня. 
Від засухи й шкідників загинуло 845 дес. Таким чином, рахуючи, що в цьому році, в районі цукроварні десятина дає пересічно 50 берковців, — буде перероблено на цукор 173400 берковців. Це дасть більш мілійону пудів цукру. 
До комбінату належить 8000 дес. землі, росподілених по 14 сельгоспах з яких лише один не потрібує ремонту: на ремонт же решти потрібно до 600.000 карб. 
Потрібує ремонту й залізнича колія, на якій необхідно перемінити шпали на 60 відс. та підсипати на дві верстві насип. 
До правильного ведення господарства бракує коней та волів, яких з весни було: коней 60, волів 122. До цього часу вдалося придбати 414 волів. Що ж до взаємовідносин цукроварень з околишним населенням, то дякуючи тому, що під час відводу комбінатові націоналізованого фонду границі відзначено не було, селяне „захопили" 673 десятини, але тепер це почасти врегульовано. Поки що залишається суперечних 140 десятин. Загалом, взаємовідносини гарні.