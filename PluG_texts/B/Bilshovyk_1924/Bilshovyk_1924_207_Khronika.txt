Хроніка
В ГУБВИКОНКОМІ.
До перевиборів Рад. До Губернської виборчої комісії введено від Губпрокуратури т. Зоріна, від Губжінвідділу тов. Данилевську та від військового відомства т. Томського.
Ремонт Губпартшколи. Губвиконком дозволив Міськкомгоспові перевести ремонт Губпартшколи на суму до 10.000 карб, за рахунок майбутнього кошторису на ремонт освітніх установ.
Судові справи. Нарсуддею 11-го участку Білоцерківської округи обрало тов. Тарнавського. Нарсуддів та додаткових суддів по Черкаській окрузі т.т. Петровського, Рада, Колодочку та Герасименка затверджено губнарзасідателями.
Ще одна податкова комісія. Губвиконком дозволив Губфінвідділові організувати, з огляду на перевантаженість працею губернської податкової комісії, ще одну, рівнобіжну комісію, головою якої затверджено начальника податкового управління Губфінвідділу т. Вальтера.
Від Губпрофради. Членом бюджетної комісії, Губплану та Колегії Губкомвнуторгу затверджено тов. Стороженка.
Бюджетні справи. Від губернської робітниче - селянської інспекції затверджено членом бюджетної комісії тов. Гадося.
Від’їзд тов. Вітковського. Тов. Вітковського звільнено з обов’язків Завідуючого Губвідділом Праці та члена Президії Губвиконкому з огляду на його від’їзд до Харкова на Вищі Радянські курси. Тимчасово обов’язки завідуючого Губвідділом Праці покладено на тов. Лещинського.
В КОМГОСПІ.
До закінчення дренажних робіт на Раковці. Щоб закінчити дренажні роботи на Раковці до наступної осени міськкомгоспом притягнуто до праці ще 500 чол. безробітних. Разом на громадських роботах працює зараз 2.100 чол. 
Впорядкування Забайков’я. Міськкомгоспом почато планіровку в районі Забайков’я. Робота продовжиться до осени. На роботі буде занято 306 робітників. Вартість робіт вирахована в 20.000 карбованців.
Громадські роботи зимою. Відділом громадських робіт Міськкомгоспа розроблюється план громадських робіт на зимовий період. З робіт передбачається перевести розбирку старих будівель в Лєнінському районі, заготовку щебню для дренажних робіт та очистку снігу.
ЗАМІНА ТРАМВАЙНОГО РУХУ АВТОБУСНИМ.
В звязку зі зношенністю Київського трамваю і необхідністю витратити великі кошти для ремонту його, управління комунальних підприємств порушило питання про заміну на де-яких коліях трамвайного руху на автобусний. 
Зараз після розроблення відповідного проекту та з’ясування, що де-які закордонні фірми особливо німецькі охоче дають в кредит на пільгових умовах необхідне устаткування, з весни наступного року буде введено у Київі автобусний рух. В першу чергу автобусний рух буде введено по найбільш жвавих районах, як на колії вул. Воровського вокзал і т. н. 
По попередньому підрахуванню автобусний рух цілком виправдає себе і всі витрати, що буде переведено на організаційно - експлоатаційну частину буде окуплено в 1 — 1,5% роки.
В УКРАІНСЬКОМУ ЧЕРВОНОМУ ХРЕСТІ.
Організація червонохрестівських кореспондентів. Головною Управою Українського Червоного Хреста вирішено приступати до організації сітки кореспондентів, які б освітлювали в періодичній, пресі та у Вістникові УЧХ, якого видає Управа в Харкові, всю роботу, що переводиться на місцях Червоним Хрестом. Для керування організацією кореспондентів головною управою розроблено інструкцію і розіслано її по всіх комітетах.
Організація комітетів на Раковці. На зібранню делегатів осередків УЧХ Раковки, що відбулось при Раковському наркомі вирішено повести широку роботу по організації осередків УЧХ на тих підприємствах, де ще їх немає та по кампанії членства робітників в УЧХ, з'ясовуючи їм великі гуманітарні завдання УЧХ. До практичної роботи вже приступлено, але наслідки ще не виявлені.
Відозва Укрбюро ВЦРПС, Всеукраїнське бюро Всесоюзної Ради профспілок надіслало всім профспілкам та губпрофрадам листа, в якому закликає всіх робітників до як найбільшої участи в роботі УЧХ, пояснюючи великі завдання організації. Губкомітет УЧХ сподівається, що в наслідок цього робота серед робітників значно збільшиться. 
В КОЛЕГІІ ОБОРОНЦІВ
Юридична допомога в’язням. В Президії Колегії оборонців затверджено проект постанови про юридичні консультації в будинках примусової праці 1-му та 2-му. 
Допомога даватиметься даремно. 
Взаємодопомога у заступників. Почала функціонувати каса Взаємодопомоги. Видається короткостр. дта беззворотну допомогу. Складено умову Сзиндикатом Кравецької Промисловости про кредитування членів каси. 
Вживається заходи до організації лікарської допомоги, а також забезпечення дровами на зімній сезон. 
Іспити в Колегії заступників. 21-го вересня відбудуться іспити тих, котрих наново зараховано до колегії. 
Чергові загальні збори відбудуться 28-го вересня о 10-й год. Юридичні консультації широко використовуються. За останній місяць діяльність консультацій значно збільшилася, при чому трудящі весь час складали 80 — 86 відсотків загального числа відвідувачів. Це є найкращим доказом того, що основна мета, поставлена перед консультаціями, цілком досягалася. 
З метою дальшого наближення юридичної допомоги до робітників в липні відкрито ще дві нові консультації - одну на Печерську (код. Московська ч. 8) та на Деміївці (Червоноармійська, камера нарсуду). 
У скорому часі 6уде відкрито також консультацію на Куренівці.