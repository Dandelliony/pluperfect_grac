Ліквідація бандитських організацій в Грузії
УРЯДОВЕ ПОВІДОМЛЕННЯ РАДНАРКОМУ ГРУЗІІ.
ТИФЛІС, 2-ІХ. В додаток до повідомлення від 29 серпня, Уряд оголошує відомости про спробу бандитської організації виступити і захопити владу в де-яких місцевостях Грузії. Бандитські виступи, подібні до наскоку меншовицько - дворянського загону на Чіатурі 28 серпня відбулися в районах Озургеєцького, Сенакського повітів і частиною Гаре і Кахетії. Скрізь склад їх був однаковий: карні бандити, що переховувались досі в лісах, колишнє місцеве дворянство і такі инші елементи. Ватажками цих загонів були відомі бандити Матташвілі, Ляткарашвілі і колишні царські офіцери. Під час наскоку бандити намагалися влаштовувати незаможницький елемент, справедливо боючись його організованої одсічі. Заходами, яких вжив уряд вкупі з людністю, меншовицько-дворянські наскоки ліквідуються. Рештки бандитів частиною складають зброю і здаються, частиною розбігаються в гори. В де-яких місцях гуртки втікачів повертаються з каяттям. 
ЗАКЛИК ЦК КОМПАРТІІ ГРУЗІІ.
ТИФЛІС, 2-ІХ. ЦК Компартії Грузії звернувся до робітників і селян і всіх трудящих Грузії, з відозвою, де каже: успіхи радянського будівництва в Грузії приводять до божевілля меншовиків, білогвардійців і дрорян, які роблять останні зусилля, щоб повернути втрачену владу. Князі й дворяне зробили ганебну спробу об'єднатися під керовництвом меншовиків, щоб обдурити трудящих і сподіваючись на закордонну допомогу пробували підірвати Радянську владу. Відозва кінчається закликом гнати зі своїх сел ворогів народу. Радянська влада вичистить Грузію від дворян і їх приспішників-мершовиків. 
РОБІТНИКИ ГРУЗІІ ВИМАГАЮТЬ КАРИ БАНДИТАМ.
ТИФЛІС, 2-ІХ. На всіх фабриках, заводах, підприємствах і майстернях відбулися збори робітників і службовців, зважаючи на виступ меншовицькохбанд. В резолюціях, які ухвалено, тифліський пролетаріят скрізь вимагає суворої кари бандитам. Загальні збори головних залізничних майстерень заслухавши доклади робітників від станка, ухвалили: „Події, що відбуваються в сучасний момент, є бандитським виступом авантурників, якими керує зграя з 2 го Інтернаціоналу в особі меншовиків, зрадників робітників і селян. Збори вимагають для таких зрадників вищої кари - розстрілу. Геть меншовиків, льокаїв, підлизників, зграї Макдональда і Еріо. Геть з меж Закавказзя всіх, кого замічено у меншовицьких вчинках. Робітники механичного артилерійського заводу ухвалили за першим закликом робітничо-селянського уряду Грузії й Компартії однодушно стати на захист безпеки Радянської Республіки від всяких авантур зрадників робітничої кляси. Робітники не дозволять перешкоджати розвиткові господарчого будівництва в Грузії. Подібні до цієї резолюції винесли і робітники фабрики імена Рози Люксембург, робітники текстильної фабрики, миловарено-маслобойного тресту, поліграфичного відділу, робітники зв'язку, робітники водогінної майстерні, автомайстерні і багато инших. У всіх резолюціях вимагають суворої кари для меншовиків і всіх білогвардійців.
БАНДИТІВ ПОКАРАНО НА СМЕРТЬ.
ТИФЛІС, 2-ІХ. Оголошено постанову ЧК Грузії про присуд до розстрілу 24 ватажків бандитського виступу 28 серпня.