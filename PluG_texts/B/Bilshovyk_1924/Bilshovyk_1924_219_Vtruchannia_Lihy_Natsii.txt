Втручання Ліги Націй у внутрішні справи СРСР
І ХОЧЕТЬСЯ ВІДТЯГТИ ГРУЗІЮ, ТА БОЯЗЬКО.
ЛОНДОН, 24-ІХ. „Обсервер" в недільному числі повідомляє: „Ліга Націй подала в суботу до шостої комісії пропозицію Франції, Британії й Бельгії відносно Грузії. Пропозицію було подано в той день, як Макдональд виїхав з Женеви. Вона рекомендує Раді Ліги використати всі можливости, щоб допомогти Грузії повернутися до нормальних умов життя. Комісія розглядала цю пропозицію сьогодні у день. Загальна думка є такою, що ця справа є надто „делікатна" й щоб не здавалося, що Ліга Націй втручається до внутрішніх справ СРСР, пропозицію було ухвалено передати до підкомісії. Під час дебатів професор Морей висловився, про те, досить певно про відношення британської делегації до пропозиції. Великобританія визнала уряди, що визнають Радянську Владу, а тому про втручання могла б бути мова тільки тоді, коли б Грузія не визнавала Радянської Влади. Крім того, в пропозиції не висловлено жодного намагання втворити незалежну Грузію, а тільки надію на запровадження миру в Закавказзі і цього, звичайно, не можна вважати за образу для СРСР. Ліга Націй не повинна потурати Грузії, даючи їй привід гадати, що вона може вдаватися до якихсь насильств. Отже, тільки Рада Ліги Націй може вирішити цю справу.
А В ЦІЄІ ПРЕСИ «ГУБА НЕ ДУРА».
ПАРИЖ 22-ІХ. Олександр Зевазо на сторінках „Еклер" заявляє, що боротьба в Грузії є тільки епізодом в боротьбі двох інтернаціоналів і зазначає, що Церетелі і Жорданія були колись то приятелями центральних імперій і звернулися тепер до Франції тільки тому, що Німеччина не може більш нічого для них зробити. „Пті Журналь" висуває ідею організації в Грузії і де-яких инших меншостей на Кавказі в незалежну державу під егидою Ліги націй. Газета закінчує: „Яку матеріяльну силу мала б Ліга націй, коли б вона забезпечила за собою контроль над нафтовими джерелами, що мають таке величезне значіння в справі безпеки світу".