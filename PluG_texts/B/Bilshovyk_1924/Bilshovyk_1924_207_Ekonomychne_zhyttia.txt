Економичне життя
ГОСПОДАРЧА НАРАДА УМАНСЬКОІ ФІЛІІ ЦУКРОТРЕСТУ.
27 серпня закінчилася господарча нарада Уманської філії Цукротресту, на якій підраховано здобутки й досягнення виробниче-господарчої праці за літо, й намічено план вступу до виробничого сезону. 
Філія зорганізована на початку березня ц. р. Об’єднує вона 49 цукроварень, з яких 20 дійових, 22 непрацюючих і 7 орендованих установами. 
Для усіх цих цукроварень націоналізовано 121 379 десятин земельного фонду. З них польової землі 109.819 дес. 
Кошторис по філії складено на 1924 рік на 20,051,401 карб. 
Досі правлінням зроблено заявок на 11 мілійонів карб., але одержано лише 8 міл. Заборгованности філія має півтора міл. 
Не дивлючись, що відділ постачання роспочав працю лише в квітні місяці, — необхідними матеріялами цукроварні забезпечені майже на всі 100 відсотків. 
В галузі сельгосподарства введено правильний семипільний сівоборот, минеральне угноєння, збільшена механізація та кількість живого інвентару й праця тракторів, заведена культура насінництва і вжито заходів до наближення незаможницьких кол селянства до цукроварень, які йдуть їм на допомогу живим та мертвим інвентарем, ремонтом знаряддя, насінням то-що. 
Агрономичним персоналом ведеться культосвітня праця. Землеустрій провадиться по всіх районах філії. 
В Гайсинському р. проходить кволо через брак техничних сил та помилковий погляд деяких адміністраторів, наче б то землеустрій можна провести за один рік. 
Почувається брак живого та мертвого реманенту. На обробку всієї землі є лише 1635 коней та 2200 волів. Одна сівалка припадає на 1048 десятин, а плуг на 113 час, коли він повинен припадати на 33. 
Господарчо - виробничий програм виконало на 100 відс. Передбачається одержати врожаю 2845001 берківець буряка, рахуючи найменчу пересічну врожайність 60 берківців з десятини (Шевченківський комбінат дає до 150 берк з десятини). Маточного буряка засіяно 1187 дес., висадків 3504 дес., озимини 16603 дес., ярини 25650 дес. і пару 26379 дес. Пшениці та жита зібрано 7.581.120 пуд. (Середня врожайність 60 пуд. з десятини). Ярина дуже кепська — 35 пуд. з десятини. Завдяки недородам ярини, вирішено озимий клин збільшити. 
Чекається виробка цукру всіма цукроварнями філії в 6.400.000 пудів. На початку року заведено інстітут червоних адміністраторів, який цілком себе виправдав. Виправдує себе й інститут районних директорів, що розглядають на місцях питання, головним чином, господарчі та постачання, охоплюючу найширше підприємства. 
Після всебічного обмірковання справи про собівартість цукрового буряка, нарада встановила на 1925 рік такі ціни за берковець: на нацфонді, що находиться від цукроварні до 12 верст — 1 крб. 90 коп., а що далі 12 верст — 2. карб. На селянських землях на 15 коп. менше, ніж на заводських землях. Насіння відпускається цукроварнею без платні по 1 п. 30 ф, на десятину. Без платні відпускається теж 4 п. жому і 5 ф. патоки. Минеральне угноєння відпускається на землі цукроварень зі знижкою 50 відс. а на селянські на 25 відс.
Нарадою ухвалено давати на кожну десятину авансу 25 крб. у три строки. 
Для увязки робот с.-г. кооперації з цукровою промисловістю та для вирішення ріжних питань організаційно-техничного характеру визнано бажаним.: а) участь агрономів союзу і уповноважених від с.-г. товариств на агросесіях цукроварень; б) скликання спеціальних з'їздів плантаторів в районі кожної цукроварні за участю її адміністрації перед копкою буряків після розрахунків та перед початком засіву; в) скликання періодичних нарад при філії цукротресту з представників від союзів с.г. кооперації, діячів цукрової промисловости та земорганів: г) утворення при філії цукротресту спеціяльної комісії по селянському буряківництву за участю представників с.-г. кооперації, та земорганів для розробки ріжних питань теоретичного й практичного характеру.
КУРС ЧУЖОЗЕМНОІ ВАЛЮТИ В СЕРПНІ
В серпні одмічено загальне підвищення ціни чужоземної валюти, порівнюючи незначне по розмірам, але розповсюджене як на вільну так і фондову біржу. 
Курс англійського фунта з 1 по 30 серпня піднісся на фондовому відділі Московської Товар. Біржи від 8 р. 55,5 к. до 8 р. 73 к., а на вільному московському ринку від 8 р. 54 к. до 8 р. 70 к.; курс шведської кроки піднявся від 55 р. 50 к (за 100 крон) до 51 р. 70 к. на фондовому відділі, і від 49 р. 50 к. до 51 руб. на вільному ринку; курс голандських гульденов піднісся від 74 р. (за 100 гульденів) до 75 р. 30 к. на фондовому відділі, а фінські марки від 4 р. 72 к. до 4 р. 90 к. (за 100 марок) на московському вільному ринку. 
Долар Північно- Америк. Сполучених Держав весь час котірується по парітету по 1 р 94 коп. Він ані на фондовому відділі ні на вільному ринку не піднісся. 
Курс червінця в закордонних сусідніх державах на протязі серпня не відмінився. Так. напр., в Різі давали і в початку і наприкінці місяця за червінець 1.305 — 1.345 латвійських рублів. 
На всесвітньому лондонському ринку на протязі серпня більшість чужоземних валют зміцнилася. Як що перевести курс чужоземних валют на золоті рублі, то виявиться, що фунт стерлінгів в серпні піднісся від 8 р. 55 коп. до 8 р. 71 к.; французький франк — бід 9,88 к, — 10,53 к.: італійська ліра піднеслася від 8,42 коч. до 8,54 коп. 
1 трильон германських марок від 46,22 коп. — 47,74 коп.; ісландський гульден — від 74,24 коп. до 75,20 коп. 
Це незначне підвищення більшости європейських валют слід поставити в звязку з лондонською конференцією і спробою розвязати репараційну справу.