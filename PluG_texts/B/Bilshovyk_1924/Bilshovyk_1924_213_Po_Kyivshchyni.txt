По Київщині
КОЛЕКТИВІЗАЦІЯ НА ЧЕРКАЩИНІ.
На всю округу мається 140 юридично існуючих колективів, у тому числі 5 сільсько господарських комун. Колективи об'єднують переважно селянські господарства (1938 господарств). 
Всіх членів нараховується 8323, у тому числі 4543 працездатних. 
Землі об'єднують 5102,20 десятин. 
Живим реманентом колективи забезпечено на 87 відс., мертвим: дрібни — на 50 відс., крупним — на 25 відс. 
56 колективів уже працюють більше року, мають спільний реманент і частково спільні садиби. Вони вже зміцніли й розвиваються далі. Решта колективів в стані організації і до весни 1925 року мають остаточно закінчити в себе організацію й землеустрій. 
Кредитом забезпечено 54 колективи на суму 38.500 карб. Більша частина колективів одержала ленінську безвідсоткову позику, а решта довготермінову — 6 відс. та річну — 12 відс. 
Сортове насіння озимої пшениці в біжучу посів кампанію окружне земельне управління відпускає для колективів в обмін на инші зернові культури по еквіваленту. Прокатні станції розподілено переважно поміж колективами. Задовольняються колективи й лісовим матеріялом. 
На окружному конкурсі колективів окружне земельне управління має преміювати 5 кращих колективів сільсько-господарськими машинами.
ВРОЖАЙ У КОЛЕКТИВАХ КРАЩИЙ.
У тих колективах, де було відведено землю й заведено новий сівозворот, урожай цього року значно вищий, ніж у окремих господарів. Так, на колективних участках урожай од 60 — 120 пудів на десятину, тоді, як на участках окремих господарів - урожай од 15 до З0 пудів на десятину. 
ВІДНОШЕННЯ СЕЛЯНСТВА ДО КОЛЕКТИВІВ.
Незаможне селянство з охотою вступає до колективів. Середняки поділяються на два табори: один за незаможниками тягне до колективів, другий - ставиться до колективів байдуже. Але переважаюча більшість заможнього селянства ворогує з ними.
ЩО ГАЛЬМУЄ ПОШИРЕННЯ КОЛЕКТИВІЗАЦІІ?
На перешкоді — недостача землемірів та агро персоналу. Їх не досить для того, щоб своєчасно обслуговувати колективи.
ПЕРСПЕКТИВИ.
У районах, забезпечених на землю, колективи будуть розвиватись. Окружне земельне управління гадає в майбутньому році заснувати на окрузі ще 120 колективів, більшість їх у районах добре забезпечених на землю. У побережних районах мають організоватись переселенчеські колективи 
Взагалі можливости для поширення колективізації є і вони будуть здійснені в плановому порядкові окружного земельного управління.
ВІДПОВІДЬ СЕЛЬКОРАМ.
Т. Селькору Коханцю: Дописа буде надруковано Пишіть. 
Т. Селькору С. Сапєга: Допис — „До чого доводить горілка” — не піде. Написано без додержання техничних вимог редакції. Треба писати чорнилом і на одній сторінці листа, тоді будемо друкувати. 
Т. Селькору Журавлю: Спростовання вміщено не буде. Редакція вважає зайвим друкувати те, що вже було виявлено в попередньому спростованні. 
Райкому Сапіженко-Зоряному: Посвідчення — вже тиждень — як переслано вам по - такій адресі: М. Погребище, Бердичівської округи на Київщині.