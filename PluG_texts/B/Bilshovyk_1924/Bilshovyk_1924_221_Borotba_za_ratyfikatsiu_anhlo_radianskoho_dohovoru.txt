Боротьба за ратифікацію англо-радянського договору.
ЕНЕРГІЙНА ВІДПОВІДЬ ПАРСЕЛЯ НА РЕЗОЛЮЦІЮ ТОРГОВЕЛЬНОІ ПАЛАТИ.
ЛОНДОН, 20-ІХ. Парсель висупив з енергійною відповідю на резолюцію торговельної палати в Кенворті, скеровану проти англо – радянського договору. В своїй відповіді Парсель заявляє: „Я рішуче повстаю проти ухваленої нами резолюції. Без усякого вагання я вважаю, що в першу чергу слід взяти на увагу безробіття в метановій та судобудівельній промисловости. Я не можу чекати, поки всі держателі цінностей будуть задоволені в своїх претензіях. Цілком необхідно дати Росії все, чого вона потрібує і дати їй можливість знов постачати хліб для Англії, що мусить призвести до зниження цін, які тепер збільшують американці".
ТРЕД-ЮНІОНИ ПІДТРИМУЮТЬ ДОГОВІР.
ЛОНДОН, 26 IX. Знов обраний голова Генеральної ради конгресу Тред - юніонів Суельс, в розмові з співробітником „Дейлі - Геральд“ заявив: „Вся сила англійського тред - юніонізму стоїть перед урядом в справі ратифікації англо-радянського договору. Тред юніоністи вважать Росію, більшою за Німеччину, — як колосального споживача. До Німеччини ми ставимося инакше. Ми не можемо дозволити їй руйнувати нашу торгівлю збільшенням робочого часу, в метою виплатити репарації".
АНГЛІЙСЬКА ПРЕСА ПРО ДОГОВІР.
ЛОНДОН, 26-го вересня. Політичний кореспондент «Манчестер Гардієн», коментуючи чутки, ніби ліберали мають намір внести до палати громад резолюцію про непогодження з англо - радянським договором заявляє, що «становище міняється щодня і коли в парламенті обговорюватиметься договір, себ-то через тижнів 6, становище так може змінитися, що позиція лібералів потерпить великі зміни і можливо стане протилежною тій, яку вони займали досі». 
Кореспондент гадає, що англійський уряд має змогу накреслити умови і можливі розміри позики та висловлює гадку, що вже розроблюється текст другого цифрового договору між СРСР та Англією. 
«Хоча, - зазначає він, - розглянення претензій забере багато часу, тим часом у палаті громад може бути оголошений зміст другого договору, хоча б і не в остаточному тексті до того часу, як їй доведеться розв’язати справу про ратіфікацію першого договору й, таким чином, кризи можна буде уникнути». 
Кореспондент все ж таки визнає існування невеличкої групи лібералів, яка голосуватиме проти договору. 
«Вестмінстер Газет» оголошує на видному місці телеграму тов. Раковського з Відня, яка розбиває сумніви висловлені лібералом Альфредом Мондом що до місця витрати позики. В телеграмі нагадується, що в відчитах конференції є меморандум, який свідчить, що більшу частину позики буде витрачено в Англії. Коли це не включено в договір, зазначається в телеграмі, то тільки тому що всю справу про позику звязано з розрішенням справи про довійськові борги та націоналізоване майно». Телеграма закінчується так: «Відмова від проекта гарантування позики англійським урядом рівна відмові від всього договору та зруйнуванню значної роботи; що її виконано всіма прибічниками англо - радянського зближення без ріжниці партій». Газета, коментуючи листа Раковського, заявляє, що він дуже важливий, бо відповідає на одне з питань, на якому будується, головним чином, політику англо - радянського договору. Але найважливіше його значіння полягає в тому, що воно посилається на цей меморандум, який є у відчитах конференції. 
«Дейлі Геральд» знову підкреслює, що договір мусить бути цілком ратифіковано, або цілком відкинено. На цьому погоджуються всі члени кабінету.