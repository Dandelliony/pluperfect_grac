Робітниче й професійне життя
Складач.
На верстатці літери літають.
- Цок! — цок! — цок!.. 
Поспішає рука складача, 
Світу старому нести вирок. 
Груди тисне отрута свинця. 
Наживає він певні сухоти, 
Але міцно стоїть до кінця, 
Поки смерть не закінчить турботи. 
Проте, — 
Люба робота йому: 
Вона душу його вдовольняє. 
Кожна літера світу старому 
Смертний удар. 
Кожний рядок руйнує, 
Будує нове,
Свідоме життя, — 
Новий побут для людства будує 
Дає вічно-корисне знаття. 
Свідомість утворює, право 
На натхненну друкарську роботу 
Друк — „Великая Шоста Держава” 
Друк — 
То воля, — 
То Жовтня Фортеця. 
Є за що складачеві стояти, 
Поки 
Серце робітниче б’ється 
Буде щиро складач працювати!
ЧОГО НЕ ТРЕБА ЗАБУВАТИ.
Про що треба подбати.
Зараз закінчує „ремонт" здоровля четверта черга працюючих Київщини в першому будинку відпочинку ГРПС в Святошино. 
15-го вересня будинок зачиняється. 
Підсумовуючи наслідки праці санаторії, необхідно зараз же, приймаючи до уваги досвід роботи цього року, готуватись до переведення більш доцільніше „ремонтної" кампанії наступного року. 
В чому ж полягали ці хиби? 1000 чол. від станків, діставши майже задовольняюче харчування, не діставало правильного лікування у водолікарні. Через це в майбутньому 25 році взявши до уваги короткий термін перебування спочиваючих — (два-три тижні): треба зробити от що: Перше: удосконалити постачання води в лікарню, збільшивши кількість криниць; друге: налагодити нормальну приставку вуглекислого газу, аби не було зупинок в прийманню ван хворими; трете: — звернути увагу на лікування „статікою", щоби не було випадків, що машина „отсиріла“, через це хворий тратить дні. 
Врешті, треба заповнити аптеку такими річами, як йод, спирт і т. инш., бо цих річей иноді також не буває. 
Все це, що порушувало нормальне життя в санаторії, можна легко виправити. Нехай живе гасло: перш над усе здоровля працюючих.
ПОСУНЬТЕ СПРАВУ. (В порядку обговорення).
По всьому місту Київу та його околицях висять об'яви Губфінвідділу, що за невиплату державних податків продається майно громадян. Зараз на Київщині ціла пошесть таких продажів за невиплату податків. Нетрудящі елементи мають з цих продажів волику для себе користь, а наша Держава несе величезні витрати. 
Одбувається це дуже просто. Наприклад: куркуль, або крамар, мусить заплатити податок 200 карбованців. Він його не виплачує. Фінвідділи через своїх збірщиків переписують майно, що варте 300 карбованців та призначають продаж. На продажі збираються родичі та знайомі того, чиє майно продається, і дають за все майно тільки 25 карб. 
Зборщик повинен згоджуватися, продають за 25 карбованців, а решта 175 карбованців пропадають. А потім справа касується, і майно за 25 карбованців зостається у власника. Як бачите, вигідна штука. 
Треба цю комбінацію, що використовують нетрудящі елементи, негайно вижити. Для цього Губфінвідділ повинен ширше сповіщать робітників, що мешкають поблизу, що буде роспродаж і продажі ці робить не в помешканні винуватця, а в міських ломбардах.
Зміцнюймо робітничу кооперацію.
ДАЙТЕ КРЕДИТУВАННЯ НАШОМУ КООПЕРАТИВУ.
Ще недавно наш кооператив на ст. Київ II МКВ зал. приходилось хоч закривати: за все бралась, усе починали, а корисні від того — ніякої. На кожних зборах тільки й чути було — дефіцит, та дефіцит. У чім річ, хто винен. Сором казати, — самі винні. 
А винні ось чому: бувало на зборах нам кажуть записуватись в члени кооперативу. Ми слухаєм, голосуєм, піднимаєм руки, а як вийшли, то й забули. Постановили бути членами кооперативу, хай тепер дають, що нам треба. А хто дасть і за що дасть, це, мовляв не наше діло. 
Нарешті догадались, що мало голосувати, а треба ще бути й активним членом кооперативу, правда, що не всі собі це уявляли. 
З кількости 3 — 4 тис. робітників маємо в членах кооперативу 1500, та й то не зовсім активних, але видно, що прокинулось робітництво, про що свідчать такі цифри торгу: 
Крамниця торгувала у червні 488 карб 13 коп., у липні — 5512 карб. 49 коп., в серпні — 7029 карб. 71 коп., та в борг видано робітникам: за червень — 2786 карб. 02 к., липень — 2107 карб. 10 к., і за серпень — 1244 карб 05 к„ з чого видно, що й тут ми зробили досягнення. 
Одна біда, що нашій ще не міцній крамниці багато є перешкод з боку недбайливого відношення трестів і великих кооперативів, звідкіль ми беремо потрібні нам товари. Цукротрест не дав в борг, а Київшвей то ще гірше зробив справу. Просимо кооперативні органи допомогти нашому кооперативу. 
Наша громадськість.
ПРАЦЯ ЗАВКОМУ 2 ДЕРЖДРІЖЗАВОДУ.
На 2 Держдріжзаводі — Кирилівська ч. 53 — цими днями відбулися об'єднані загальні збори об'єднаного завкому державних підприємств. На порядку денному зазначено було: 1. Відчит завкому, 2. Переобрання завкому, 3. Біжучі справи. 
На зборах присутніми були майже всі робітники підприємств 2 пивних заводи, б. Т-ва бр. Ріхерт, 3-ій олійний ім. Леніна та 2-й дріжжевий б. М. Мар. 
Тов. Павловський зробив перелік праці на протязі 4 місяців з З0 квітня до 1 вересня. За цей недовгий час існування нашого завкому пророблена така праця: Було скликано 8 загальних зборів. Проведена кампанія Доброхему, вступу в гурток ленінців, друзів дітей, та Повітрофлоти, кампанія місяця бозробітнього та инш. Культпраця пророблена досить гарно. Прочитані лекції по світознавству, і 2 лекції про шкарлатину, 7 лекцій про значіння Доброхему. 
Мається також 4 бюро Доброхему і досить богата лабораторія для досвідів. Організовано гурток лікнепу. Відбулися 4 екскурсії і видано 4 стінгазети. Відносно передплати на газети, передплатників є на 60 відсотків. Маємо гарну бібліотеку.
Тарифна угода.
Було скликано 29 засідань з участю завкому, досягнуто згоди про вироблення сталого штату. 
При допомозі Харчотресту вдалося скласти угоду на поставлення дров для робітників на виплату.
Охорона праці. 
Працюючим в шкідливих відділах видається по пляшці молока.
Ремонт. 
По заводу вимостила асфальтом підлоги й поштукатурили помешканя. Роспочато улаштування бані при заводі для робітників та инше. Відношення завкому з робітниками, які з осередком і адміністрацією, самі товариські. Протягом 4 місяців не було ні одного конфлікту. Робітники ухвалили щиро дякувати завком за пильну працю. Представник профспілки Харчосмак т. Петраков запропонував робітникам обрати инших товаришів. Робітники одноголосно обрали новий завком. Тов. Павловського обрали в ревізійну комісію, з проханням, щоб допомогав новообраним товаришам в громадській праці. Збори закінчились співом Інтернаціоналу.
ПОШТОВА СКРИНЬКА РОБКОРІВ.
Робкорці тов. Яковиній. Не піде, бо про зловживання треба давати точині факти. 
Робкору тов. Гнатюку. Не піде. Пишіть про конкретні факти з життя цукроварні. 
Робкору тов. Низову; Не можна прочитати, бо не чітко написано. 
Тов. Димількову. «Казочка» й «Чутки» не пішли, треба писати про факти. 
Робкорові тов. Терентієву та т. Мелетю. Допис не пішов, дрібний факт. 
Робкорові Правдивому. Допис не одержано. Пишіть. Тільки майте на увазі, що коли під дописом не буде після вигаданого прізвища, зазначено дійового прізвища та адреси, то такий допис не розглядатиметься. 
Робкорові тов. Вольному. Допис не піде. Не має громадського значіння. Візьміть на увагу також зазначене в попередній відповіді. 
Службовцям Бобровицької цукроварні. До розслідування прокуратурою листа не буде надруковано.
ДО РОБКОРІВ.
У середу о 5 год. веч. в помешканні редакції відбудеться фотографування робкорів. 
На порядку денному зборів: відчит Бюро робкорів.
Т. т., яких обрано до ювілейної коміс. і коміс. по виданню Хрестоматії, мусять з'явитись до редакції сьогодні о 4 год. — обов'язкова.