ШАХМАТИ
Всесоюзний шахматний з'їзд в Москві. 20 серпня роспочався цей надзвичайний в історії шахматової гри СРСР з'їзд. Біля 250 делегатів зо всіх усюдів СРСР беруть участь в ньому. Після оголошення листа голови Вищої Ради Фізкультури т. Криленко, в якому він вітає з'їзд й висловлює певність в тому, що росповсюдження шахмат серед робітничих мас піде після з'їзду великими кроками, з'їзд переходить до чергової праці що до схеми організації шахматних й шашечних ячеєк в СРСР. В прийнятих на з’їзді резолюціях сказано, що шахматна гра не є тільки штука, але головне їх значіння в піднесенню культурного рівню робітників й селян, й тому з боку Радянської влади мусять бути підтримка всім шахматним робітничим організаціям. Вироблена схема організації шахматних центрів при Губерніальних Радах Фізкультури, детально розглянуто питання що до агітації і пропаганди шахматної гри. Треба гадати що наслідки праці з'їзду відчуватимуться на місцях в найближчий час. 
Після закінчення з'їзду роспочалися турніри. Головний турнір, який викликає найбільше зацікавлення турнір чемпіонат СРСР. В ньому беруть участь 11 маестро й 7 найкращів грачів Союзу. По порядку жребку участники такі: 1. Ненароков (Маестро Москва), 2. Розенталь (Минськ), 3. Романовський (маестро Ленінград). 4. Левенфиш (маестро Ленінград), 5. Вильнер (Одесса), 6. Григорьев (Москва), 7. Созин (Новгород), 8. Смородський (маестро-Тифліс) 9. Богатирчук (маестро Київ), 10. П. Рабинович (маестро-Ленінград), 11. Боголюбов (маестро-Триберг), 12 Берлинський (Москва) , 13. Сергієв (Москва), 14 Фрейман (маестро Ташкент), 15. Ільїн Женевський (Ленінград), 16. А Рабинович (маестро Москва), 17. А. Селезнев (маестро Триберг). 18. Дуз Хотимирський (маестро-Москва). 
В часи турніру найбільше зацікавлення викликає гра Боголюбова, стіл якого оточено величезною кількостю шахматистів. Партії його демонструються одночасово в трьох залях помешкання, де відбувається турнір. Уже пройшли 5 турів турніру — на першому місці ідуть Боголюбов і Романовський - 5, далі Созін – 4 1/2, Левенфиш-4, Богатирчук-3 1/2, Григорьев Ненароков-3, Селезнов, Вильнер, Берлинський, Ільїн-Женевський-2 1/2, Н. Рабинович-2, Дуз - Хотимирський і А. Рабинович-1 1/2, Фрейман- 1, Смородський і Сергієв- 1/2, Розенталь-0. В турнірі городів А. на першому місці йде Н. Сорокин (Київ) далі Готшлоф, Вигодников, Ізмайлов. В инших турнірах результат поки що не виявився.