ЗАСІДАННЯ ПРЕЗИДІІ ГУБВИКОНКОМУ.
УНІФІКАЦІЯ ЗАРПЛАТНІ. 
На засіданні обмірковувалося питання про зарплатню в установах, що знаходяться на місцевому бюджеті. Президія запропонувала комісії но уніфікації зарплатні при Губвіддід Праці встановити однакові розряди для всіх службовців однакової кваліфікації в усіх установах місцевого бюджету. Для Губнаросвіти, Губздоровля. Созабезу, Губміліції та Губсуду Президія визнала необхідним встановити однакову одиницю та сітку; комісії по уніфікації зарплатні доручено визначити, які групи службовців цих установ повинно виділити в окремі категорії. Для всього апарату Губвідділу місцевого господарства та, Міськкомгоспу Президія Губвиконкому вирішила встановити окрему одиницю. Комісії по уніфікації зарплатні доручено перевести ці розпорядження Президії протягом одного тижня.
РОЗГЛЯД ОПЕРАЦІЙНИХ ПЛАНІВ. 
Тов Топаз інформує Президію Губвиконкому про роботу Губплану по розгляду операційних планів Губвідділів та округ. Крім операційних планів Губсуду та Губсозабезу, Губплан уже розглянув операційні плани Губнаросвіти, Губздоровля та Губвідділу місцевого господарства. Плани та бюджети округ теж починають надходити до Губплану. 
Президія Губвиконкому запропонувала всім завідуючим губвідділами, які ще не подали в Губплан операційних планів підлеглих їм установ, в двохденний термін, разом з кошторисами, подати їх. Округам запропоновано подати до Губплану свої операційні плани та бюджети до 10 вересня.
ОКРУЖНІ БЮДЖЕТИ. Тов. Гельдін знайомить президію зі станом складання окружних бюджетів та з тими змінами, які внесено в норми видатків. 
По першому підрахункові окружні бюджети на 1923 - 24 господарсько - операційний рік передбачалося звести з дефіцитом у 1.500.000 карбованців. Але згодом, округи більш детально розглянули свої бюджети, перевели низку необхідних скорочень і в наслідок цього значно зменшили передбачену ними вперше дефіцитність. Умаська та Бердичівська округи зведуть мабуть свої бюджети без дефіциту, по инших округах дефіцит передбачається незначний, і очевидно не перевищить 60 000 карбованців на округу. В значній мірі до зменшення дефіцитности округ спричиниться зниження норм видатків на харчування, опалювання, канцелярські приладдя то-що, яке перевела бюджетна комісія. 
Встановлені нею скорочення дають економії, що-до палива — 113 000 карб., щодо харчування — 186 000 карб, і що-до видатків на канцелярські приладдя — 18.825 карб. 
Тов Гольдін підкреслює, що зазначені зменшення норм перенести необхідно, бо в противному разі прийдеться скорочувати сітку наших установ. 
Після жвавого обговорення пропозицій бюджетної комісії, Президія Губвиконкому визнала необхідним перевести запропоноване бюджетною комісією зменшення норм і встановила ці норми в таких розмірах: норма по опалюванню окружних установ, сільрад, райвиконкомів, шкіл, клубів та музеїв визначено в 20 хунтів дров на грубу в день. Для інтернатних установ — дитячих будинків, діспансерів, лікарень тощо : встановлено підвищену норму в З5 хунтів на грубу в день. Для БУПР‘ів встановлено також підвищену норму — 24 хунти на грубу в день з огляду на те, що ув'язнені знаходяться в БУПР ах цілу добу. По канцелярських видатках встановлено такі норми: для сільрад 15 карб. у рік, для лікарень по 25 коп. в місяць на койку, для міліції по 50 коп. в місяць на кожного міліціонера. По харчовим нормам Окрвиконкомам Президія Губвиконкому надала право знижувати встановлені натуральні норми на 20 відс. для всіх установ за винятком установ Губздоровля.
ХЛІБОЗАГОТОВЧА КАМПАНІЯ. 
За останній тиждень на Київському хлібному - ринкові помічається тенденція до зниження цін на хлібопродукти, що в значній мірі пояснюється впливом правильної політики цін. Для того, щоб це явище продовжувалося далі, Президія Губвиконкому ухвалює не допустити збільшення на Київщині кількости основних хлібозаготовителів. Президія протестує проти рішення Центру, який дозволив МСПО провадити самостійні хлібозаготовки. Президія категорично стверджує постанову про заборону північним організаціям провадити самостійні закупки зернохліба і пропонує цим організаціям провадити заготовки виключно через основних хлібозаготовителів. Президія визнає необхідним вивозити з Київщини хліб, головним чином у переробленому вигляді, що диктується потребою загрузити млини Укрмуту і залишити на Київщині покидьки.