Конгрес англійських тред-юніонів.
Безробіття в Англії, не зважаючи на робітничий уряд, зростає. Проект Дауеса збільшить безробіття.
Ватажок безробітних Ханнінгтон заявив, що в Англії наближаються великі бої. Безробітні боротимуться не тільки за хліб, а й за повалення капіталізму.
Справа безробіття.
ГУЛЛЬ, 1 вересня. На засіданні конгресу англійських тред-юніонів після обіду і вересня виступили представники безробітніх. Генеральний організатор руху безробітніх, член ЦК англійської компартії Ханнінгтон у своїй промові сказав: «Торік на конгресі було постановлено утворити об’єднану раду в справі безробіття, щоб об’єднати діяльність профспілок і безробітніх. Ця рада виробила відому хартію безробітніх, у якій перед урядом було поставлено ряд конкретних вимог. Але потім конгрес відмовився включити в свій склад на правах члена національний комітет безробіття. За останні два роки організація безробітніх мала на меті не тільки поліпшувати становище безробітніх, але й була міцною зброєю англійського профруху в конфліктах між окремими секціями профруху й підприємцями. Ми знаємо, — каже далі Ханнінгтон, що хазяї використали злидні безробітніх проти робітників, що працюють у підприємствах. Ми пробували позбавити експлоататорів цього засобу. За останні два роки не було ні одного великого страйку, де б безробітні не боролись спільно з спілкою. Багато делегатів конгресу визнали, що треба переглянути погляд на рух безробітніх. Самої хартії безробітніх, не дивлячись на всі її позитивні риси, не досить. Її треба перевести в життя. Треба виробити систему, за якою членів організації безробітніх приймалось би до спілок без вступного внеску. Безробіття збільшується, не зважаючи на те, що в нас є робітничий уряд. Рік перед цим депутація безробітніх розмовляла з тодішнім прем’єром Бонар Лоу; Він заявив: «Ми мусимо мати на увазі, що всяке поліпшення, для безробітніх можливе тільки в рамках теперішньої системи. «Тепер ми починаємо переконуватись, що робітничий уряд недалеко втік від уряду Бонар Лоу. Прихід до влади робітничого уряду викликав у безробітніх сподівання, але скоро вони мусили дуже розчаруватись. Проект Дауеса спричинився до серйозної тривоги серед безробітніх. Разом з гірняками, ми переконані, що проект Дауеса збільшить безробіття. І на обов’язкові конгресу є вдатись до безробітніх з закликом почати агітацію проти плану Дауеса, не зважаючи на те, що в нас є робітничий уряд. Ми мусимо боротися з капіталізмом, не зважаючи на те, хто керує його справами — консервативний, ліберальний чи робітничий уряд, 10- ти годинний робочий день у Німеччині, що запроваджує там міжнародній капітал, подешевшить німецькі вироби, а це в свою чергу спричиниться до походу проти рівню життя англійських робітників. В Англії наближаються великі бої, і зорганізовані безробітні завжди готові боротися разом з вами. Я сподіваюсь, що конгрес удасться до безробітніх із закликом боротись не тільки за хліб, але й за те, щоб повалити капіталізм».
Увага комуністів до Індії
На промову Ханнінгтона конгрес відповів бурхливими оплесками. Голова від імені конгресу дякував Ханнінгтонові. Далі один з делегатів звернув увагу конгресу на переслідування комуністів в Індії. На запитання, чи має уряд звільнити ув’язнених індійських комуністів, голова Персель відповів, що конгрес не звертався з такою справою до уряду, бо такі питання ставлено в палаті громад і тоді, як рада одвідувала міністра в справах Індії Олів’єра.
Запропонування резолюції
ГУЛЛЬ, 1 вересня. Далі, під час дебатів на засіданні 1 вересня, Гікс; від імени Генеральної ради запропонував резолюцію такого змісту: «Окремі спілки повинні інформувати Генеральну раду про всі справи, що виникають між спілками й підприємцями або між двома спілками, особливо коли справа торкається великої кількости робітників. Без особливого прохання спілок, Генеральна рада не повинна втручатися в конфлікти, як є змога розвязати їх звичайним способом. На випадок розриву переговорів, Рада може з власної ініціативи скликати представників спілок на нараду й ужити свого впливу, щоб справедливо ліквідувати конфлікт. Коли спілки відмовляться від порад і допомоги Генеральної ради, вона мусить повідомити про це конгрес. У разі, коли рада погодиться на допомогу Генеральної ради, а підприємці примушуватимуть до страйку чи локауту, рада повинна вжити заходів, щоб зорганізувати всяку моральну й матеріальну підтримку спілці.
Боронячи свою резолюцію, Гікс закликав конгрес не перешкоджати зростові національного руху, дати потрібну йому централізовану владу, що могла б централізованими силами боротися проти підприємців. Секретар федерації гірняків також підтримував резолюцію, зазначивши, що одна по одній спілки зазнають поразок, виступаючи ізольовано. На думку, Кука, настав час узяти на увагу досвід минулого й утворити єдиний фронт. Резолюцію ухвалила більшість З,5 мільйонів голосів проти 260 тисяч.
Резолюція лівого крила.
Резолюції лівого крила про безпосереднє представництво ради тред-юніонів на конгресі й приєднання раціональної організації безробітніх до конгресу тред – юніонів було відкинуто. Жваві дискусії виникли сприводу резолюції, в якій пропоновано утворити при генеральній раді виробничі групи, що до них мусять уходити принаймні по одному робітникові від станка. Резолюцію запропонувала спілка машинобудівельників. Промовці, боронячи резолюцію, зазначали, що теперішні урядові особи відірвані від виробництва й членських мас своїх спілок. Велике хвилювання викликала заява одного делегата про те, що старі керовники провадили велику роботу у минулому, але не тепер. 
Резолюцію було відкинуто. У звязку з теперішнім страйком на лондонському ринкові в Ковенгадені конгрес ухвалив резолюцію, де зазначається, що він підтверджує право кожної спілки підтримувати иншу спілку безпосередніми діями чи моральною підтримкою у всякому конфлікті.
Прибуття делегації ВЦРПС
ГУЛЛЬ, 1 вересня. Сьогодні пополудні до Гуллю прибула делегація ВЦРПС. Делегацію зустрів на вокзалі Гікс, вітаючи її від імени Генеральної ради конгресу. Делегація вперше одвідає конгрес, завтра вранці.
Демонстрація компартії.
ГУЛЛЬ, 1 вересня. Увечері компартія організувала в Гуллі демонстрацію, де виступали з промовами Гаррі Політ, Кемпбель і Том Манн. В аудиторії були де-які делегати конгресу. 