Повстанський рух у Бесарабії
БОІ В ПІВДЕННІЙ БЕСАРАБІІ.
ВІДЕНЬ, 24-ІХ. Заколоти селянства у південній Бесарабії мають надзвичайно серйозний характер. В місцевостях Тарабунар і Вільков були кровопролитні бої. В боях забито до 500 чоловіка. Заколоти відбуваються в місцевостях Оарау і Сарвіні. 4 містечка зовсім зруйновано. Бої були в найдальших од СРСР місцевостях південної Бесарабії. 
АРЕШТИ ТА БРЕХЛИВІ ПОВІДОМЛЕННЯ РУМУНСЬКОГО УРЯДУ.
ВІДЕНЬ, 25-IX. Румунський уряд брехливими провокаційними повідомленнями намагається вменшити вражіння, що склалося в наслідок заколотів у Бесарабії. Як каже офіційне повідомлення, під час заколотів у південній Бесарабії заарештовано понад 50 чоловіка, яких перевозиться до Кишиневу, щоб віддати до військового суду. Повідомлення запевняє, що ніби-то в заарештованих знайдено план підготувати загальне повстання в Бесарабії. У бесарабських місцевостях, що їх заселюють росіяни, українці й мадяри ніби то мало бути утворено військово-революційні комітети. Арешти тривають. Видано наказ, що населення зобов'язане допомагати румунському військові, бо в противному разі, як і при підтримці повстанців, винуватих віддаватиметься до військово-польового суду.