На культурному фронті
ГЕТЬ НЕПИСЬМЕННІСТЬ. 
(Гол. майстерні Домбаля).
Робота по ліквідації неписьменности в наших майстернях провадиться з великою інтенсивністю. 
З самого початку ліквідації неписьменности робітники подали гасло: „До 7-ої річниці Жовтневої Революції ні одного неписьменного в майстернях". 
За місяць роботи ми вже досягли того, що з 11 неписьменних залишилось тільки 2-оє. 
Всю цю працю проводять у нас студенти — практиканти. 
На останнім засіданні (17-ІХ б. р.) — Культкомісії, Педагогичної ради та неписьменних було зорганізовано осередок „Геть Неписьменність". 
Не можна обминути те, що ліквідатори неписьменности в процесі своєї праці, так зацікавили нею „молодих" учнів, що вони з радістю вступили до цього осередку. 
Гасло: „До 7-ої річниці Жовтневої Революції ні одного неписьменного в майстернях — ми виконали. 
До цієї річниці Жовтня в робітничу сім'ю прибудуть останніх 11 товаришів, котрі без чужої допомоги зуміють самі писать та читати те, що їм потрібно, та що їх цікавить.
ПРИЙОМ РОБІТНИКІВ ДО КОНСЕРВАТОРІІ.
Кілька днів тому назад в газетах було оповіщено про те, що в найближчому часі почнеться прийом робітників виробничих спілок у клас народніх струментів при музичному технікумові Консерваторії. 
У нас на виробництві є багато робітників, які дуже цікавляться музикою і з охотою вступили б до Консерваторії, але можливо, що надруковане дрібним шріфтом, на останній сторінці оповіщення про прийом до Консерваторії, робітник міг просто не прочитати і таким чином він позбавляється змоги задовольнити свій потяг до музики. 
Отже в цій справі на допомогу робітникам мусять прийти культвідділи профспілок. В найкоротший час (поспішити треба тому, що заняття в класі народніх струментів починаються вже з 1 жовтня), вони повинні перевести кампанію по відповідних підприємствах, виловити всіх робітників, які мають бажання вчитися музики і дати їм до Консерваторі командировки по - за розкладкою. 
Ми висловлюємо певність, що культвідділи підуть назустріч, може ще недосить накресленому й виявленому, але великому бажанню робітників учитися музичного мистецтва. Разом з тим, буде виконано і політичне завдання - оробітничення Консерваторії.
ПІСЛЯ ВІДПОЧИНКУ ДО ПРАЦІ.
Вчора Деміївська робітнича околиця святкувала свято відкриття зімнього клубу, того культурного осередку, куди так прагне трудяща маса. 
Треба підкреслити, що літній садок, в якому провадилась, як культурна так і виховавча праця, через де які умови, не був цілком використаний. Перше за все в кінці травня почали будувати літній театр, а по друге, цей театр, дякуючи тому, що несвоєчасно був ізольований від загальної площі колишнього Ярошінського садку, був спільним не тільки для робітників, а навіть туди заходила невихована неповська та вулишня маса. 
Але наприкінці літнього сезону цю хибу виправили: літній театр відповідав своєму призначенню, він був обнесений великим забором. Тільки вересень припинив працю цього культурного осередку. 
В той же час невпинно йшла робота по відремонтуванню зімнього районного клубу. 
Зараз, після ремонту, клуб неможна впізнати: скрізь видно господарчий догляд, кімнати клубу побілені, підлога пофарбована, де-які кімнати перероблено. 
Відчиняти клуб прийшла вся робітнича околиця. Ціла низка представників від підприємств та профорганізацій вітали робітництво. Після урочистого засідання відбувся концерт. 
Тепер від слова до діла. Вся робітнича околиця як один чоловік повинна бути членами клубу зі своєю родиною. Ось гасло дня. Там ми доповнимо свої робітничі знання і свою культурну свідомість підвищимо.