П'ЯТИРІЧНИЙ ЮВИЛЕЙ ПРОФСПІЛКИ "РОБІТОС"
Учора ввечері в актовій залі ВІНО відбулося ювилейне свято робітників освіти району Січневого Повстання з приводу п’ятилітнього існування спілки «Робос». Присутніх була така сила, що величезна заля ВІНО не змогла всіх вмістити. 
Свято мало урочистий вигляд. Гасла, плаката, прапори, яскраво говорили про останній третій фронт боротьби за світле майбутнє. Свято було не вузьким професійним святом — святом спілки в ньому відчувалася жвава участь радянського організованого суспільства. 
Збори починаються тисчеголосим Інтернаціоналом. Привітання від підшефної Червоної Армії, Комнезамам професійних організацій і юній ленінців, зустрічаються дружніми гучними оплесками. Особливий ентузіазм викликав виступ десятилітнього юного ленінця тов. Шнайдермана, який з великим захопленням вітав армію робітників червоної школи. 
В промові докладчика т. Кушніра ясно світиться думка, що у радянської суспільности і освітян спільні вимоги, єдина мета культурно перебороти і знищити тяжкі споконвічні наслідки минулого. Що спілка «Робос» виходить з боїв на своєму фронті чим далі все більш організованою, міцною і досконалою про це яскраво довів другий докладчик тов. Гермайзе. В усіх виступах була тверда бадьорість, упевненість, що перемога на культурно - ідеологичному фронті за нами. 
Після докладів з спогадами про діяльність профспілки на Київщині виступили т.т. Трескін, Шаманський, Дорошкевич та Драгоманов, який з’окрема зупинився на освітленню завдань секцій робітників преси в профспілці «Робос». 
Зборами було надіслано привітальні телеграми Профінтерну, ЦК спілки; і ЦК КП(б)У. Після закінчення офіційної частини відбувся концерт силами ансамблю «Думки».