Німецька буденщина.
І. ПАН ЛЯЙНЕРТ, СОЦІЯЛ-ДЕМО-КРАТ.
Німецька буденщина, де поки що — соціял - демократія. Щоб ні трапилося — особливо щось пахуче, то обов'язково чи спереду чи ззаду, а десь тирчить соціал-демократ. 
Найцікавішою подією дня є історія з паном Ляйнертом. 
Хто такий пан Ляйнерт? 
Під час війни німецьке генеральство для піднесення патріотизму німецького трудящого народу випустило роскішного плаката з написом: „Кайзер Вільгельм і його полководці". На плакаті великий портрет Вільгельма, а навкруги нього обличчя „його полководців”. Переписую звідти прізвища, рядок за рядком. 
Фон-Клук, фон-Бюлов, кронпринц Рупрехт, кронпринц Вільгельм, Шайдеман, фон-Герінзеп, фон-Емміх, др. Давид; Еберт, кайзер Вільгельм, фон-Гінденбург, фон-Штайн, фон-Тірпіц, принц Гайнрих, Вельс, фон-Газелєр, Носке, фон-Айнем, фон-Мамензен, фон - Людендорф, фон-Фалькенгайм, Герман Мюллер. 
Отже: 1 кайзер, 3 принци, 12 генералів і 6 соціял-демократів. Вільгельмові один соціял-демократ був, як бачите, вартий двох генералів. І це не жарт, бо ж Вільгельм і справді воював не стільки своїми дурними генералами, скільки розумними Ебертами та Вельсами. Не його вина, що російський пролетаріят підклав йому свиню, спонукнувши німецьке робітництво на час вийти в послуху Вельсові й Ебертові та необережно скинути монархію. Адже Шайдеман уже в червні 1922 року на зборах у Фрідріхсгайні (Берлін) заявив: 
„Поголоска, ніби соціял-демократія хотіла листопадової революції, чи підготовляла її, — це смішна безглузда агітаційна брехня наших противників". 
Але ми трохи ухилилися від справи пана товариша Ляйнерта. Серед вгаданих вище шости соціял - демократів, що один з них — Еберт — навіть заступив Вільгельма на посаді завідателя ділами комітету загальних справ німецької буржуазії, серед цих шоста вільгельмових полководців пана Ляйнерта не було. Але це зовсім не значить, що пан Ляйнерт — звичайній собі соціял-демократ рядовик. Ні, пан Ляйнерт — один з чільних ватажків соціял - демократії. Читачі мабуть пам'ятають це прізвище з телеграм. Влітку пруська поліція, завзявшись будь-що-будь знайти в комуністів холерні баціли, пішла до президентів германського райхстагу — дойчнаціоналє — і пруського ландтагу — соціал-демократа — за дозволом вчинити негайний трус у помешканнях комуністичних фракцій райхстагу і ландтагу. Ніхто б не міг і думати, що президенти дозволять це політичне халуйство, цілком аналогічне наскокові 3-го травня на берлінське торговельне представництво. Однак же і дойчнаціоналє і соціял-демократ обидва радо дозволили. І от цей соціял - демократ був і є нашим паном Лайнертом.
Президент пруського ландтагу це в перекладі на пролетарську мову як тов. Калінін у РСФРР. Звичайно, на таку посаду якогось Геноссе Шульца з якоїсь броварні не посадиш: тут потрібний відповідальний, витревалий, авторитетний ватажок, справжній репрезентант духу й лиця партії. Очевидно, на всю Прусію кращого як Ляйнерт — соціял - демократа не знайшлося. 
Очевидно також, що таких видатних членів партії, як Ляйнерт, не дуже багато, бо крім президентського крісла в ландтагу пан Ляйнерт має посаду також обербургмайстра міста Гановера, сатрапа «блютгунда» , (крівавого пса) Носке. 
От і було все, богові дякувати, тихо й мирно. Аж ось спало на думку німецькій буржуазії, ніби соціал - демократи вже своє відзвонили і що тому час їм із дзвіниці геть. Почалося випихання соціял-демократів. Спочатку з уряду, а далі з усякого роду державних посад. Поки це випихання під гаслом скорочення числа службовців — зачіпало тільки соціял - демократичну дрібноту (про комуністів уже й Марина говорила), то соціял - демократичні ватажки цього навіть немов би й не помічали. Але буржуазія не задовольнилася дрібнотою, а завзялася „скорочувати" й товстих риб, самих ватажків. Натурально, що тут соціял - демократичний центр розсердився вже не на жарт — діло дійшло навіть до доволі галасливої (бо на словах) опозиції проектові заведення мита на закордонний хліб. 
Найвидатнішими жертвами буржуазного наступу мали стати обербургмайстер Каселя Шайдеман і обербургмайстер Гановера — наш пан Ляйнерт. 
Магістрати обох міст ухвалили запропонувати Шайдеманові й Ляйнертові, щоб вони, з огляду на свою непрацездатність, забиралися геть. Почалася тяганина, бо усунути соціял - демократа обербургмайстра в соціял - демократнчній Прусії не так уже й легко. Як ця тяганина закінчиться з Шайдеманом — не знати, а от Ляйнерт ось уже тиждень стоїть у центрі уваги всієї Німеччини. 
Нещодавно, не довго думаючи, він підписав з буржуазним блоком Гановера угоду такого сорту, що він таки піде собі геть, натомісць магістрат зобов'язався платити йому довічну пенсію в розмірі його утримання — 22 тисячи марок річно, біля 11 тисяч золотих карбованців на наші гроші. 
На ту біду прочули про цю угоду оті кляті комуністи і вийшов велетенський скандал. Гановерська соціял - демократична фракція міської ради висловила Ляйнертові гостру догану, а „Форвертс", хоч і силкувався якось оборонити Ляйнерта, процитувавши повідомлення гоноверської „Фольксвілле", що своїм відходом Ляйнерт бажав внести нарешті спокій у міське самоврядування, все же мусив визнати, що справа Ляйнерта лишиться для партії „доволі прикрою”.
Минув тиждень. „Прикрість” не забувалася. Комуністи внесли в ландтаг пропозицію про скинуття Ляйнерта з посади президента. Чи пощастило б комуністам досягти цього, чи ні — це ще питання, але картина соціял-демократа, шо з рук буржуазії бере довічного одступного річно 22 тисячі марок робітничих грошей (робітничих, бо комунальних, бо в Німеччині податки як відомо платять фактично тільки робітники) за зречення посади, куди його настановлено робітничою (!) партією для оборони інтересів , робітництва, ця картина була, очевидно, не з таких, щоб її варто було виволікати на очі ще ширшого загалу в дебатах ландтагу. 
І от, нарешті, Ляйнерт обізвався. 
Комуністи, зрозуміла річ — брехуни. Підписуючи угоду Ляйнерт, мовляв, знав напевне, що міністерство внутрішніх справ не затвердить її, як незаконну; тим часом у тексті цієї угоди Ляйнерт здобувая цінного документа, звідки видно, що буржуазія міста Гоновера здатна викинуть значну суму з міських фінансів, аби лишень спекатися робітничого ока в комунальнім господарстві. 
Ляйнерт спізнився зі своїм спростованням. Крім „Форвертса” ніхто йому не вірить. „Форвертс“ тріумфує — честь Ляйнерта й партії врятовано, але... на кожного мудрія вистачає й роззявства: в телячому захопленні „Форвертс”, пояснюючи довгу мовчанку Ляйнерта, пробріхується. Ляйнерт, мовляв, підписавши угоду, зразу ж поїхав у Гляйвіц на з'їзд міст, а нікому з партійних товаришів секрету свого не сказав. От і вийшло прикре непорозуміння. 
Тим часом „Роте Фане” справедливо дивується: 
„Ляйнерт хотів, мовляв, довести що буржуазія готова навіть купувати соціял-демократів. В наш час, коли соціял-демократів куповано вже безліч разів, це доказ цілком зайвий. І по-друге: абсолютно нікому не ясно, яким чином цей щасливий доказ міг би прислужитися тому, щоб Ляйнерт зміцнів на своїй посаді обербургмайстра надалі”. 
„Роте Фане” приходить кінець - кінцем до висновку, що Ляйнерт таки й справді хотів „куснути сала" у буржуазного блоку. Шкода лишень, що співробітник „Роте Фане" при цій нагоді не зазирнув у книжечку „10 років соціял-демократії”.Там на стор. 19 стоїть такий афоризм Ляйнерта: 
„Розуміється, господарські приєднання-це теж анексії; але де ж стоїть у нашій програмі, що анектувати не дозволяється?" 
Хто доведе, що Ляйнерт, підписуючи угоду, не думав (за трафаретом): 
„Звичайно, довічна пенсія за передачу посади буржуям — це хабар; але де ж стоїть у нашій програмі, що хабарі брати не дозволяється?"
Сьогодні, на другий день після того, як написано цю статтю, справа Ляйнерта повернулася знову иншим боком. Ляйнерт надіслав магістратові Ганофера листа, де повідомляє, що він підпис свій з угоди знимає. Мотив: „він мусить цим способом відповісти на безліч закидів, що йому зроблено відносно грошевого боку справи з пенсією. Тут гроші грали для нього найостаннішу ролю‘‘. 
Значить - все ж грали, і перша версія Ляйнерта — не що инше, як нездала брехня. 
А незбитою правдою як було, так і лишається: 
В пруському ландтазі 50000 марок; в ганоферському магістраті 22000 марок. 
Добре живеться соціял - демократам у Німеччині! 
Надійшла звістка і про Шайдемана. Тут діло йде розумніше, на зміну своєї попередньої ухвали, Касельський магістрат пропонує нині Шайдеманові на неозначений час відпустку. Розуміється, що утримання Шайдеман одержуватиме однаково, і ніби був і на посаді. І незаконної угоди не підписуватиме ніякої. 
Дійсно! „Прикре", таки доволі „прикре" видовисько являють собою ватажки німецької соціял-демократії. Хоча ж, по щирості, хиба соціял - демократи тільки в німців такі? Бачили ми цієї породи досить. Скрізь гарна. 
(Далі буде). 