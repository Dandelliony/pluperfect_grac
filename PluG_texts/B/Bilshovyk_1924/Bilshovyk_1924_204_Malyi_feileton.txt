Малий фейлєтон
"СПРАВОЗДАННЯ"
„Стурбований зізнаннями Савінкова про до омогу контрреволюції з боку Чехо-Словаччини, президент Масарик заявляє, що Савінков жадних грошей від нього не одержував, але „можливо, що допомогу Савінкову було дано секретарем чехословацької національної ради Клецандо, що вмер, не здавши справоздання про витрачені суми”
Коли президент Масарик почув від свого завканца про смерть секретаря національної ради Клецандо, він сумно хитнув головою й шаблоново-траурним тоном додав: 
-	Ну, вмер і царство йому небесне! Чи то так, «республіка небесна»! Хороший був хлопець... 
Але раптом схопився й несподівано загримав: 
-	„Як то — „вмер"? Та в нього ж на руках величезні гроші. Чи ж склав він перед смертю хоч справоздання? Покликати нотаря! Оголосили заповіта Клецандо! Ач, який халамидник, посмів умерти! Де той піп, що його сповідав перед смертю? Дізнайтесь, чи не зумів він випитати в Клецандо справоздання у витраті грошей?.." 
Але всі заходи були даремні й другого дня начканц доклав Масарикові, що „Клецандо складе справоздання лише богові”! 
-	„Якому там у біса богові? — лютував Масарик, не верзіть ка - зна що, Я сам, би ж це знаєте, що - дня богові молюся „о здравії раба-божія Макдональда”, та „о перемозі Ліги Націй”, та ,,об одолєнії більшовика супостата"... Але ж не можу богові довірити такі важливі грошові справи! Хто оборонятиме бюджет у парламенті: бог чи я? Хто відповідатиме за борги Антанті? Теж „бог”!? Сьогодні ж оголосіть накази, щоб ніхто не смів умірати, не одержавши з бухгалтерії справки, що за ним авансів, боргів та підвідчитних сум немає! 
А з Клецандо — це форменний скандал! Доведеться залишити цю справу. Може, майбутнє щось вияснить... 
А вдову його позбавити пенсії!..“ 
-	„Це неможливо, пане Масарику — відповів начканц. — Ми не одержали справоздання, отже не знаємо, чи він щось вкрав... А може ж він усі гроші чесно витратив на державні потреби? Ви ж знаєте демократичне правило; „як не впійманий, то й не злодій!”
Минуло кілька років. 
Наркомфін СРСР, вияснивши по архівах розмір колишнього „золотого запасу Росії”, оголосив статистичні дані. 
-	„Ось воно, — сказав Масарик своєму начканцеві, — „починається”! Це ж той золотий запас, що його загарбали наші чехословацькі загони підчас втечі на Сибір. Запишіть цю суму за Клецандо, це ж він нею розпоряджався. 
-	„Але ж, пане Масарику, там же ще був Колчак. Зони вдвох „працювали” біля цих грошей...” 
-	„Ну, гаразд, розділить усю суму на двоє! Добре, що хоч „прибуток" вияснено!"
Коли Савінков на суді признався, скільки грошей одержав він від Антанти, за свою „роботу", Масарик оголосив спростовання, що ніби-то „про чеські гроші Савінков бреше”. Але про се Масарик був чомусь дуже задоволений свідченнями Савінкова. 
-	„Це ж мало не чвертина усієї підвідчитної суми Клецандо, — пояснив він свою радість завканцові. - Негайно запишіть її у „видатки". Незабаром ми матимем усе «справоздання» Клецандо.
І „чесний господар” Чехословацької Республіки солодко посміхнувся...
Дні минали... Багацько бандитів великих та малих попали до рук радянської влади й „склали своє справоздання перед робітниче - селянським судом... Нарешті, вже й Петлюру було спіймано в той час, як він перейшов український кордон з новою бандою польських жандармів. На суді Петлюра признався, ще й він одержував гроші від Французького, Польського, Румунського, Чехословацького й инших урядів „на визволення України з більшовицького ярма”... 
Масарик записував усі ці суми до „рахунку Клецандо". 
-	„Підрахуйте! Чи не всі вже?- звелів він, нарешті. 
-	„Дві третини цієї суми вже виправдано”, доклав йому начканц. А ще багато за Клецандо"... 
-	3наю, — відповів Масарик, лишаються ще ті гроші, що витрачали на боротьбу з більшовизмом у себе і Чехо-Словаччині... В цій сумі я складу відчит лише богові! 
А нишком про себе подумав: «Коли б тільки не довелося складати цього останнього справоздання перед робітничо-селянським трибуном Радянської Чехо-Словаччини...