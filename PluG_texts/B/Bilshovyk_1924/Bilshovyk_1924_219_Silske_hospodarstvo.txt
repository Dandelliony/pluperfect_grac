Сільське господарство
ПРО ДОБІРНЕ НАСІННЯ.
Всім відомо, що наше сільське господарство вживає насіння низких гатунків, непристосоване до кліматичних та грунтових умов кожної місцевости. Цілком зрозуміло, що таке насіння не може дати гарного врожаю і часто гине від ріжних кліматичних явищ, зокрема від посухи. 
Всеукраїнське товариство насінництва роспочало роботу по пристосованцю насіння до умов ріжних природньо-історичних районів України. Цю роботу переводиться в погодженні з дослідами проф. Махова що до поділу України на природньо історичні райони, при чому в основу поділу кладеться дані барометричного максимума та січневої середньої температури — 6°, які ділять Україну на чотирі головних природніх райони. 
Росподіл культурних та сортових рослин на Україні ведеться товариством відповідно до цих встановлених районів. Зокрема, товариство розробило схему розміщення по Україні основних типів озимої пшениці, і за схемою передбачається постачати кожному окремому районові відповідний властивий для нього тип пшениці. Це дасть можливість утворити великі райони продукції однотипового зерна. І вже тепер, коли вимагається насіння для окремих районів, товариство задовольняє вимоги тим сортом (типом) пшениці, шо він найбільше підходить до природніх умов цього району. 
Одночасно така робота провадиться для ярої пшениці, кукурузи, ячменю, вівса та инш. В цій роботі товариство намагається встановити географію сортів сільсько-господарських рослин.
Другим завданням товариства є відшукати в межах та поза межами України кормових рослин спеціяльно для посушливих районів. З цього приводу ведеться листування з Америкою та налагоджуються звязки з иншими країнами, де можна буде одержати насіння кормових трав. 
Щоб поліпшити насінньовий матеріал товариство розвиває роботу по очистці зерна, організуючи зерноочистці пункти. Вже закінчується організація базисних складів у Харкові, Київі, Одесі та Катеринославі, які буде забезпечено зерноочистними машинами. Одержані машини вже розсилаються на місця, де одночасно з устаткуванням машин зерноочистні пункти пристосовуються під насінньові склади. 
В справі протравлювання зерна переводяться досліди що до вживання ріжних засобів протравлювання, одержаних з Німеччини (ртутних препаратів). Катеринославська досвідна станція розроблює можливости сухого протравлювання зерна. 
Товариство протягом біжучого року протравило біля 80 тис пудів селянського зерна. 
Весь озимий матеріял плантацій товариства (80 тис. пудів), а також 250 тис. пудів випробованого насіння, закупленого товариством, вже цілком росподілено серед населення. 
В найближчому часі товариство має одержати від своїх плантаторів до 180 тис. пудів ярового посівного матеріялу. 
Підсумки роботи товариства, а також дальші перспективи доводять, що ця робота є дуже корисною в загальному плані боротьби за розвиток сільського господарства.