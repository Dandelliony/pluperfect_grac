ДОСТРОЧНЕ ЗВІЛЬНЕННЯ В'ЯЗНІВ.
В суботу 13-го вересня відбулось дострочне звільнення вязнів з тюрем. 
Звільнення мало урочистий характер. Губсуд в складі голови суда тов. Миронова, членів Гендельсмана, Журавського і прокурора тов. Галаніна, прибули в Бупр ч. 1. де в клубі зібрались вязні, справи яких повинно було розглянути для дострочного звільнення їх. 
Таких вязнів було 64.
Вони були засуджені головним чином за бандитизм. Серед них є декілька політичних злочинців (петлюрівців). 
Соціальний стан злочинців — робітники і селяне. Серед них більш всього зовсім молодих хлопців. 
Губсуд розглядав справи їх прилюдно. Вязні давали свої пояснення на запитання членів суду. 
Підставою для дострочного звільнення були, крім соціяльного стану вязнів — склад злочинства, поведінка за часи увязнення і на роботах. За часи перебування в Бупрі вязні працювали в ріжних майстернях і кожний з них набував спеціяльного навику. 
Свідчення про поведінку вязнів давав завідуючий Бупром і голова росподілкому ( росподіл вязнів на роботи). 
З 64 вязнів, справи яких було розглянуто постановлено дострочно звільнили 44 вязні, звільнити від суворої ізоляції — 8- 12 вязням в дострочному звільненні відмовлено. 
Після закінчення розгляду справ голова Губсуду звернувся до дострочно-звільнених вязнів і пропонував їм вступити на трудовий шлях, щоб чесною працею спокутувати свою вину перед робітниками й селянами. 
Всі досрочно-звільнені вязні дали щиру обіцянку вернутись до чесного трудового життя. 
Сьогодні після оформлення всіх справ вязні будуть звільнені.