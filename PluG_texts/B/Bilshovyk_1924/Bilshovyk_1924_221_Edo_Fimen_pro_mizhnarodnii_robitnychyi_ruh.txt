Едо Фімен про міжнародній робітничий рух.
МОСКВА, 27-ІХ. В будинкові союзів Едо Фімен, у великій авдиторії пролетарського студентства прочитав доклад про найближчі перспективи міжнароднього робітничого руху. 
Робітничий рух у Європі, як каже Фімен, переживає переходну добу. Після всесвітньої війни почалась енергійна підготовка до нової війни. У багатьох країнах панує реакція. Таке політичне становище європейських країн. Не краще й економичне: 8-ми-годинний рабочий день існує на папері, в той час, як в СРСР зарплатня збільшується, в західній Європі вона зменшується. Для енергійнішої експлоатації робітників, буржуазія організовує найсильніші народні об'єднання — трести й концерни. Найкращим прикладом брехливости буржуазії є запевнення ніби — репарації мають на меті відновити зруйновані війною місцевости.
ПРО ПЛАН ДАУЕСА. 
План Дауеса має виключити Німеччину, як конкурента капіталістичного світу і остаточно поневолити німецький пролетаріят, і цим вплинути і на пролетаріят инших країн. Де ж вихід? Фімен не згожується з тими товаришами його по Інтернаціоналу, що бачуть врятування в робітничих урядах і в пацифистських прагненнях „демократичних" урядів. Робітничі уряди — лаштунки, що поза ними буржуазія робитиме те, що їй треба. За демократичними лаштунками буржуазія ховає свої дійсні наміри. Капітал переживає останні часи, але він сильний тим, що його організовано у міжнародньому масштабові. Робітнича ж класа у міжнародньому масштабові ще не об'єднана і капітал розбиває її по одиначці.
ЗА ЄДНІСТЬ ПРОФРУХУ.
Нам потрібний єдиний сильний Інтернаціонал, потрібно досягти єдности профруху. Єдиний Інтернаціонал пролетаріяту повинно збудувати на грунті революійної й класової боротьби. 
Останній конгрес Профінтерну ясно певно висловився в цій справі. В Амстердамському Інтернаціоналі все чутнішими були голоси, що єдність потрібна, що без неї робітничий рух чекають нові поразки, 
Коли єдність здійсниться, коли утворяться головні передумови для боротьба з капіталом, утворяться сполучені штати Європи з вільних пролетарських республік, де робітнича класа здійснить соціялізм і комунізм. Коли доклад тов. Фімена скінчився, його засипали записками студенти, що запитували його в головних справах його докладу.