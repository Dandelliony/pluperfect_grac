КИІВСЬКА ОКРУЖНА НАРАДА ПРО ПРАЦЮ СЕРЕД ЖІНОК.
14 вересня відбулась перша в Київській окрузі нарада робітників Жінвідділу. Зібралось 15 представниць з місць. На порядку денному: 1) Доклад про Губнараду Жінвідділу. 2) Доклади з місць. 3) Наслідки і перспективи праці поміж селянок і робітниць у Київській окрузі. 4) Перевибори делегаток і багато инших біжучих справ. З докладом про Губнараду виступає від Губжінвідділу тов. Карпинська. У своїй промові вона спиняється на головних моментах праці Жінвідділу. 
З докладом про працю в Боришполі виступає організаторка тов. Риз. За останні З місяці відбулося 10 делегатських зборів. Всіх делегаток 84 чоловіка, відвідують 90 відс. Три селянки з поміж делегаток подають заяви до партії і не менше 20 чоловік одвідують всі збори комосередку і ЛКСМУ. Проведено 1 районну нараду з членами президії КНС і членами Сельрад. Починається праця з молочницями, що об'єднані навколо молочної кооперації. До нових перевиборів делегаток буде 100 чоловік. 
Другий доклад робить тов. Чистик з Бучі. Вона колопартійна сільська учителька, що провадить працю під керовництвом райпаркому. Праця провадиться на торфорозробках. Працює там 118 робітниць, поміж них 45 делегаток. Праця провадилась у 3-х напрямках: профлінії, жінпраці і культпраці. 
Все літо працювала школа ліквідації неписьменности, хоч робітниці її мало відвідували, бо дуже стомлювались через велику норму розробки торфу. Проведено 34 делегатських зборів, розглянуто 120 оправ. 
Працю докладчиць нарада визнала задовольняючою. Ухвалено багато практичних постанов. 
З докладом про наслідки й перспективи праці на Окрузі виступає зав. Жінвідділом. Вона підкреслює значно сприятливіший грунт у цьому році для систематичної праці на делзборах, ніж торік. Парком зазначив 24 пункти, де спочатку перевиборів працюватимуть делегатські збори, з них у 5 селах буде до 100 делегаток. Парторганізації на місцях уже звернули увагу на важливість праці поміж селянок, але дуже обмежена кількість робітників, а особливо жінок — комуністок, (на окрузі їх всього 20) не дозволяє розвинути працю по всій окрузі. З 19-ти районів праця провадиться в 16 ти. Докладчиця спинилася на праці делегатських вборів, на звязку жінпраці з усією партроботою на селі, на висуненні селянок до виборчих органів. 25 відс у Сельрадах повинно бути селянок — і ні на одну менше, каже докладчиця про майбутні перевибори рад. 
Під час перевиборів до КВД до кожного комітету треба превести незаможниць. 
Доклад викликав жвавий обмін думками. Для провадження систематичної праці ухвалено кілька практичних засобів. 
Доклад про перевибори делегаток робить тов. Янсон. Делегатські збори організуються тільки на місцях, де є комосередки. Делегатські збори повинні складатися з 20 - 100 чоловік. 
Працю з делегатками провадити за планом, надісланим з Губжінвідділу. Кампанію перевиборів почати з 1-го жовтня і за 2 тижні скінчити. 
Між біжучими справами розглянуто справу про передплату на часопис „Селянка". Передплату її вирішено довести до 400-х примірників. Розглянуто справу про кореспонденток — по 2 від кожних делегатських зборів, про «Куток Селянки» при сельбудах і хатах-читальнях. 
О 12-ій годині ночі нарада закривається.