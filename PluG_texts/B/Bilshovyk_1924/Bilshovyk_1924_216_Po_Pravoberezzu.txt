По Правобережжю
ПРО АНТОНІВСЬКЕ "ЧУДО".
Торік по всьому Поділлю, а особливо на його прикордонних місцях — прокотилася хвиля всяких чудес. Всі ці «оновлення» образів, бань на церквах, появлення «святих» у колодязях, кровоточиві хрести і т. ин. релігійні обурення фабрикувалися всі на один зразок. Туди, де з'являлося таке чудо сходились десятки тисяч селян з найдальших і найглухіших закутків Поділля, Волині, Київщини. 
Приходили богомольці навіть з - за кордону. Навколо новоявленого чуда провадилася нахабна і одверта спекуляція темного селянства, що довіряло. Одночасно натхненники, ватажки і організатори цих релігійних процесій на місця чудес провадили одверту контр-революційну агітацію проти Радянської влади. 
Недалеко час, коли Губсуд Поділля перед широкими масами розгляне кілька таких справ про фабрикацію чудес. 
Найгучнішою поміж них є справа т. з. Антонівського чуда, яке розглядатимуть 27 вересня у м. Калинці. Головна постать процесу — обвинувачений Онищук, активний керовник всієї фабрикації чуда. Обв. Вучко, колишній начальник районної міліції, а потім піп с. Антонівки, що за ініціятивою його на спеціальних або рах розроблено було увесь план Антонівського чуда. Третя видатна постать процесу «пророчиця» Заньковська, що тинялася по ріжних манастирях і була найактивнішою учасницею у всіх релігійних процесах. 
Процес Антонівського чуда зацікавив широкі кола всього Правобережного селянства (Поділля, Волині й Київщини), які чекають, що пролетарський суд викрив дійсних і свідомих винуватців всієї цеї контр-революційної попівсько-куркульської витівки.