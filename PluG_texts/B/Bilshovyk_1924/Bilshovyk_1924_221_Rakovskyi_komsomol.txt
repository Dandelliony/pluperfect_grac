РАКОВСЬКИИ КОМСОМОЛ В ТАБОРІ.
24 серпня комсомольці 45 дивізії вітали конференцію Л. К. С. М. У. Раківського району у себе в таборі. 
Делегати конференції в знак найбільшого єднання з вояками комсомольцями прийшли в табор, щоб там продовжити та закінчити свою працю. 
Радо приняли комсомольці табора гостей. На півдороги зустріли їх оркестром і теплим закликом до себе в гости а також багато зусиль потратили на те, щоб дати конференції найкращі умови для праці. 
Після невеликого відпочинку конференція приступила до роботи вкупі з військовими комсомольцями та безпартійними червоноармійцями. 
На черзі доповідь начполітвідділу 45-ої див тов. Суслова „військове виховання в Л. К. С. М. 
Доповідний в передмові вказує на К. С. М., як на запас армії і підкреслює необхідність комсомольцям бути готовими до вступу в лави Черв. Армії, для чого кожному комсомольцеві треба раніш ознайомитися з військовим ділом. Найкращий шлях до цього це зорганізувати військові чутки в клубах К. С. М . які-б мали мету ознайомити кожного комсомольця зі станом військового діла, а в книгозбірнях завести на перший час як не відділ, то хоч би полицю книжок по військових справах. Крім того треба встановити найбільший звязок з Червоною Армією, бути першими по організації осередків повітрофлоти та хемоборони в своїх клубах. Кожний комсомолець мусить перейнятися бажанням бути цілком свідомим у військових справах. 
Далі промовець зосереджує увагу делегатів на організації спорту в К. С. М. Він каже, що Червоній Армії слабі комсомольці не потрібні, позаяк вони тільки будуть заважати роботі. 
Кожний комсомолець хоча б він був дуже занятий, повинен віддати час на спорт-розвиток, коли не в гуртку, то принаймні в себе вдома. 
Що до жінок, то і для них є праця, вони можуть знайомитись з питаннями санітарії в Черв. Армії. 
Закінчуючи свою промову доповідник каже: „нема місця тим комсомольцям в К. С. М , котрі не хтять займатись військовим ділом, но хтять займатися спортом”. 
В дебатах промовці цілком згоджуються з доповіддю й тільки додають де-які примітки. 
Після цього гости йдуть вечеряти до своїх хазяїв - комсомольців табора. 
Далі була проведена праця по секціях: організаційній, культосвітній та дитруху. 
В кінці конференції приймається резолюція по доповіді т. Судова, в якій цілком затвержуються пропозиції доповідника та резолюції, що вироблялись по секціях. 
Наостанку червоноармійці розважили своїх гостей виставою й тільки о 10 годині вечора делегати вийшли з табору. 
Військор Дившколи 45 А. Баєвський.