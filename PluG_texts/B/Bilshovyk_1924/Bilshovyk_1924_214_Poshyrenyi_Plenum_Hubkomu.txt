Поширений Пленум Губкому
Ранішнє засідання 18-го вересня. 
ДИТЯЧИЙ КОМУНІСТИЧНИЙ РУХ. 
Доклад т. Левика.
Питання про комуністичний дитячий рух каже докладчик — досить важливе питання і на порядку денному нашої партійної роботи займає визначне місце. Цій справі ми повинні віддати багато уваги тому, що, коли ми виховаємо дітей в комуністичному напрямку, то тим самим створимо для майбутнього суспільства гарних громадян.
РОБОТА СЕРЕД ДІТЕЙ ПОВИННА БУТИ МАСОВОЮ.
Матеріяльні обставини нам зараз не дають змоги виховувати всіх дітей в комуністичному дусі і тут повстає питання, про те, щоб із сучасної кількости дітей вибрати якусь певну верству, з якою і провадити працю. 
Такою верствою повинні бути діти пролетарів. Правда, XIII партз'їзд не поставив обов’язковим охоплення виключно пролетарських дітей. 
В його резолюціях відзначено, що треба обробляти не тільки пролетарських дітей, а й инших. 
Особливо це треба сказати про село. Взагалі комуністичний рух дітей повинен набувати масових форм.
СТАН ДИТЯЧОГО РУХУ. 
Дитячий рух почався недавно. 
Але зараз по всьому Союзу налічується 200 тис юних піонерів. 
Звичайно, що 200 тис. — мало, це охоплює — тільки 2 відс. всіх дітей. 
На Київщині немає й 2 відс. 
Зараз на Київщині є 13.645 юних піонерів. Бюро Губкома має на меті, ще в ньому році довести цю цифру до 0 тис. Можна сподіватись, що завдання це буде виконано. 
Що до дитячого руху на округах то ми маємо такі цифри: на Малинщині 21 відс., на Уманщині 43 відс., Білоцерківщина 49 відс. Що до охоплення селянських дітей то по всій же Київщині відсоток селянських дітей в дитячому рухові складає 12 відс. Ця цифра є малою і тому нам треба всю свою увагу віддати на роботу серед дітей села. 
Стихійний потяг дітей до організації помічається великий. На нашому обов'язку залишається тільки охопити цей рух організаційно.
ПРИНЦИПИ РОБОТИ. 
Далі докладчик переходить до принципів, якими слід керуватись при роботі піонерських організаціях. Головне роботу треба будувати на основі самодіяльности дітей, знизу, при твердім керовництві зверху і відповідно до вимог революційної педагогіки. Найбільшу працю в дитрухові може взяти на себе комсомол. Шляхом безпосередньої співучасти в роботі піонерів та посилання туди керовників. 
З боку самих дітей, коли не буде там відповідного керовництва, можливе виникнення ріжних узбочень, помилок. Перш усього слід відзначити що в дітей в великий нахил до наслідування дорослих. І коли не буде відповідного керовництва то діти можуть брати приклади з негарних вчинків дорослих.

УВЯЗКА ДИТРУХУ З ШКОЛАМИ СОЦВИХУ. 
Правильно звязати роботу піонерських організацій з роботою Соцвиху — є черговою великою нашою роботою. Треба буде збільшити співучасть Наросвіти, утворити методологичну комісію при бюро по комуністичному дитрухові і уважно зайнятись цією роботою. До цієї ж роботи нам необхідно буде притягти в як найбільших розмірах вчительство як міста так і села.
КЕРУВАННЯ ДИТЯЧИМ РУХОМ. 
Далі докладчик детально зупиняється на партійному керовництві дитрухом. Він каже, що XIII партз’їзд постановив, щоб партія керувала дитячим рухом через КСМ. Зараз замісць колишніх Губбюро утворюється бюро по дитячому рухові при комітетах КСМ, під головуванням комсомольця — партійця, куди входять також представники партії. Що до зросту дітей, яких слід зараховувати до піонерських організацій, то діти повинні мати від 10 до 16 років, при чому з 14 до 16 років вважаються переходовим ступінем від піонерів до комсомолу. Що до напрямку роботи піонерських організацій, то тут робота повинна провадитись в громадсько-політичному напрямку, трудовому, фізичному, та культурно-освітньому.
ВИХОВАННЯ ДІТЕЙ. 
Далі докладчик каже, що дитрух має великий вплив на революціонування старих форм родинного життя. Цей бік дитруху має велике значіння так для міста як і для села, а тому на це треба звернути особливу увагу, виховуючи дітей так, щоб наслідки виховання було помітно й в родинах дітей. 
Нарешті треба звернути увагу на фізичне виховання дітей і слід його будувати згідно з вимогами дитячої гігієни. 
Що до дитруху на селі, то його слід зробити знаряддям нашої культроботи на селі. Тут дитрух треба використати як найбільш звязуючи його з роботою в хатах читальнях, сельбудинках, школах і т. и.
ПІДГОТОВКА КЕРОВНИКІВ. 
Дитрух вимагає значного кадру працьовників, які б керували ним. Треба сказати, що по містах таких керовників є в значній мірі що ж до села, то їх там не дуже багато. Для підготовки керовників приступлено до організації курсів. Дві школи вже працюють. З цих шкіл повинні вийти гарні керовники. Необхідно також і по всіх педагогичних курсах та школах ввести обов’язкове вивчення дитруху, щоб кожен вчитель міг переводити роботу піонерських організацій. Звичайно це робота до того часу, але робота серйозна. 
Що до поширення дитруху, то тут треба використати як найбільше товариство Друзів Дітей та професійні спілки. 
Ось, товариші, — закінчує докладчик, — головні риси що до роботи серед дітей. Звичайно, що всі завдання в найближчий час в галузі роботи серед дітей можна буде перевести як слід тільки тоді, коли партійні комітети візьмуться як найкраще до цієї справи. 
По докладу т. Левика дискусій не було. Для вироблення резолюції обрано комісію в складі 21 чоловіка.
ДОКЛАД ПРО МІСЦЕВИЙ БЮДЖЕТ.
Після докладу т. Левика слово забірає т. Гольдін для докладу про місцевий бюджет. 
Тов. Гольдін каже, що бюджет в 24-25 р., в одміну від бюджетів минулих років, складається з абсолютно міцних золотих карбованців, при повному зміцненню нової грошевої реформи. Цей бюджет з'являється цілком реальним бюджетом і він покладе початок плановій засаді нашого господарства. Для складання його було пророблено велику роботу по фактичному виявленню всіх наших прибутків та видатків. Доводилося зустрічатися при складанні його, як на округах, так і тут, з великими наріканнями на занадто економну лінію. Але ці наскоки цілком несправедливі, бо економний плановий бюджет нам потрібний для внесення певної рівноваги між певними галузями нашого господарства та для підведення плану під роботу того або иншого відомства.
ПРІНЦИПИ СКЛАДАННЯ БЮДЖЕТУ. 
При складанні бюджету на 24 - 25 р. ми керувались тим, що Губміський бюджет взяв більшу участь в загально міському, щоб було більше асигнування на потреби губернського та окружного характеру. Другим важливим принципом було бажання вирівняти зарплатню. З одного боку треба було перевести міцну професійну політику, щоб утворити рівновагу між округами. Уніфікація зарплатні спричиниться до бездефіцітности бюджету Але вже при надісланню до нас окружних бюджетів з'ясувалось, що не всі округи можуть вирівняти зарплатню або, по меншій мірі, хоч задовольнити мінімальну вимогу до переходу мережі від 1 - 5 до 1 — 8. Ось чому потрібна допомога з боку Губ бюджету або, фактично, з боку міста, щоб цю директиву перевести. Ми гадаємо, що губерня зможе прийти на допомогу округам і дасть тих 200 тис. крб., що складе 45 відс. всієї потреби. 
При складанню бюджету ми керувалися принципом покращання становища наших основних категорій відповідальних радробітників та, найбільше, вчительства. Ми маємо в цьому році платню вчителів довести до З0 карб., що дасть загального збільшення по губернії на 700 тис. карб.. Це асигнування дуже велике і нам доведеться відмовитись від багатьох необхідних видатків. Що до лікарів та нижчого лікарського персоналу, то ми гадаємо поставити його в більш або менш сприятливі умови, бо до цього часу становище його було цілком ненормальне. 
Що до районного бюджету, то в цьому році він сам почав виявляти ініціативу в справі обліку видатків та прибутків. Тепер необхідно поставити йога в більш нормальне становище. Дальніше зміцнення районного бюджету являється для нас політичною, господарською та бюджетною необхідністю. Треба дати районним бюджетам самостійне право складання свого бюджету, щоб вони стояли до округ в такому ж економичному відношенню, як округи стоять до губерні. Ми мусимо наше сільське господарство поставити в нормальні умови існування і що ми будемо по можливости робити. 
Бюджет цього року відріжняється від бюджетів в минулому більшою продуманістю що-до виявлення наших прибутків та видатків.
Характеристика бюджету. 
Зараз ми бачимо збільшення нашої прибуткової частини бюджету на 30%. Взагалі, наш бюджет в порівнянню з минулим роком збільшився на 25%. Особливо збільшився районний бюджет, а саме: в порівнянню з минулим бюджетом на 57 відсот. Це з'ясовується вже одним фактом існування районного бюджету, зацікавленого в свому господарстві і в більш повному розвитку його, в кращій експлоатації та обліку видаткових статтів. Що-до наших прибуткових статтів, себ то до податкових прибутків та неподаткових прибутків, та ми маємо таку картину: податкові прибутки на минулий рік складали 39,1 відс , а на цей рік 47,3 відс. Ми маємо на 8 відсот. збільшення податкових прибутків та на 7 відсот. зменшення неподаткових прибутків. Це з'ясовується тільки тим, що ми краще охопили наше обкладання а також тим, що в цьому році збільшились відрахування від с-г. податку. 
Що до неподаткових прибутків, то ми їх цілком не охопили, не цілком встановили раціональну експлоатацію цього господарства. 
Далі тов. Гольдин каже, що необхідно, аби Пленум Губкому підвердив ці основні принціпи складання бюджету і зазначає, що до цього часу наш бюджет був бюджетом споживчим. Майже на 70 відс. в нашому бюджеті грала ролю зарплатня і далеко менша частина падала на господарські та виробничі видатки. В біжучому бюджетному році треба зайнятися питаннями збільшення асигнувань, збільшення участи в нашому бюджеті виробничих, господарських, оперативних видатків. І вже досягнуто збільшення асигнувань на оперативні видатки, збільшення асигнувань на земельну та транспортну справу, правда, що на цей рік доводиться обмежитись асигнуванням по цих статтях тільки Київом, але, проте, і на округах вже помічаються здорові тенденції що до питання нового будівництва.
БЮДЖЕТ — НАПРУЖЕНИЙ, АЛЕ ЦІЛКОМ РЕАЛЬНИЙ. 
Бюджет цього року, безумовно є дуже напруженим. Бюджет округ в цьому році приблизно рівняється номіналу мирного часу, але, в той час, коли старі земства мали великі дотації — нашим округам доводиться самостійно зводити кінці з кінцями. На дальніше поширення бюджету розраховувати не доводиться, бо ми вже й так колосально напружувались, коли покривали дефіцит в З0 тис. карб. При кращому обліку, при кращій експлоатації, можливо, що ми одержимо де-які прибутки від неподаткового господарства, можемо де що одержати від земельного господарства й це допоможе нам в справі реалізації бюджету. 
Все це говорить за те, що наш бюджет реальний, бо він збудований на досвіді минулих років, і ми першим завданням мусимо поставити собі ні в якому разі не поширювати його. Ніякого дефіциту ми не можемо собі дозволити. Гарантією для переведення бюджетної роботи являється єдність каси, встановлення єдиного господаря, котрий міг би порядкувати всіми прибутками. Ніяких царств в нашому царстві.
ДЕБАТИ ПО ДОКЛАДУ ПРО МІСЦЕВИЙ БЮДЖЕТ.
Т. Скалига в своїй промові підкреслює величезну вагу сільського господарства в справі будування бюджету. Ті асігновки на земельну справу, про які казав т. Гольдін, не можуть задовольнити всіх потреб, бо зараз потрібні великі кошти для боротьби з шкідниками, для надбання медікаментів і т. и. Потрібні також гроші для утримання агро-персоналу і для його поширення, бо з тою кількістю агрономів, що зараз є, неможливо задовольнити всю площу землі, яку треба влаштувати. Що до губернського бюджету, то в цьому році Губземуправління одержало 85 тисяч карб, на меліоративні роботи і роботи ці буде виконано. 
Далі т. Скалига зазначає, що Пленум Губкому повинен підтвердити основний капітал Сельбанку в 500.000 карб. Він повідомляє, що Рада банку постановила просити Губвиконком, щоб окружні Виконкоми виділили в основний капітал Сельбанку суму від 15 — 25 тисяч на округу та райони — до 500 карб 
Тов. Налімов каже, що перші спроби будування райбюджетів, не дивлячись на те, що в 24-25 р. майже всі джерела прибутків були їм віддані, були невдалі: райбюджети дали дафицит. Окрім того, він зауважує, що члени Райвиконкомів не мають належної уяви про бюджет, в той час, коли раціональна експлантація місцевого господарства вимагає цього. Треба пристосувати Райвиконкоми по їх структурі до завдань, що на них покладено, а окрім того, треба, щоб Райвиконкоми будували свій бюджет згідно з своїми прибутками, бо цей лишиться дефіцитним.
Тов. Кузьменко зазначає, що при складанню бюджету в питанні про зарплатню не було належного контакту між бюджетною комісією та профорганізаціями. Окрім того — каже він — бюджетна комісія звернула мало уваги на становище районних робітників та робітників на селі. 
Тов. Царський каже, що цілковите переведення планового бюджету на районах неможливе остільки, оскільки нерівномірно розподілена мережа установ. Що-до переходу на сітку 1 до 8, то всі усвідомили - каже тов. Царський — правдивість цього, але дефицитність не дозволила цього переходу зробити. 
Тов. Гринько зазначає, що бюджетний план на 24 — 25 р. є великим кроком вперед що до плановости, що-до охоплення нашого господарства. Контроль з боку Губкому та Губвиконкому над складанням бюджету, був цілком задовольняючий, а тепер бюджет поставлений перед поширеним Пленумом, щоб дати можливість всій організації з ним ознайомитися. 
Тов. Гринько далі зазначає, що тов. Скалига помиляється, коли каже, що по бюджету мало грошей дається селу, бо на цю справу зверталося і звертається пильна увага, що до думки тов. Кузьменка про непогодження в питанні зарплатні, то він також помиляється, бо Губпрофрада по цих питаннях цілком погодилася з бюджетною комісією. 
Дійсно, що з кожним днем - каже тов. Гринько наш бюджет все більш організується, оформляється, а партійні організації мусять з великою увагою відноситься до питань бюджету.
КІНЦЕВЕ СЛОВО ТОВ. ГОЛЬДІНА.
Після цього слово має тов. Гольдін. Він також зазначає дефицітність районного бюджету і каже, що для ліквідації цього, треба збільшити відраховання від с.-г. податку. Що-до зарплатні, то, безумовно, збільшення її дуже скромне, але, коли ГРПС допоможе в цій справі, то це спричиниться до дальнішого її збільшення. Далі тов. Гольдін переходить до питання про перекидання коштів з міста на село. Він каже, що з 24 — 25 міліонів міського бюджету 11 міліонів 800 тисяч падають на комунальні підприємства, і відраховувати з цієї суми гроши на инші потреби, значить руйнувати наші комунальні підприємства. 
Перехід зарплатні з 1 до 8 округи вами не зроблять, і, в цьому відношенні, потрібна допомога міста, і останнє має де які можливости допомогти в цій справі. 
Що до плановости, то план утворено через консолідацію окремих частин наших видатків, задоволення мінімальних потреб Плану, який би ми здійснили на всі 100 відс., у нас немає, але ми з'ясували, які мінімальні потреби треба здійснити і це з'являється великим кроком уперед.
КОМІСІЯ В СПРАВІ МІСЦЕВОГО БЮДЖЕТУ. 
Після кінцевого слова тов. Гольдіна питання про місцевий бюджет передається в комісію в складі т. т. Гольдіна, Скалиги, Шрайбера, Гординського, Зирякова, Свистуна, Налімова, Гринька, Лаврентія, Полупанова, Буздаліна, Суханова, Гацуха, Носікова, Шопенко, Тряниша, Зорького, Долта, Гудими, Васильченка, Царського, Стороженка і Миха.
ІНФОРМАЦІЯ ПРО ПЕРЕДВИБОРЧУ КАМПАНІЮ.
Далі слово надається тов. Свистуну. 
Тов. Свистун каже, що виборча кампанія на селі з кожним роком зміцнюється і набуває серйозного характеру. В минулому році на селі помічалося з'явище де якої байдужости частини селян що — до виборів. В майбутній передвиборній кампанії на арені виборів виступлять і незаможники і середняки і, почасти, куркулі. Безумовно, таке явище не буде загальним, але, можливо, що воно буде мати місце по де-яких районах. До цього питання треба підійти дуже серйозно і дуже уважно приглядатися до тих, з ким нам доведеться працювати. 
Що — до техники виборів, то це справа дуже важлива. Зараз обрані комісії, які цією справою займаються. 
Вся технична робота мусить провадитись по плану та по вказівках, бо, коли ми від них відступимо, то це може спричиниться до де яких перешкод з боку куркулів. Ми мусимо забезпечити сільради більшістю незаможників. Коли справу поставлено буде серйозно, то цим ми зможемо притягнути до себе і середняка, але, в усякому разі, більшість мусить бути забезпечена незаможникам. Що до втягання до сільрад інтелігентів, то до них кожного треба підходити персонально, але в цю кампанію інтелігенція мусить бути втягнута.
Що — до голів сільрад, то зараз требі піднести питання про уважний перегляд їх.
ДОКЛАД ПРО УКРАІНІЗАЦІЮ УСТАНОВ.
Тов. Сліпанський у своїй доповіді каже, що Комісія для перевірки апарату Київщини ще не кінчила остаточно своєї роботи в З0 установ, які треба було перевірити, оглянуто 28. 
Установи перевірялося спершу за допомогою анкети, а, надалі, Комісія побачила, що анкетний засіб являється засобом, що не задовольняє й перейшла до системи іспитів, на яких все визначуване знання з української мови співробітників даної установи. 
З установ, що вже цілком кінчали роботу по українізації, є тільки Губземуправління та Губнаросвіта. Губфінвідділ та міліція до справи українізації поставилися уважно, в Губфінвідділі складено навіть лекторське бюро, яке розробляла українську фінансову термінологію. Губсуд — перевів роботу на 50 відс. Кволе посувається робота в Губвідділі праці, Губздоровлю та Губкомвнуторзі. 
Співробітники також не скрізь знають гаразд українську мову. Співробітники вважали, що досить трохи навчитися перекладати папірці українською мовою. Тим то діловодство поставлено по де яких установах зовсім неграмотно та незугарно.
На справу українізації Пленум мусить звернути пильну увагу, а то тим більше, що термін українізації за декретом уже минув. 
Тов. Петропавловський додає до доповіді т. Сліпанського, що Бюро Губкому організувало комісію для перевірки досягнень в галузі національної політики і щоб виробити дальші заходи. Ця партійні комісія охоплює три комісії: Виконкомовську, ще пильнує роботи по радянських установах, комісію Промкооператнаради, що мусить вивчати роботу в кооператорганах, та комісію при ГРПС, що працює по професійній лінії. 
Дальшим питанням на порядку денному стоїть інформаційна доповідь тов. Маціненка про перевірку складу партії.
ДОКЛАД ПРО ПЕРЕВІРКУ СКЛАДУ ПАРТІІ.
Тов. Маціненко каже, шо на 13-му з'їзді було постановлено переглянути лави партії, непролетарський її елемент. Роботу перевірочних комісій провадитиметься без зайвої квапливости та нервування. Повна підтримка в цій справі допоможе такій роботі. Губерська комісія підбірає робітників старих комуністів, що ввійдуть до перевірочних трійок. По губерні таких трійок буде 25, які й будуть справу перевірки переводити.