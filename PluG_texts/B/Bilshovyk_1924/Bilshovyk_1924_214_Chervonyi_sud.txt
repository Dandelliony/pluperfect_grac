Червоний суд.
УБИВСТВО РОДИНИ.
7-го березня на хуторі Мельниково, близько с. Рогов, на Уманщині, гр-ка Віра Новохацька, підійшовши удосвіта до хати свого сусіди Пилипа Новохацького, побачила, що на дверях хати вісить замок, віконну ряму одного з вікон хати вибито й вікно зап'ято рядниною, а біля дверей снопами соломи прикрито велику калюжу крови і тут же лежало долі зкрівавлене намисто Пилипа Новохацького жінки Федори. 
Віра Новохацька негайно повідомила про це сусідів і родичів Новохацького і ті разом з сільською владою, що прибула сюди незабаром з с. Рогов, влізли до хати Новохацького через вибите вікно й побачили там, що вся родина Новохацького, а саме: він сам, жінка його Федора, мати Олександра й восьмирічна сестра Варка лежать порубані сокирою, яку знайшли тут же в хаті і яка належала небіжчикові Новохацькому. В скрині все було попереривано й частину річей забрано. Тут же в хаті лежала чужа одіж - чорна стара сорочка — «гимнастьорка», старі штани - галіфе й старий поруділий картуз. 
Як виявилося потім, ці речі залишив злочинець, одягтись в одежу Новохацького. Він побрав також ще ріжну одіж та всякі хатні речі, одного коня й сани, виїхав з хутора на санях, залишивши осторонь від дороги сани зі збруєю, старий кожух Новохацького і їхній лантух, їхав далі верхи, а потім кинув на дорозі і лантуха з краденими у Новохацьких речами. 
Призру зараз же взяли на парубка, якого бачила Віра Новохацька, працюючи в Новохацьких, і який був одягнений в убрання, що лежало тепер на місці злочину. Вона чула, як цей парубок, гостюючи у Новохацьких, оповідав якось, що він разом з братом Пилипа Новохацького, Лукою, сидів в Уманській тюрмі. По прикметах, що про них росказала Віра Новохацька в Умані було заарештовано Олександра Васильєва, який спочатку заявив, що на хуторі Мельниково він ніколи не був і Новохацьких зовсім не знав і що одіж, знайдена в хаті забитих, не його. Але на другому допитові, Васил'єв зізнався, що він, дійсно, був на хуторі Пилипа Новохацького, куди він прийшов за дорученням Луки Новохацького, з яким він сидів у тюрми в Умані; коли ж він пробував на хуторі, до хати Новохацьких уночі, 7-го березня, вдертись, вибивши вікно, якісь то злочинці, порубала родину Новохацького, а його, Васил'єва, знайшли, на горіщі, куди він було заховався, й хотіли вбита, але він виблагав, щоб його залишили живим. 
На судовому слідстві Васил'єв знову почав плутати не визнаючи себе винним у вбивстві. 
Губсуд засудив Васил’єва до вищої міри покарання - розстрілу з конфіскацією всього майна.
ОГРАБУВАННЯ Й ВБИВСТВО.
Підсудних Пилипенка, Мищенка, Рибака, Миколаїва, Красовського, Лернича й Пастушенкову обвинувачується в таких злочинах: 
Пилипенко, Мищенко й Миколаїв побачились одного разу в якомусь трактирі в Умані з орендарем млина Лерничем, який їм сказав, що в с. Городецькому є заможній селянин Назаренко, у якого є багацько золота. Ухвалено було ограбувати Назаренка. В призначений вечір троє зазначених підсудних приїхали на млин до Лернича, щоб той показав їм хату Назаренка. Але Лернича вони знайшли надто п'яним і пішли тому до свого знайомого Архипа Рибака. Архип Рибак погодився взяти участь в ограбуванні Назаренка. 
Напад було зроблено вночі, при чому Пилипенко під час нападу був одягнений в жіноче убрання, яке він узяв у Пастушенкової. Назаренка злочинці захопили в коморі, коли той спав, звязали йому руки й ноги і залишили Рибака вартувати, а самі, після загроз родині Назаренка зброєю, позабирали силу річей і зникли. Назаренка ж Рибак задушив. Другого дня Пилипенко повернув Пастушенковій її одіж, при чому Пастушенкова знала, для чого вона давала її. 
2) В сусідньому селі Кочубеївці Пилипенко й Миколаїв з револьвером і ножем вдерлися до хати Л. Михальського й почали вимагати від його жінки Дар'ї золота, валяли її на долівці, били ножем, і зламали їй руку. Самому ж Михальському пощастило втікти на горище і він там зняв крик, через що бандити поквапились зникти. 
3) В скорому часі після цього нападу Красовський, Мищенко і Рибак ограбували кількох євреїв, що їхали з м. Дубової до Умані, при чому ограбовані впізнали грабіжників. 
Справи ці розглядувала виїздна сесія Губсуду в Умані під головуванням тов. Рубиновича. 
Рибака, Мищенка, Миколаїва й Пилипенка засуджено до вищої мірі покарання розстрілу з конфіскацією всього майна, Красовського до позбавлення волі на 10 років, з суворою ізоляцією й з конфіскацією всього майна, Лернича й Пастушенкову до 3-х років суворої ізоляції з конфіскацією всього майна і з позбавленням прав на 5 років кожного. Цівільний позов Мар'ї Назаренко до Рибака в сумі 799 карб суд задовольнив.