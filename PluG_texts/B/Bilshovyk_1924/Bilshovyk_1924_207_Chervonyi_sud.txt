Червоний суд.
УБИВСТВО Й ОГРАБЛЕННЯ ЧЕНЦІВ.
Олекса Похан, Василь Сексай, Данько Павшук, колишній Черкаський міліціонер Степанів і Ялтинська громадянка Марія Шевченко — це один гурток підсудних. Жили вони в Лаврських печерах і звідтіль нападали на келії схимників, єромонахів і ченців. Під час одного з таких злочинств забито архімандрита колишньої Київо - Печерської лаври Дробязина і поранено єромонаха Емельяненко. Під час другого наскоку Васька Сексай задушив схимника Теофанівського манастиря Ременюка. Під час ограблення квартирі ченця Китаївського манастиря Венгруса останнього тяжко поранено. Ченці Троїцького манастиря і черниці Ісятинського і Спасопреображенського манастиря не захищалися сокирами, як у Київо-Печерській лаврі, а тому в них тільки забрали речі. Другий гурток підсудних - Фролов, Лейбович і Львовський - покупці і збутчики награблених у ченців речей. 
Справу цю Губсуд розглядав у три дні. Керував судовим слідством тов. Миронов. Обвинувачував прокурор тов. Літніков. Захищали підсудних (за призначенням) члени колегії заступників т.т. Васил’їва, Гамерштед і Цельтнер. 
Головний обвинувачений Альошка Пахан своїм духовним обличчам різко відокремлюється не тільки між підсудних в цій справі, але й взагалі між обвинуваченими в аналогичних бандитських справах. 
Альошка Пахан це жаргонне призвисько Костянтина 3ельчикова, селянина Забайкальської области. Йому 37 років. Він скінчив сільську школу. 
У 1921 році він зустрівся у Київі з курсісткою медичного інституту, Г — ан, зійшовся з нею й жив. Ця Г — ан, свідок у цій справі, підготовила його до вступу в технікум. Зельчиков мусів одночасно працювати й учитись. Коштів для сукупного життя не вистачало. Зельчиков залишив посаду і почав спекулювати, їздив на села з товарами і обмінював їх там на продукт Часті одлучки перешкоджали навчанню і через це він одстав од товаришів у науці. Довелося залишити технікум і тільки спекулювати. Через це вій розійшовся з Г — ан. Зельчиков дуже любив її і після розриву зап’янствував. Він поступив служити на Згуравську цукроварню, але за п’янство йото звільнено. Після цього він побачився з Г — ан і вона сказала йому, що коли він хоче, з нею жити, то нехай вступає до Комерційного Інституту, або університету. Це було в осени в 1922 році. Пропозиція була рокова. З одного боку кохання, до жінки, з якою він прожив більше року і сильне бажання учитись, не зважаючи на свої роки, а з другого — недостача коштів, щоб вступити до університету. Зельчиков ще гірше зап’янствував. Знову пробував схаменутися і поїхав на службу в Кожанську цукроварню, але в лютому 23 р. і звідтіль його викинули за п’янство. Він повернувся до Київа і знов побачився з Г — ан. Після цього побачення він зрозумів, що вони розійшлися назавжди. 
-	Наслідки - ви бачите - скінчив Зельчиков своє свідчення, про причину свого падіння. - Зразу — нежилий корпус лаври, потім пещери, далі убивство, крадіжки, грабіжі і лава підсудних. Кажу все по щирости. Я став жуліком, босяком, хоч і почував себе поміж цими «пещерними шуліками», як овечка по-між горобців. 
-	Г — ан каже, що я швидко після того, як розійшовся з нею, вабив вікно у неї в кімнаті, заліз до неї і коли вона втікла, вкрав у неї 10 золотих п’ятьорок. Я винуюсь в усіх злочинствах, що пред’явив мені їх суд, і за це мені загрожує ростріл - але це обвинувачення – я з призирством одкидаю. Душа моя нездатна на таку подлість. Я прямо хотів убити Г — ан. Хотів помститися за те, що через неї я загубив усе своє життя: Я звільнився з служби в РСІ, одмовився їхати на батьківщину по безплатному службовому квитку, я терпів всі, труднощі спекуляції зимою, щоб тільки здобути для Г – ан кошти, потрібні для життя, а вона навіть не відповіла мені на мій лист. 
Допит Зельчикова тягся увесь перший день засідання суду.