ЗАСІДАННЯ ПРЕЗИДІІ ГУБКОМНЕЗАМУ.
На вчорашньому засіданні президії Губкомнезаму було розв'язано такі справи
Перевибори Рад. 
Т. Сірко з докладі про наступні перевибори до Рад зазначив, що на місцях комітети незаможних селян повинні прийняти енергійну участь. 
Губкомнезам під час перевиборної кампанії повинен детально інструктувати Окр та Рай КНС в справі участи їх в перевиборчих комісіях. 
Особливе важливий момент в перевиборчій кампанії — це підготовча робота. Тому на селах перед перевиборами треба перевести низку загальних зборів сельКНС, на яких би незаможники уяснили собі завдання перевиборів до Рад. 
В перевиборчій кампанії цього року, треба скористувати досвід минулих років і цим забезпечити максімальну більшість незаможників в сельрадах. 
По докладу т. Сірка президія ухвалила виділити свого представника до губернської виборчої комісії, та перевести на місцях районні та сільські збори незаможного селянства, на яких буде зачитано доклад про завдання перевиборної кампанії та участь в ній комітетів незаможнього селянства.
ЧЕРГОВА ПРАЦЯ ГУБКОМНЕЗАМУ. 
Докладчик т. Баранов зазначив, що в звязку з пролетарізацією села неймовірно зростає тяга незаможнього селянства в місто на заробітки. Але в звязку з реорганізацією Біржі Праці, незаможники, які йдуть до міста, можуть зовсім не одержати праці.
Тому необхідно Губкомнезамові звернутись до відповідних господарчих та кооперативних органів для того, щоб забезпечити незаможників хоч би сезонною працею на Цукроварнях, Родгоспода справ та инші). Другим важливим моментом чергової праці є налагодження культурно - освітньої праці на осінній час. 
В цій справі найбільшу увагу треба звернути на ліквідацію неписьменности серед незаможників. Нарешті третім завданням чергової роботи є налагодження праці апарату комітетів незаможних селян, яка за літній час, в звязку з польовими роботами трохи підупала. Налагодження праці низових організацій КНС повинно переводитись шляхом виїздів представників ОкрКНС на села для налагодження праці.
ЛИСТ ВІД НЕЗАМОЖНИЦЬКОЇ БРИГАДИ. 
Губкомнезамом одержано листа від незаможницької бригади з запрошенням завітати на випуск старих бойців. 
Президія ухвалила послати двох представників на святкування незаможницької бригади і рівночасно з цим закупити відповідну літературу для відпускників.
ПОСТІЙНЕ КЕРУВАННЯ ВУЗОВСЬКИМИ ОСЕРЕДКАМИ КНС. 
Далі на президії було розглянуто питання про керування Вузовськими осередками незаможницького студенства; по цьому питанню Президія ухвалила виділити постійного керовника Вузовськими осередками КНС т. Баранова, який входить членом в Губбюро пролетарського студенства.