Що нам пишуть.
КУЛЬТРОБОТА СТАЛА ТВЕРДО НА НОГИ.
Про культроботу на Линецькій Селекстанції робкор Чміль пише так: 
Раніш у нас культробота спала, бо самі робітники відносились до неї негативно. Зараз вже помічається великий крок вперед. Взять хоч би „лікнеп", до якого раніш неписьменного робітника на мотузці затягнути не можна було. Тепер же до „лікнепу” робітники ходять з радістю й коли бува вчитель не прийде, то на другий день робітники його лають. 
Не-що давно, у нас під керуванням тов. Багоцьroго заснувався драмгурток, в якому беруть участь самі ж робітники. Що до передплати газет, то у нас справа з цим стоїть дуже високо: на 36 робітників та службовців припадає 102 примірники газет та журналів. Більш всього виписується „Більшовика" й „Глобусу" завдяки тому, що робкор Швець подбав про те, щоб пояснити значіння української газети для робітників — українців.
ДАРЕМНА ТРАТА ГРОШЕЙ.
Робкор Розмай пише про Корсунську Пожежну команду отак: 
У нас пожежна справа набуває великої ваги. Все робиться на Київський манір. 
Пожежники в блискучих касках, а брандмайстер — як вождь гладіяторів: не підходь. 
А обозу у нас з 6 бочок, таких самих, як спекулянти селянам продають на огірки. За ними „специ" їздили до Київа, тратили командировочні, добові і т. инш. гроші, в той час як такі саме бочки можна було набути в самому Корсуні. Питання: на що даремно було тратити гроші. 
ЧИ НЕ ЧАС ПОГНАТИ З ПРОФСПІЛКИ ТАКОГО ЧЛЕНА
В місті Богуславі, пише робкор К., є хата-читальня імена Т. Шевченка, яка міститься в будинку одного з членів профспілки „Всеробітземліс” Михайловського. 
Саме, коли збирались робітники почитать газети, ввалився п'яний Михайловський й почав виганяти робітників з хати-читальні. Отже, висновок: Михайловський має гарний будинок з садибою, піячить майже щодня і числиться членом спілки. Чи не час його погнати звідти?
До робкорів комуністів.
Сьогодні о 6 год. веч. у помешканні Агітпропу Губкому відбудеться загально-міська нарада робкорів комуністів і всіх товаришів, комуністів, що бажають працювати у відділі партжиття. Порядок денний: 1) доклад заввідділами Партжиття газет „Прол. Правда" і „Більшовик", 2) Організаційні справи. Всі робкори-комуністи в порядку партдисціпліни повинні бути. Просять не спізнюватись.
ДО РОБКОРІВ.
Сьогодні о 5 ½ г год. у помешканні редакції (вул. Леніна ч. 8) відбудуться загальні збори робкорів. Присутність обов'язкова товаришів: Ковтуна, Комсомоленка, Лишака, Пущина, Франка, Гохвельда, Харитонова, Жука, Черствого, Кочаковського, Тульчинського, Рубана, Рутківського, Антонюка, Щипкова, Баранівського, Петрова, Грачова, Недорського, Старовойтенко, Теретєва, Малькевича, Бобирека, Бабієнка, Маркова, Крижового, Ємець, Филипова, Забродина, Черняка, Святненка, Зражевськего, Коряка, Святненко Ганна, Е. Бланка, Налисниковського, Корсуновської, Телюка, А. Баєвського, Мочульського, Кукса, Синявського, Б. Коряк. Старовойтенко, Ященко, Миколу Левицького, Антонюка, Садковського й инш. т.т. 
На порядку донному: 1) Перерегістрація робкорів, 2) Організаційні справи. 