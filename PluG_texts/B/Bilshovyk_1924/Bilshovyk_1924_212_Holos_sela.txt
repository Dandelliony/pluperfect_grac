Голос села
ЖІНКИ, ГОДІ СПАТИ.
Село прокидається, прокидається й жінка селянка від довгого сну — рабства. Нове життя кличе, вимагає громадської праці — рівноправної громадянки. Боязкі й соромливі її перші кроки на громадській роботі. Вона „баба”, як вона сміє лізти у члени КНС? А то до школи ходять де-які, що вже заміж пора виходити... 
Скоса поглядають чоловіки на „нову моду”. 
А сьогодні біля сельради чого це стільки жінок? А того що сьогодні з жінвідділу приїхав той організатор, росказати селянкам про нове життя. Уважно слухають жінки, тільки час
від часу прориваються слова: „Так добре. Нам треба. Допоможіть”.
В кінці докладу запитання... прохання порад. Багацько в житті турбот та кривди... А тут вона бачить, що про її життя дбають, хотять допомогти. Одноголосне ухвалюють організувати актив, обрати селькорів. Жваво й бадьоро вже з иншими думками росходяться жінки додому.. 
Жінки-селянки, йдіть за нашим прикладом, гуртуйтесь. Цим ми досягнемо кращого життя.
ГЕЙ, РАЙ, -РОБ, -ПРОФ, ТА СЕЛЬ-КОРИ, ВІДГУКНІТЬСЯ! 
(Про м. Сквиру).
Після того, як в 1922 р. одна частина б. Сквирськ. повіту приєднана до Білоцерківськ. округи, а друга — до Бердичівськ., — м. Сквира із повітового стало районним містом. Повітвиконком ліквідовано, і в Сквирі зараз існує РВК. 
Є підстава думати, що цей район, має свойого райкора. 
З огляду на те, що при ліквідації Повітвиконкому за всіма його відділами й підвідділами не було ніякої рації ліквідувати такі підприємства, установи й організації, як тютюнові фабрики, миловарені, почта, телефон, пожежний обоз, школи, театр, кооперативи, лікарня і т. и., то можна думати, що в Сквирі є чимало робітників і службовців, котрі мають свої профобєднання, а тому Сквира й не без робкорів і профкорів. 
Поскільки околиці Сквирі займаються виключно сільським господарством і життя в них чисто селянське, то не без того, щоби Сквирщина не мала Селькорів. 
Але прогляньте „Більшовика” хоч би за останні вісім місяців, і ви не знайдете жодного дописа про Сквирське життя.
Сквира все ж таки б. повіт. місто, а не яка небудь Западня, Пустельники чи Пустоха (є такі села), де селькору приходиться довго думати і гризти перо, поки він добуде „факти" як не про голову сельради або КНС., то в кращім разі — про попа. 
Нам, селянам, бувшим „підданцям” Сквири, дуже цікаво знати, як вона живе зараз, а тому просимо всіх — райкорів, профкорів, робкорів і селькорів м. Сквири. 
Відгукніться на сторінках „Більшовика"!
ЩО ДЕ ДІЄТЬСЯ
В с. Петропавловській Борщагівці на Київщині в дитячий садок трудшколи № 109. Завідує якийсь „Іван Миколаєвич“. В нього свої порядки: куди їде (а це буває частенько) — замикає садок, усі виходи і входи... Діти вилазять на вулицю через високий тин, рвуть одежу і розбивають собі носи... Невже так повинно бути? Селькор Злидень.
В с. Пизняках Броварського району на Київщині селяне не раді своїй сельраді — мало вона дбає про селянські інтереси: культробота не провадиться, піп користується громадськими правами і на зборах з промовами виступає. 
Коли було продано громадську лозу за 100 пуд. жита, то сельрада хліб віддала... на церкву. А школа обдертою стоїть... Селькор Цимбал.
В с. Степанцях на Шевченківщині гайнується державне майно — два великих цегляних двохповерхових будинки, що колись належали до горільчаного складу. Будинки — порожні, ніхто за ними не доглядає, крім вітру та дощів. У цих же Степанцях винищуються селянами осокорі, що стоять по-над дорогою. Вже дві третини осокорів вирубано. Треба зберігти хоч решту. Селькор П. Т.
В с. Козарівці Канівського району на Шевченківщині голова сельради Дудченко, маючи жінку й дітей у Москві, женився вдруге тут, зареєструвавшись у ЗАГС‘і. 
Перша жінка з дітьми приїхала до Козарівки.
Селяне вимагають показного суду над „двоєжонцем“. Селькор М. Соп.
В с. Пологах Гребінського району на Білоцерківщині голова КНС безпросипу п'янствує. Коли незаможникові є яке діло до голови КНС — то його треба три дні шукати. Незаможники кажуть, що такого голови їм не треба. Селькор М. Завзятий.
В с. Мокрій Калигірці на Шевченківщині були студенти на вакаціях. Один з них тов. Грабовський налагодив як слід культроботу райсельбуду, організував драмгурток і взагалі ретельно провадив культроботу. А другий — студентка Черепанко Ганна, донька великого куркуля (батько має великого парового млина), вчиться в Київській Медшколі, під час вакацій у селі.... на вечорниці ходила, з селянської темряви глузувала... Селькор Бідний.
В с. Колонщині Макарівського району на Київщині голова сельКНС заарештований самогон одправляє не до райміліції, а... до свого рота. Селькор Колонець.
Сельстатисти Боришпільського району на Київщині скаржаться, що Окрстатбюро зменшило на 50 відсотків кількість газет, що передплачуються для сельстатистів. Вони вимагають, щоб Окрстатбюро передплатило для кожного сельстатиста „Більшовика" й „Глобуса", — це вже не раз зауважувалося Окрстатбюро. Вимогу сельстатистів треба виконати.
НАСИЛУ ВЗНАЛИ ХТО.
На Шевченківщині Мокро-Калигірського району одного ранку в неділю в наше село Антонівку приїхала на бричці невідомо що за особа. В помешканні Сельради як раз нікого не було, а через те цей товариш зайшов до помешкання хати-читальні. Люди, що були біля Сельради, самі між собою перепитували, чи хто не зна, що це за оден приїхав, але ніхто не знав, бо тут його вперше бачили. 
Коли цей товариш зайшов до помешкання хати-читальні, то там було кілька товаришів і замісць того, щоб поділиться в товаришами думками та дати відповідь на ті, чи инші запитання, він замісць цього вилаявся матерщиною, назвав хату-читальню хлівом в той час, коли перед його очима висіли портрети наших проводарів. Потім розлютований вийшов з хати читальні і підійшов до будинку театру, котрий міститься поруч з хатою читальнею, виняв з кишені ключа й одчинив будинок. Коли до нього приступило кілька-товаришів і запитали, на яких підставах „особа" одімкнула будинок, для чого і хто вона така, то „особа" відповіла: 
„Не разговаривать, не ваше дело, что я хочу, то і делаю". 
А що й кому він зробить, то цього ніхто не зрозумів, бо він взагалі не хотів ні з ким балакати. Коли „особа” поїхала, то аж тоді ми дізналися від нашого голови Сельради, що то був не хто-инший, як голова РВК т. Жешко. 
Цікаво знати, чи всі голови РВК мають власні ключі до замків сельтеатрів, чи тільки голова М.-Калигірського РВК т. Жешко? 
Організація хати-читальні. 
Голова С.К Н.С.
ПОГАНИЙ ГОСПОДАР. 
(с. Полетвин Степанського району на Шевченківщині).
Перевибори голови селькомнезаму та комітету взаємної допомоги відбулися вже давненько. Головою комнезаму обрано молодого хлопця. Поки не було ніякої громадської роботи, то наш голова підписував папірці і все було гаразд. Настали жнива. КВД має посіяний хліб. Треба погосподарювати скосити, звязати, змолотити і т. д. 
А нашому голові й на думку не йде: сидить у сельраді та учиться росписуватись „рондом". 
Люде покосили, хліб КВД стоїть висипається. Люде возять, молотять, КВД косить. А тут дощі, хліб скошений, звязаний мокне, гниє. Голова сельради побачив, що голова КНС без голови, взявся сам, та вже було пізно хліб був загноєний. Почали сушить. Голова КВД вишле по наряду дівчат, накаже робити, а сам, ніхто не помітив, — до сельради та й ну розписуватись. Поки голова сельради розписувався — тим часом куркулі зробили своє діло: відняли від незаможників земельку. 
Вдови, сироти без землі залишаються, а жінки червоноармійців допомоги не мають. РайКНС, навчи господарювати цього голову Комнезаму, а повписуватись він уже вміє. Селькор Далекий.