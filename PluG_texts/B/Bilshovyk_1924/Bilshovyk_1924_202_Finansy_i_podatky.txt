Фінанси й податки.
РЕАЛІЗАЦІЯ СЕЛЯНСЬКОІ ПОЗИКИ НА КИІВЩИНІ.
Реалізація селянської позики на Київщині в серпні місяці дала досить значні наслідки. До цього спричинилося так наближення строків платіжу сільгосподатку, як і переведення енергійної кампанії та найширша участь в реалізації господарчих, кредитових, професійних та инших організацій. 
З початку кампанії до 1-го серпня Губфінвідділ по лінії ОкрФВ реалізував селянської позики тільки на 29 517 карб., в серпні місяці реалізовано по лінії Окрфінвідділів — 45.090 карб., та одержано від ріжних установ за продані їм облігації по твердих цінах 157 587 карб. 
Таким чином, з початку кампанії до 1 верхня на Київщині Фіноргани реалізували позики на 282.194 карб.
РЕАЛІЗАЦІЯ 2-ої ЗОЛОТОІ ВИГРАШНОІ ПОЗИКИ НА КИІВЩИНІ.
Реалізація 2-ої золотої виграшної позики на Київщині провадиться цілком успішно. Облігації цієї позики повинні набувати платники промислового та прибутково-майнового податку. На Київщині за завданням Центру належать реалізувати позики на 950 тис. карб. На 1 серпня Київський Губфінвідділ та Окружні Фіноргани реалізували 649.485 карб , а протягом серпня ще -202 005 карб. Разом з початку кампанії до 1 вересня реалізовано 2ої золотої позики на 851.440 карб. 
СТРОК ПЛАТІЖУ РЕНТИ.
Київський Губфінвідділ призначив такі строки платіжу основної ренти: по земельних володіннях, що перебувають в межах м. Київа 15 вересня ц. р., а по Окружних пунктах, де рента стягаться, — 20-го вересня. 
З наведених чисел треба рахувати місячний строк, для подання скарг на постанови Участкових Комісій рентного оподаткування. Ці скарги належить подавати до Губкомісії через місцевих Фінінспекторів. 
Скарги, що їх буде подано після зазначеного строку, або минаючи Фінансового Інспектора, не розглядатимуться. 
Недоплати ренти стягатимуться з платників безсуперечним порядком, нарахувавши пеню, вживаючи примусових заходів стягання, на загальних підставах, що їх установлено для стягання податків і зборів.