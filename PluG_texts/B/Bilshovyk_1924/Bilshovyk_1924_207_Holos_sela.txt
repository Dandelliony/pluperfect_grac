Голос села
СВЯТО МОЛОДІ В С. ПЕТРУШКАХ. (Корсунської округи).
На протязі минулого тижня комсомольцями переведено кампанію до международнього дня молоді і з'ясовано про завдання ЛКСМУ, про утиски, що робить закордонна буржуазія, та зараховано нових членів ЛКСМУ й молодих ленінців. 
6-го вересня в хаті-читальні відбулося урочисте зібрання молоді всього села. 
Хоргуртком виконано Інтернаціонал. 
Промови комсомольців та студентів молодь слухала з великим напруженням.
Ленінці під керовництвом студентки лєнінських педкурсів тов. Косової гарно виконали п'єсу „Мені тринадцятий минав". Гучні оплески дітям-артистам довго не втихали. 
В концерті виконано де-кілька пісень музики Лисенка. 
Влаштована вечірка зробила сприятливе вражіння на селянську молодь яка з великою увагою ставиться тепер до осередку ЛКСМУ і ЮЛ і сама зараз прагне до організації.
МІЖНАРОДНІЙ ДЕНЬ МОЛОДІ В КОРСУНІ.
7 вересня. На небі ні хмарки. Промінь сонця ллється на землю. Припікає... Майорять червоні прапори. Лунають революційні пісні. Грає оркестра. З сел Корсунського та Стеблівського районів прибувають молоді ленінці, комсомольці та безпартійна молодь. Зібралися біля робклубу. 
Демонстрація по місту. Стрункі лави потяглись на площу. Мітинг. На трибуні комсомолець. Обличчя запекле — робочий від станка. Весело, бадьоро ллється промова про міжнародній день молоді — день боротьби пролетаріяту з капіталом, соціял-зрадниками та війною.
Підіймається на трибуну хлопчик років 12 — ленінець — Май. Головка ледве маячить над бар'єром. 
-	Зміна зміні... Виконаємо заповіт... 
Загін ленінців струнко демонструє на площі. Гучні, довгі оплески. 
Шамунів, Пінько і Тихонів зараховуються почесними членами ленінської організації. Мітінг закінчився. Парк, — палац. — Кіно. 
Селянська молодь зачарована фільмами революційного змісту. Пісні, гри, забавки. Довго веселиться молодь села і міста, об'єднана в здорову трудову сем'ю, і тільки на світанні розходиться по селах.
З ЖИТТЯ КОЛЕКТИВУ «ВІЛЬНИЙ ХУТОРОК»
(С, Борова Ксаверівського району на Білоцерківщині)
В 1922 році зібрався гурток охочих селян організувати колектив. Райземуправління пішло на зустріч, і відвело для колективістів 59 десятин бувшої нетрудової землі. Почали працювати. Зразу праця провадилася кепсько через те, що до сплату колективу попало багато нетрудового елементу, але незабаром увесь небажаний елемент одвіявся, а колектив реорганізувався. 
Зараз наш колектив „Вільний хуторок" об'єднує 13 родин, що нараховують 75 їдців. 
Всі члени колективу незаможники й рахуються членами КНС. Що торкається реманенту, то наш колектив має: 10 коней, 5 плугів, 10 борін, 2 культиватори і 1 сівалку. 
Обробка землі провадяться колективно, культурними засобами, і дає багато кращий врожай, ніж у решти селян.
Зараз колектив засіяв під озимину жита та пшениці 23 десятини. З самого початку існування колективу ведеться рахівництво. Керує колективом правління. На зборах колективу читаються доклади на ріжні сільсько-господарські теми. 
Культосвітня праця в колективі помалу розвивається. Передплачуються газети: „Більшовик" та „Радянське Село". Дякуючи голові правління колективу налагоджено звязок з осередком КП(б)У при станції Мотовиловка. 
Ухвалено всим колективом вступити до кооперативу, МОДР'у та „Доброхему". 
Одна тільки біда в тому, що райагроном ніколи не приїздить до колективу і не дає ніяких порад.
І-Й ЛИПОВЕЦЬКИЙ ЄВРЕЙСЬКИМ С.-Г. КОЛЕКТИВ «ПРАЦЯ ТА ХЛІБ»
Ще з 1923 року ініціативна група почала клопотатись про утворення с.-г. єврейського колективу. Але заснувати колектив пощастило тільки на початку 1924 року. Тоді ж було затверджено статут колективу під назвою „Праця та хліб”, саме в той час, коли ліквідувався Каменьковський радгосп, в роспорядженні якого було 138 десятин. Цю землю і взяв колектив в оренду на 8 років по 4 карб. 25 коп. на рік за кожну десятину. До колективу записалося тоді 17 родин з 119 осіб з капіталом 1.800 карб. Колектив купив 10 коней, 1 сівалку, 4 плуги, 7 овець, 1 каток для вирівнювання землі і 1 віз. 12-го квітня колектив почав роботу. Поки що в його роспорядженні було тільки 86 десятин (решта 52 десятини перебувала ще в руках радгоспу). Не зважаючи на те, що колектив пізно почав роботу, обробку землі було закінчено вчасно. 
На допомогу колективові прийшов „Сільський Господар", давши насіння, хоча тільки на 23 десятини. 25 десятин було засіяно вівсом, 7 десятин гречкою, 4 десятини конюшиною, 4 — буряками, 1 десятину гірчицею і 4 десятини під город. Всі роботи пророблено „власного руною", Тим часом збільшився інвентар колективу на 4 вози, 1 культиватор і машину до в'язання снопів. 
Ухвалено було росподілити врожай по кількости робочих днів кожної родини за весь робочий період. Все збіжжа міститься в складі колективу і його видається що-тижня кожній родині в певній нормі. В колективі панує зразковий порядок. Управління складається з 3-х членів, 1-го завгоспу, 1-го засівному й робкому з 5-ти душ, що керують усіма роботами на полі. Функції кожного члена колективу визначено. Всю пророблену роботу контролюється. Трудовий дено колективу починається з 5-тої години ранку. З 9 до 9 1/2 — сніданок, з 12 до З х обід. Під час перерви читають газети ,,Голос Праці", „Емео” (єврейська „Правда») то що. По суботах агроном читає лекції, иноді читають лекції представники Райнаркому на політтеми. Відвідують лекції всі члени колективу без винятку. 
Життя колективу не раз висвітлювали на сторінках „Голоса Праці”. Всі вважають цей колектив за зразковий. 
Але колектив нині перебуває у великих злиднях. Треба підтримати цей колектив матеріально, дать йому можливість ще більше зміцнитися і росквітнути.
АГРОПУНКТІВСЬКІ ДВОХНОГІ ШКІДНИКИ. 
(Село Литвинець, Канівського району на Шевченківщині).
Чого дивуєтесь? Може скажете, що таких ніколи не чули й не бачили нігде? 
А, от же я їх надибав, та ще і у такому місці, де, здається, їх не повинно було-б бути. Не на селянських а на... культурних землях. 
Іду ото собі й гав ловлю, чи не попадеться часом яка на „корівське" око. 
Коли — зирк!., а по-над шляхом периною лежить земля пухка, як долоня — рівна: по ній дві сівалки, де-кілька борін і людей чимало — сіють. 
-	Чия це земля? питаю дядьків. 
-	Вроді колехтіва - відповідають де-які разом, а один з погордою додає: 
-	Агро-о пункт! 
Тепер я пригадав, що Литвинецький агропункт в 15 десятин орендує с.-госп, т - во, і що воно недавно одержало в Канівськім Р. 3. У. формалін не тільки для себе, але й для роздачі селянам. Крім того, воно має ріжні зерно-очисткові приладдя. І мені стало надзвичайно приємно, що культурні форми обробки землі прищеплюються й на селі. Вже я збірався „хвастонуть" у другому селі як прикладом дуже показним для селян. Коли ото під'їзжає одна сівалка на дорогу для повороту. Я й зацікавився, — який зерном засівають.
-	Та, от, бачите! — показує хлопець у жмені: — Добірне! 
-	Ні... я краще у сівалку загляну. Глянув. 
-	Ой!.. Що це?! Зерно — посічене, з дірочками, певно з'їдене довгоносиком на 30 відс.; горошок чорний аж вилискує — на 15 відс...
-	Щоб вашого чорти батька таж господарювали!.. Що ви сісте? 
-	А, що-ж... яке дали, таке й сіємо. 
А оддалі сидять два дядьки. Звертаюсь. — Як вам не соромно: зерно — не очистили, взяли формалін - не протравили. 
-	Ат... пусте: люди й без вигадок цих сіють, а проте — росте. Та й є хіба коли нам з ним вожжатись! 
-	Ех, ви, двохногі шкідники!.. Вас самих треба було-б в отому формаліні скупати! 
А ідучи далі, я, вже не радів, бо бачив що один такий „приклад” агропункту з „двохногими шкідниками сильніше агітує, ніж де-кількаразові виїзди на село наших агрономів. 