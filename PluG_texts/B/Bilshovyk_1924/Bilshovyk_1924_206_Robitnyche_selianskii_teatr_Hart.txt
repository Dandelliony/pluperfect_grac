РОБІТНИЧЕ-СЕЛЯНСЬКИЙ ТЕАТР "ГАРТ".
До Київа повернувся з літньої подорожі, одвідавши м. Винницю та низку цукроварень Поділля, театр «Гарт». Театр мав завданням популяризацію сценичними образами ревруху та новітнього побуту, що зріс і розвивається на грунті нових соціяльно-політичних умов. 
В п’єсах театру найшли відбиток такі менти недавнього минулого та сучасности: реврух на Вкраїні, розклад села по соціяльним ознакам, розклад старої сем’ї, розкріпачення жінки, колективізація, машинізація селянського господарства, змичка села з містом, жіночий та юнацький рухи то що. Кожда вистава відбувалась у супроводі популярного реферату про зміст та значіння п’єси. Після низки платних вистав улаштовувалась для широких робітниче-незаможницьких кол безплатна вистава, перед якою виголошувалась докладна, але популярна лекція на тему: «Мистецтво в світлі марксизму». Поруч з виставочною та лекційною роботою театр переводив при заводських клюбах і інструкторсько організаційну роботу.
Оскілько театр справився з завданням популяризатора нового побуту та марксистського погляду на мистецтво, свідчать численні писані відозви парт та профорганізацій, в яких червоною ниткою проходить думка, що театр „Гарт", розбуджуючи думку та настроюючи чуття в належний бік, допомагає глядачеві усвідомити й прийняти ті ідеали людського життя, що висунула соціальні революція. 
За два місяці (липень, серпень) театр одвідає м. Винницю та 11 цукроварень. Спектаклів поставив 35, з них 25 платних 10 безплатних; одвідало театр глядачів платних 3009 душ, безплатних 3225 душ. На чолі театру стоїть Художня рада в складі Гуменюка, Домашенка, Левченка та Воловика. Ідеологично театр зв'язаний з літоб'єднанням «Гарт», організаційно працював як трудове т-во під адміністративною орудою уповноваженого „Рабис'а" тов. Благого.