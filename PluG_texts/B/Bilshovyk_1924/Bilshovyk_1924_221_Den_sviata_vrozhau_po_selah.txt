День „свята врожаю“ по селах.
СВЯТКУВАННЯ ДНЯ ВРОЖАЮ. (Германівський район).
Що таке „Свято врожаю", як це розуміти? Чи провадилось „Свято врожаю" раніш? 
Провадилось та ще й як! Як згадаєш, то аж під ложечкою замлоїть... 
Наприклад, євреї, коли займались хліборобством, святкували (праздник снопа) так: брали сніп пшениці і викидали над ним ріжні релігійні „коліняця", а білоруси — справляють „зажинки" і в цей день примушують співати навіть і по вмерших. А краще за всіх, за часів царату святкував свято врожаю наш український „дядько". 
Зібрав він хлібець, який „бог йому послав", обмолотив його, „перетрієрував" біля воріт лопатою, або міркою і... Гей, круторогі! Готуй, стара, мішки під жито...
-	У - у-у-х! Одіткнися, сулієчко, налийся чарочко, розчепірся горляночко.. 
-	Ти, дітвора — цать, бодай вам позаціплювало! І так святкує аж... до кінця. . . .
Пройшло багато часу, пройшли зміни, зачервоніли села... і святкування дня врожаю з „сіробуро замурзаного" кольору перефарбувалось на червоний кольор і під цим кольором ось, 21 вересня святкує „Свято врожаю" наш Германівський район. 
Роспочали свято с.-г. виставкою. Площу біля РВК й помешкання Сельбуду запруджено експонатами. Учасники виставки принесли, привели й привезли все те, що потрібно для виставки. 
На площі відділ скотарства, в сельбуді — відділи полівництва, городництва, пасішництва, рибальства й землеустрійних робіт. 
А в самому головному куточку, вбраний діаграмами й лозунгами розставивши йоги стоїть „палач" трипілля теодоліт і наче каже: 
«Я той, кого куркуль не любить»... 
Сама справжня районова виставка.
Свято відкривається мітингом, виступають промовці, вітають з днем урожаю. Райагроном зазначає причини свята врожаю, приводить багато фактів і звертає увагу селянства на правильний сівообіг, як на єдиний вихід з селянських злиднів — колективи. 
Член колективу „Новий Шлях" т. Молодід „пужить" роспорошеність селян і бере за приклад — свій колектив, якому не помагав ні бог, ні церква, а все ж таки, не дивлячись на неврожай цього року, колективська копа жита дала 12 пудів. 
-	Коли я, каже Молодід — ніс на виставку свої експонати, мені пропонували нести їх в Австралію для показу дикунам, але не дикунам, а вам я їх приніс показати, щоб визнати що таке колектив і які наслідки колективної праці. 
Кінчився мітинг. Комісія приступає до праці; оглядає експонати, читає лекції під час огляду. 
Загула „новошляхівська" молотарка, Старий бородатий колективець подає в барабан, а такі, як і він жінки, плюнувши на неділю — одгортають солому.. 
А ось і тварина. 
Коли б хто сказав, що в нашому районі є такі гарні бички — не повірив би. 
А вони є. 
А ось хліборобство з городництво — показ „уповання" на науку, а не на бога. 
Все здається виросло так просто як і в те літо, коли бог дощу давав, а де-що то й краще. 
Все це вирвано й принесено сюди без жодної підготовки до показу.
На все це дивиться комісія, дивляться й молоді селяне й цінують експонати кожний по свойому. 
А в вічі кидається все: і „скромненький" куточок городника Мишака, куточок кваліфікованого „виставщика". Векли і багатий куток цукроварні. 
Все це бачили й цінували. 
Але річ не в оцінці, а в підсумках врожаю, в наслідах року...
Огляд закінчено, призначаються премії. 
Комісія об'являє: 
Премію заслуговують по скотарству: 
с. Германівки Топчій Прохор — за бичка. 
Бєма Грицько — за жеребчика. 
с. Матяшівки Шмильов — за беркширських свіней. 
По городництву: 
с. Сущана — Мишак Венедик. 
Германівка — Войтенко Іван по загальн. господарству. — 
с. Гусачівка — „Лучанська" артіль хліборобів. 
с. Сущани (культхоз) — Семененко. 
с. Семенівка, — за гарну пшеницю; а всього вісім премій, поросятами, грішми й житом, які тут же й роздано.
„Засватана дівка — завше найкраща", так і у нас: після об'яви премій — новий огляд експонатів і балачки — та роспитування про їх викохування і так аж до вечора.
„Старички" спочатку дивилися на цю „музику" іронично, а далі — захоплюються й жваво оглядають, лапають, пробують, цьмакають... 
Площу запруджено селянами, настрій гарний, як і завше буває при новині: спочатку всмішки, — далі серйозне відношення. 
Отак ми провели „Свято врожаю" 21 вересня. 
А комісія по влаштуванню свята, підводячи підсумки свята зазначила, що виставка експонатів зацікавила маси так, як не можна було зацікавити самою найкращою лекцією. 
Ні один селянин в цей день не загадував жінці своїй готовити мішки під жито, а спину під кулаки, а самогонщиці приготовити „гардиману“, щоб на радощах гарненько „дзизнути". 
Всі вони святкували з колективними й комуністами однаково — ріжноманітности в святі не було. Райкор Бишовий.
ЯК ПРОЙШОВ У НАС ДЕНЬ "СВЯТА ВРОЖАЮ". 
(С. Ковалі, Канівського району на Шевченківщині).
При в'їзді вже в село почувався святковий настрій. Коло школи — оздоблена квітками, прапорцями і гаслами сьогодняшнього дня — велика арка. 
Стежки підметені. Коло ганку під деревами — столи з експонатами польових, городних та садових культур. Учні і батьки з зацікавленням розглядають їх і ведуться жваві балачки. 
Сельрада на цей день теж — вимазана. Оздоблена портретами революційних діячів і плакатами. Селян зібралось багато — сидять на подвір'ї і розмовляють про сільське господарство, звязуючи його з політичними подіями. 
О 2 годині до школи прибули селяни з с. Козарівки. Юні Ленінці разом з К.С.М. під червоним прапором шикуються у стрункі лави, учні, члени К. Н. С. займають відповідні місця. Дуже багато жінок, дітей. Спішним порядком збірається хор. 
Роспочалось свято привітаннями від ріжних організацій і після кожного лунав „Інтернаціонал". Далі — доповідь „про значіння й мету „свята врожаю" і резолюція селян „Про міжнародне становище”. 
Перед кінцем пролунав заклик до жиноцтва взяти участь нарівні з чоловіками у відбудуванню сільського господарства. Обрано 4 делегаток на Райжіннараду. 
З надзвичайним зацікавленням урочистий мітінг закінчився над вечір. Вечером відбулась вистава-концерт.
СВЯТО ВРОЖАЮ НА КАНІВЩИНІ.
21 вересня Канівський Райвиконком надіслав на села району представників провадити „Свято врожаю". Де-які села звернули серйозну увагу на це свято. Цікавість агрономичими питаннями захоплювала всіх. 
У с. Іванкові скоїлося не так, як того було треба. Коли приїхав представник Району, то замісць численних зборів селян його оточили тільки Голова сельради т. Осадчий, секретар та голова КНС т. Осадчий, і де які члени КНС.
Ця активка села витирала свої спітнілі обличчя — потомилася, бігаючи по всьому селу, закликали селян на свято. Ніхто не прийшов. Село справляло „мед церковний". 
Т. т. Осадченки обіцяли все село стягнути на 28-ІХ і тоді впорядкувати свято. Представник погодився і з тим поїхав назад до району. 
У с. Бобриці свято провадив т. Ярош. 
Ярош зауважив, що тільки при допомозі колективного господарювання незаможне селянство поліпшить своє господарство.
З обгрунтованим докладом виступив т. Щербаченко. Він з'ясував, як боротися з шкідниками: гесенською мухою, совкою, червою, засміченістю землі та про те, як боротися з посухою. 
Учитель Ігнатенко, звернув увагу, на те, як треба обробляти землю. Тільки культурна обробка землі, освіта, поліпшить сільське господарство, збільшить кількість та якість хлібної продукції. Тов. П. Легеда з'ясував причини посухи та користь колективізації. Члени хати-читальні впорядкували виставку експонатів городніх та зернових рослин. Були експонати й від господарської школи. 
Свято було влаштовано виключно членами х.-ч. та комсомолом. Діаграму хлібних рослин за два роки склав т. Л. Легедза. Байдужість голови КНС т. Степаненка до радянського свята, його відсутність на святі — плямує організацію КНС.
Після „Свята врожаю" вечером комсомольці та члени х.-ч. влаштували виставку „Глитай або ж павук".
СВЯТО ВРОЖАЮ В с. ЛИТВИНЦІ.
(Канівського району на Шевченківщині). 
В неділю 21-го вересня у нас урочисто пройшло „Свято врожаю". О 5-й год. дня голова земельної секції т. Судом відчиняє свято. Хор виконує Інтернаціонал. т. Судом подає цифрові дані, які малюють картину засіву тими, чи нашими культурами в цьому році, а також скільки десятин посіяно машиновим способом та скільки пудів насіння перечищено, протравлено і т. ин. 
Від КНС виступив т. Гирич, який підкреслив умови господарювання незаможних селян за старого часу і ті перспективи, що висовує радянська влада тепер. 
Від Колгоспу „Незаможник" Добровольський на фактах довів перевагу колективного господарювання над окремим господарством. 
Голова хати-читальні т. Скорина звернув увагу на те, що зараз ми живемо в часи мирного будівництва, а тому повинні уділити як найбільше енергії на відродження нашого господарства. 
Від місцевої школи промовою виступив завшколою т. Глушко, який підкреслив ріжницю між так званими релігійними святами та революційними, чи громадськими, як от «свято врожаю», а також більш менш докладно зупинився на суті цього свята, на значінні його. 
Після цих промов представник Канівського РВК голова РКНС т. Синьоокий в своєму слові звернув особливу увагу селянства на те, аби селянство по мірі можливости переходило до машинового способу господарювання, шляхом до чого є колективізація. 
Не брало чомусь участи в святкуванні наше сільсько-господарське т-во „Будівник". Але тут особливо нема чого й дивуватись. 
Товариство, взагалі, ставиться байдуже до ріжних свят і селяне вже до того звикли, що свята відбуваються без „Будівника". А жаль… 
Після закінчення урочистої частини виставкомом було запропоновано оглянути експонати сільсько-господарських культур, що розміщені в окремій кімнаті тут же при хаті-читальні. Експонатів показано було біля 30. Особливо звертали на себе увагу де які експонати з господарств Н. Скорого та Л. Глушака. 
Виставком давав пояснення про той чи инший експонат, публіка уважно слухала. 
На дворі було вже темно, коли селяни вирушити з хати-читальні до дому?