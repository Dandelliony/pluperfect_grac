Голос села
УВАГА СЕЛУ!
Не дивлячись на те, що в місті енергійно борються з пошестю скарлятини, кількість її жертв велика. Ця пошесть, що особливо небезпечна для дітей, починає пробиратися й на село. У нас на хуторі Берковці Гостомельського району схарлятина звалила з ніг цілу родину. Наляканий батько повіз свою найменшу дочку до Гостомельської лікарні. Це єдина лікарня, де приймають незаможників. Приїхавши за 25 верств, він застав лікарню замкненою. Лікар, що його з трудом удалося розшукати, заявив: «Я вам кажу, що сьогодні нема прийому». 
Через кілька днів дівчина померла. При такому стані медичної допомоги селу загрожує велика небезпека. Треба, щоб сільські лікарні приймали хворих на скарлятину у всяку пору вдень і вночі, бо инакше пошесть може прийняти небажані розміри.
ДІЛА ПОДАТКОВІ. 
(с. Андрієвка Златопільського району на Черкащині).
Селяне мені кажуть: „Селькоре, ти багато де-чого пишеш про наші помилки, напиши, будь ласка, й на цей раз та тільки не про те, про що ти звик завше писати, а ось про що: 
Минулого року в Одеській губерні — поруч — врожай був кращий, ніж у нас, а між иншим там податок платили по шостому та сьомому розряду, а в нас аж по десятому. 
Цей рік теж: місцями в Одеській губ. врожай такий самий, як і в нас, а місцями ще кращий, і там податок роскладено по першому та другому розрядові, а в нас аж по шостому. 
Як що ти вже там щось пишеш про нас, то пиши ж по правді все... 
Напиши, що як ми заплатимо ще й на цей рік податок по шостому розряду, то вся наша худоба із „врожайного" району піде в „неврожайні" — Одеські. 
До балачок цих треба додати, що село наше до районування належало до Одеської губ. 
Врожай в Андрієвці не кращий, ніж в Одеській губ., а між иншим і т. и. 
Не вадило-б, щоб на цю справу з оподаткуванням ті установи, до яких це найближче торкається, звернули увагу, бо й справді, що як село наше заплатить цей рік податок по шостому розряду, то чимало худоби дійсно опиниться в сумежних „неврожайних" районах, і тоді селянам нашим не під силу буде не тільки що підлатати підупаде після голодування господарство, а не під силу буде дати навіть 3 коп. в місяць на газету.
СВІДОМІСТЬ ЖІНКИ. 
(Село Будища Звенигородського району).
На Звенигородщині поширюється хвиля жіночого руху. Захватила зона й наше село. 
Приїхала до нас жінорганізаторка і під час загальних вборів КНС об'явила членам комнезаму, аби вони загадали жінкам та дівчатам зійтися до сільради. 
Сказано - зроблено. 
Не сміло — нерішуче почало сходитись жіноцтво. Ну і що ж?.. Зійшлися й посідали в садку під яблунею та й чекають, що то воно буде. Аж ось прийшов і сам голова сільради, а за ним що де-кілька чоловік. Сіли осторонь, чекають. Жінорганізаторка тов. Васильченкова веде розмову з жінками... Тов. Васильченко закликала жінок до загально-громадської праці. Гарно і дивно жінкам слухати цю розмову. Нове й нечуване явище трохи здивувало жінок, а тепле й захоплююче слово тов. Васильченкової, будило й зворушувало сплячі думки. І дивно і незрозуміло щось нове, разом з тим гарне ворушилось в думках. Тісно скупчившись, стоять жінки і слухають нечувані ще заклики — „прокинутись”. Голос заклику замовк. Але відгук його довго довго, відчувався.. Заклик цей зародив маленьке зернятко свідомости жіночої. 
Хай же це зернятко зростає. 
Жінко, влийся в загально-громадську роботу. 
Використай права дані тобі революцією!..
ПОРА-Б УЖЕ й ВІДЧИТ ДАТИ. 
(С. Лазірівці на Шевченківщині).
Зібралась в нас на селі „кумпанія невеличка, але чесна", що взялась вести судове діло земельної громади, по розділу земель з с. Піщалниками. Дуже завзято взялися: — раз забрали у громади 8.000 пуд. пшенички, другий раз 60 пуд., а третій раз... та хіба запамятаєш, скільки його вже збіралось!.. Діло вийшло... пшик! 
Пора б уже й відчитатись перед громадою. Селянські пудики не полова, на них праці покладено не мало. Біда тільки, що горлані — куркулі та родичі цих „уповноважених" всім, хто требує відчиту, рота затикають. 
А ну-но, Марку Король, підтягнино Михайла Закусенного та дружинку його хай „очистяться"... А як що може „стісняєшся", то Комнезам, або прокуратура поможуть тобі...
ЯК ЖИВЕ ПЕРЕЯСЛАВСЬКИИ РАИСЕЛЬБУД. 
(Золотоношська округа на Полтавщині).
Переяславський райсельбуд існує з лютого 1924 року, має 278 членів, 10 ріжних культурних і політосвітних гуртків. 
Бібліотека нараховує 13.058 книжок, з яких 1.430 політичних, 7.103 наукових, 4.400 белотрістіки, 125 с.-господарських; є кінотеатр. Читаються лекції, робляться доклади. Працю по лікнепу вже закінчено. Сельбуд має дуже гарне помешкання. Завше повнісенько селян. Сельбуд наділено землею. Непмани частенько заглядають до сельбуду, але ввічливий сторож прохає їх не мішать. — Роботу в сельбуді провадять члени партії й робітники профспілок. 
Культосвітню роботу на районі сконцентровано по хатах-читальнях, та сельбудах; в роботі беруть жваву участь всі незаможники.
ДОСИТЬ УЖЕ ЩО-РОКУ МІРЯТИ ЗЕМЛЮ. 
(С. Глуховці, Бердичівської Округи)
В нашому селі маються Земкомісія, на чолі якої є, так званий, уповноважений Земкома т. Франко Дмитро, який кожного року наділяє селянам землю. Приходить селянин і прохає, щоб голова йому дав десятинку земельки. 
Т. Франко не знаючи, де є вільна десятина, (а хоть і знає, то немає часу подивитися в списки), — каже селянинові щоб той брав, де він хоче. Селянин, виходячи на поле, оре, розуміється, де краща земля. Коли на другий день виходить громадянин, який вже підряд 2 — 3 роки заживав цю саму десятину і бачить, що її виорано, тай починає сіять. 
Так кожного року селяне посходяться на поле та й очі повитріщають, не знають, що робить — чи биться, чи судиться, чи може йти до т. Франка свариться. 
Геть такі непорозуміння!