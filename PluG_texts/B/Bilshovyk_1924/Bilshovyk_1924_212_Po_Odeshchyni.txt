По Одещині
ІСТОРІЯ ОДНОГО КООПЕРАТИВУ.
(м. Окни, Олексієвського району Балтської округи на Одещині). 
На початку цього року в м. Окні організувався с.-г. кооператив. За це подбали десять куркуликів, які знесли по 30-50 пудів пшениці, склали кошти, ухвалили статут і запрацювали по „родственному”: до правління й ревізійної комісії родичів та добрих знайомих. 
Що це за кооператив і чи взагалі його можна назвати кооперативом? 
-	Жодна установа району не знала. 
Кооператив — не кооператив, а приватна крамничка. Так і селяне на нього дивляться, так і самі „кооператори" кажуть. 
Райпарком про це довідався і запропонував правлінню кооперативу зробити доповідь про свою працю на засіданні Райпаркому. Злякались „кооператори” і повели діло инакше: — ідіть до нас, люде добрі (с. т. селяни), — вступайте до нашого кооперативу. Всіх приймаємо. Навіть незаможників... Принесіть тільки 80-50 пудів паю пшеницею... 
Але згодом пай зменшили — й до кооперативу пішло чимало робітників та селян. Кооператив торгує. Кожний член правління по 50 карб, платні одержує, а балансу кооперативного і досі ще немає. Які в кошти в кооперативі і чи є ще вони? — жодний член не знає. 
 — Дайош мої 50 карб, і — баста!.. 
Як живе кооператив і чи житиме він надалі? 
Правління — ні гу-гу... Наче б то це й не до нього стосується. Незаможники пайщики не знають, як примусити правління зробити відчит. Бояться за свої паї. 
-	Чи не по вітру часом пустили їх?.. Треба, щоб Одеський райсоюз звернув увагу на „цей кооператив і допоміг незаможникам налагодити в ньому оправу на свій незаможницький лад.