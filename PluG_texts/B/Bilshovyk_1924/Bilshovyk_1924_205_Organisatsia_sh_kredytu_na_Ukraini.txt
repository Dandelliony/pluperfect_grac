ОРГАНІЗАЦІЯ С-Г. КРЕДИТУ НА УКРАІНІ. 
(Розмова з головним інспектором Укрсельбанку т. Бітусом).
До організації с-г кредиту на Україні було приступлено з ініціятиви ВУЦВК’а. 
При ВУЦВК було утворено комісію допомоги сільському господарству, яка в першу чергу приступила до кредитування сільського господарства. 
В серпні минулого року в Київі, Харкові, Одесі було організовано губернські товариства с.-г. кредиту Губсельбанки, після чого було засновано Губсельбанки і в инших губерніальних містах України. В листопаді минулого року в Харкові було засновано Укрсельбанк, який керує роботою Губсельбанків. 
Завдання с -г. кредиту — виключно обслуговування селянських господарств, в першу чергу господарств незаможників та с.-г. колективів. 
Щоб наблизити свої кредитові операції до селянської маси, кождий Губсельбанк видає позики с,-г. кредитовим товариствам в їх основний капитал, які під свою відповідальність безпосереднє кредитують селянство. 
Разом з цим Губсельбанки теж кредитують як с. г. колективи, так і окремі селянські господарства. 
Таким чином схема с.-г. кредиту на Україні така — на селах і в районах с.-г. кредитов товариства, в губерні Губсельбанк і в центрі Укрсельбанк. 
У всесоюзному маштабові роботою с.-г. кредиту керує Всесоюзний Селянський банк, який направляє роботу головних селянських банків окремих Республік. Як Губсельбанки так і Укрсельбанк роспочали свою діяльність при несприятливих умовах — депресії валюти та ножицях, але на зважаючи на це баланс Сельбанків зростав з кожним місяцем і зараз загальний баланс сельбанків України досягає 25,000,000 крб. 
Про успішний розвиток операцій можуть свідчити такі факти в січні 1924 баланс Укрсельбанку ледве досягав 800000 крб., на 1 вересня 1924 року баланс Укрсельбанку складає біля 1.000000 крб.