Хроніка 
В ГУБВИКОНКОМІ
Пленум Губвиконкому. На 25 жовтня б. р. скликається Поширений Пленум Губвиконкому. На порядку денному Пленуму стоять такі питання: 1) Доклад Президії Губвиконкому, 2) Розгляд та затвердження погубернського оперативного плану й бюджету на 1924 — 25 рік, 3) Доклад про етап і розвиток місцевої промисловости й торговлі, 4) Доклад Гублісуправління, 5) Доклад Губнаросвіти. 6) Доклад Губ РСІ, 7) Інформаційний доклад Губземуправління та 8) Про перевибори низового апарату.
Стягання недоплаток. З огляду на те, що недоплатки по додаткам з боку держорганів, кооперативних організацій та приватних підприємств досягають серйозних розмірів, Губвиконком доручив Гуфінвідділові в найближчому часі вжити рішучих заходів до збору цих недоплаток, користуючись всіма, дозволеними законом, засобами.
Збільшення Основного капіталу Комунбанку. Губвиконком порушив перед Центром клопотання про збільшення основного капіталу Комунального Банку до 800.000 карб.
Перепис неписьменних. Губвиконкомом продовжено термін переведення перепису неписьменних у Київі до 25 вересня б. р.
Новий Голова Губплану. З огляду на відрядження тов. Горлінського до Вищої Партійної Школи у Харкові, Головою Губдержплану призначено тов. Введенського. Одночасно тов. Введенського залишено Головою Губкомвнуторгу. 
Головою комісії по розгрузці БУПР’ів замісць т. Вітковського, який вибув із Київа, призначено члена Губвиконкому т. Пашина.
Стипендії студентам та робфаківцям. Губвиконком визнав необхідним внести в місцевий бюджет на 24 — 25 рік 117 стипендій для студентів та робфаківців.
Завгубвідділом Праці, з огляду на від’їзд т. Вітковського, призначено т. Венгера.
Завгубнаросвітою т. Салтикову надало півторамісячний відпуск. Обов’язки завідуючого Губнаросвітою покладено на час відсутности т. Салтикова на т. Шрайбера.
В «СІЛЬСЬКОМУ ГОСПОДАРІ».
Заготовка сала та масла, «Сільський Господар» приступив до заготовки масла та сала для збуту на ринках СРСР та для кооперативних організацій (МСПО). Цими днями вже послано до Ленінграду та Москви 6 вагонів сала та масла. Заготовка провадиться виключно через райсельсоюзи та с.-г. кооперацію.
Відгодівля худоби та заготовка свиней. «С.-Г.» організував на економіях кооперативних цукроварень та цукроварень Цукротресту відгодівлю волів на убій. Зараз «СГ» відгодовується 4000 волів. Рівночасно з відгодівлею волів «СГ» організував заготовку свиней, для відгодівлі на мясо та на сало.
Бурякова кооперація. «Сільський Господар» веде переговори з Цукротрестом що до цін на. буряки на 1925 рік. На місцях союзами та товариствами підписано угоду з цукроварнями попередні умови на площу 50000 десятин.
Кількість кооперативних цукроварень. В цьому році «СГ» заарендував ще 2 цукроварні (Конгресовську та Анакінську). Таким чином зараз «СГ» має 9 цукроварень.
Ремонт кооперативних цукроварень. «СГ» приступив зараз до ремонту на своїх цукроварнях. Переводиться також ремонт господарчих будівлів та помешкань для робітників цукроварень.
СУДОВА ХРОНІКА.
Відкладені справи. Губсуд відклав призначену вчора до розгляду справу по обвинуваченню уповноваженого ВУКФУ Стародуба в одержанні хабаря й орендаря малого театру Ларина в тому, що він дав хабаря. 
Справа Овруцького. Сьогодні в Губсуді призначено до розгляду справу по обвинуваченню гол. бухгалтера Бупру ч. 1 Овруцького в збройному нападі на помешкання.