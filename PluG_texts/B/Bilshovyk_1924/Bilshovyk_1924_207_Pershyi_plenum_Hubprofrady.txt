Перший пленум Губпрофради.
На 1-му пленумі Губернської Ради Профспілок було заслухано доклад голови Губпрофради т. Буздаліна про роботу Губпрофради.
ГОЛОВНІ МОМЕНТИ ПРАЦІ ГУБПРОФРАДИ.
За відчитний час, зазначив т. Буздалін, Губпрофрада найбільше зосереджувала свою працю на: 1) стабілізації заробітньої плати; 2) перезаключенню колективних умов, 3) скороченні спецставок та спецфондів, 4) організаційній праці, 5) культосвітній праці та 6) на поліпшенні побуту трудящих.
Стабілізація заробітньої платні. В цій галузі Губпрофрадою зроблено багато. В наслідок цієї роботи було досягнуто вирівнення заробітньої платні. Вирівнення заробітньої платні полягало в тому, що зарплатню в індустріальних спілках, в яких вона була низька, було підвищено, а в спілках, де зарплатня була дуже висока, ті було трохи знижено. 
В стабілізації заробітньої платні велику ролю відіграла твердість валюти. Підвищення зарплатні було переведено у металістів та кравців. Металісти, які одержували пересічно 48 крб. 52 коп., тепер одержують 50 крб. 59 коп ; кравці, як і раніш одержували 45 крб. 88 коп , тепер одержують 54 крб. 41 коп. Зниження ж зарплатні, з метою вирівнення з иншими спілками, відбулось у друкарів та шкірників. 
Друкарі раніш одержували 64 крб., а тепер одержують 58 крб. 39 коп. шкірники в першому кварталі одержували 79 крб. 80 коп, тепер вони одержують 71 крб. 16 коп. 
Коли приняти на увагу, що на ринкові за цей час помічалося зниження цін на продукти, то ми побачимо, що заробітна платня зараз перебуває в нормальному стані, тому що карбованець не тільки не губить своєї вартости, а навпаки йде до зміцненні.
Перезаключення колективних умов. 
Липнева кампанія перезаключення колективних умов проходила від гаслом зміцнення на пересічному рівні заробітньої платні. Що до перезаключення колективних умов Губпрофрада керувалась тими вказівками, які дав минулий 4 губернський з'їзд профспілок.
Зниження спецставок та скорочення спецфонду. 
При найближчій участи ГРПС зроблено вкорочення спецфондів і кількости осіб, на яких припадали спеціяльні ставки. Зниження спецфонду було викликано необхідністю виявити правильність кваліфікації спеців на наших підприємствах. Після обслідування наших підприємств виявилося що часто по спеціяльним ставкам та індівідуальним умовам одержували платаю особи, які не відповідали своїй кваліфікації. Зараз для фахівців вироблено спеціальну тарифну сітку, що дало економію коштів нашим підприємствам. 
Що до зниження накладних видатків Губпрофрада звертала увагу на скорочення надто великої заробітньої платні керуючого апарату. Було переведено перегляд особистого складу керуючих апаратів, скорочення непотрібних апаратів трестів і т. и.
Зміцнення організаційної праці. 
Кращим покажчиком організаційної роботи є зріст членської маси. За відчитний час спілка Всеробітземліс виросла на 21 відс., промислові спілки виросли на 10 відс , спілка радробітників виросла на 6 відс. Всього за відчитний час кількість членів профспілок Київщини виросла на 11 відс. Зараз на Київщині охоплено спілками 83 відс робітників, які працюють на виробництві. 
За відчитний час ГРПС було обслідувано 6 губвідділів спілки, 1 ОПТ та кілька райсекретаріятів.
Культосвітня робота. 
Культосвітня робота за відчитний час була перенесена на майдан та літні садки. Найбільше було звернено увагу на фізкультуру, Культвідділ брав активну участь у добудові Червоного стадіону. По всіх спілках було організовано спортивні гуртки, які часто демонстрували свої досягнення на міжспільчанських змаганнях. 
Повного обліку літньої культосвітньої роботи ще нема, але де-які підсумки свідчать про те, що культроботу було поставлено на належний щабель.
Поліпшення побуту робітників. 
Велику увагу за відчитний час ГРПС звертала на поліпшення побуту робітників. Головним чином, робота зосереджувалась по лінії організацій Будників Відпочинку. Всього за літній час через Будинки Відпочинку було пропущено 10.000 робітників. За робітниками Київа було закріплено 19 робітничих будинків та 120 помешкань. 
На далі Губпрофрада гадає через Губвиконком внести в статтю видатків Комгоспу видатки на будівництво робітничих будинків. 
Для цього організується тепер пайове товариство для будівлі робітничих будинків, основний капітал якого має бути 1000000 крб.