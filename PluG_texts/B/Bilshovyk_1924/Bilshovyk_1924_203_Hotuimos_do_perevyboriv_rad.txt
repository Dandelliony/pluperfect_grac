Готуймось до перевиборів рад.
Виборчий період цього року починається на цілий місяць раніш, ніж торік, себто вже з 13-го вересня починається передвиборча кампанія. Бо коли торік ми мали в наслідок кампанії де-які хиби, то це сталося переважно через малу підготовку до перевиборів Рад. 
Через те нам і треба як найкраще використати передвиборчий час, треба зараз же приступити до вивчення торішнього досвіду і як слід підготовитись до переведення виборів. 
Всім радянським установам і особливо окремим товаришам., яких в цьому році буде значно більше кинуто на місця, ніж торік, треба завчасно добре засвоїти головніші моменти з досвіду минулих років, на яких саме й повинна спинитися наша увага. 
Що до хиб минулих виборів треба, перш за все, зупинитись на невмілому висуванню кандидатур до Сельради, через що часто Сільради вижили себе мало працездатними. Треба запам’ятати, що не досить скласти сельради з особ, цілком прихильних до Радвлади, до цього ще треба, щоб на чолі її стала енергійна людина, з ініціятивою та певним хистом до самодіяльности, яка б змогла понести за собою ціле село. Це є ідеал голови сельради, до якого ми мусимо прагнути при виборах. 
Тепер уже окрвиконкоми та райвиконкоми, вивчаючи роботу низового апарату, додержуються принціпу персонального підходу, щоб під час виборів стати веред виборцями з запасом найкращих кандидатур. Крім того, в багатьох місцях уже приступлено до наближення радапарату до широких кол трудящих через прилюдні засідання та відчити, щоб кожен виборець мав певне уявлення про працю, як Ради в цілому, так і кожного члена її, зокрема. 
Є ще один дуже важливий момент — це позбавлення виборчого права. Безумовно, від правдивого вирішення цієї справи на звісних в значній мірі залежить міць низового апарату та, взагалі, успіх радянського будівництва. А торік як раз у нас сталося так, що, чи то через неуважність місцевих робітників, чи то через неуважність товаришів, що переводили кампанію, аноді обирали й обирались ті, хто на це по конституції не мав жодного права, і навпаки, траплялись такі факти, коли позбавлялись права голосу громадяне, що мають усі права в Радянській Республіці. Правда, протягом цього року в процесі роботи хиби ці потроху виправлялись і елементи, що не мали виборчого права, викидались з рад. А зараз починається місячник перевірки списків особ, позбавлених виборчого права, і досвід минулого року вимагає від нас уважніш поставитись під час виборів до цієї справи, а практично вимагає пильніше знайомитись з фактами перед тим, як позбавити права голосу ту чи иншу особу, щоб таким чином запобігти тих помилок, які було допущено торік. 
Трохи не найбільша хиба в минулих перевиборах — не порівнюючи мала присутність виборців. В де-яких місцях ще до цього часу по старій традиції патріархального ладу в громадських справах бере участь тільки голова сім’ї, а инші ж члени сім’ї складають з себе ті 60% виборців, яких на цей рік вже треба буде обов’язково притягти до участи в виборах. Невідкладна справа нашої місцевої преси — це використай час, який залишається до виборів, і на своїх сторінках почати кампанію проти підпаду громадського почуття. Треба, щоб кожний селянин з найглухішого села добре усвідомив собі ті права, які даються йому конституцією, та ті обов’язки, які покладає на нього радянське суспільство. 
Участь жіноцтва у виборах, яка виявилась торік всього на 6,15%, ще далеко від того, що заповідав Ілліч. Наш обов’язок в наступній кампанії — ще більше повернути нашу радянську жінку від куховарської печі до печі, яка будує новий громадський лад, до участи в соціялістичнім будівництві. Гаслом наступних виборів мусить стати втягнений жіноцтва до Рад на 25%, і Жінвідділ повинен зараз же почати в цій справі свої практичні заходи. 
Коли на все це під час передвиборчої кампанії буде звернуто як найбільше нашої уваги, то безперечно, що з наступних перевиборів ми вийдемо переможцями над хибами низової Ради і зміцнимо владу на місцях.