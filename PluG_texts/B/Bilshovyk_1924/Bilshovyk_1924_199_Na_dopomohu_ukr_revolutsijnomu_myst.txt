НА ДОПОМОГУ УКРАІНСЬКОМУ РЕВОЛЮЦІЙНОМУ МИСТЕЦТВУ.
Збільшується економична сила радянських республік, підноситься культурний рівень пролетарських мас, — тому й не дивно, що ХІІІ з'їзд партії присвятив питанням мистецтва кілька рядків у своїх резолюціях. Зараз маємо до певної міри змогу зайнятись питанням мистецької освіти, підготовівши відповідні кадри грамотних мистців, що почувають себе частиною великої пролетарської сем'ї маємо можливість починати все сильніший та сильніший наступ на „твердині" решток буржуазної культури. 
До такого організованого наступу на дрібно-буржуазну халтуру, що псує мистецький смак робітника та шкідливо впливає на розвиток його мистецьких вимог, переходить з початком зімового сезону 1924-25 р. Відділ Мистецтв Губполітосвіти та культвідділ Г. Р. П. С. Зараз розробляється календарний план обслуговування клубів та сел революційними театральними й музичними організаціями, творяться нові колективи, намічається репертуар, щоб після певної підготовки виступити й покласти край тим виставам та, концертам, що зараз через літній експлоатаційний період допускається на робітничих сценах, як засіб збільшення грошевого фонду клубів. 
Одначе, як Губполітосвіта, так і Культвідділ Г. Р. П. С. матеріяльних засобів майже не мають. Загрожує велика небезпека, що широко розгорнутий план та ті цінні заходи, що мають дати робітникові здоровий виріб революційною формою і змістом мистецтва, не можна буде здійснити. 
Революційні колективи в неймовірно тяжких обставинах гартують свої, сили до майбутніх боїв, живучи певною надією що пролетарське громадянство оцінить їхню працю і підтримає з тяжку хвилину. 
Тільки така допомога, організована сотнями та тисячами трудящих, зможе вивести революційне мистецтво з тяжкого стану та створити відповідні умови для дальшого розвитку його. 
Закладене в грудні місяці 1923 року відповідальними представниками Губкому. Г. Р. П. С., господарських органів, Наросвіти і 45 дивізії Товариство Сприяння Українському Революційному театрові і є тією громадською організацією, що поклала собі завданням допомагати владі в творенні нової революційної культури. В це товариство повинні широкою рікою попливти, хоч не великі, але зате численні пожертви від усіх громадян, що цікавляться революційним мистецтвом та вважають його важливим чинником не тільки для закріплення здобутків революції, але й для поширення наших позицій. Ми, пролетарі, обмежені в своїх матеріяльних засобах, але ж коли візьмемось за роботу дружно, то досягнемо найбільших наслідків. Хіба не найкращий доказ, цього „Сталеві птахи" наших республік, які гордо та голосно на ввесь світ говорять, що може створити колективна воля хоч і бідних ще мілійонів?! А ці міцні підвалини, які закладаємо зараз під нашу хемичну оборону, хіба не свідчать вони про те, що для з'єднаного однією думкою колективу немає нічого страшного?! 
Великими поспіхами можемо похвалитись ми в цій ділянці нашої праці, і такими ж досягненнями закінчиться наша робота й над творенням революційного мистецтва, коли тільки всі станемо йому на допомогу. 
Товариство сприяння Українському Революційному театрові провадить зараз вербування членів друзів революційного мистецтва. Але представників Т-ва зустрічають на місцях не так прихильно та зичливо, як того вимагає сама справа. Правда, у нас на підприємствах, в установах багато вже гуртків ріжних товариств; та не вже не найдемо що 40 коп. на місяць, щоб записатись у члени й цього товариства? Тим більше, що т-во дає своїм членам цілу низку пільг при відвідуванні революційних театрів і концертів. Цими днями починається продаж абонементних квитків у революційні театри (з великою знижкою). Тут трапляться нагода виконати, з одного боку, громадянський обов'язок, з другого боку, забезпечити себе за незначну ціну квітками на вистави зімового сезону. 
Дружно до діла! Нехай не буде ні одного підприємства, ні одного місцкома де не було б гуртка «друзів революційного мистецтва» — Ставайте до праці й ви, Окрвиконкоми! — Закладайте в себе філії, Т-ва (інструкції дано), покрийте свої округи густою сіткою гуртків «друзів революційного мистецтва» бо нечисленні, але ж завзяті, гарячі нові революційні колективи, що народились уже в наших селах, потрібують допомоги! 