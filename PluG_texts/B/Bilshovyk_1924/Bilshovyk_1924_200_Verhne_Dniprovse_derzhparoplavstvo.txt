ВЕРХНЕ-ДНІПРОВСЬКЕ ДЕРЖПАРОПЛАВСТВО.
ЕКСПЛОАТАЦІЯ ДНІПРА. 
Готівна парова фльота, котра в біжучий час експлоатується Держпароплавством, складається з 40 пароплавів, із котрих 8 знаходяться в оренді; тягарових пароплавів 5, буксирних — 13. 
Непарова фльота налічує 43 баржи та 13, відданих до оренди. На протязі липня міс. ц. р. було покрито віддалення як до гори, так і до низу Дніпра протягом 13.077.684 верстви. 
Перевезено пасажирів 142.408 із 29.309 пуд. багажу та 380.740 пуд. тягару.
РЕМОНТ ПАРОПЛАВІВ. 
В біжучий час іде середній та цілковитий ремонт парової та тягарової фльоти. Весь ремонт доволі уважний та повний, що диктується загальним змішуванням пароплавів. На 1 ше серпня ц. р. в ремонті знаходилось 4 одиниці парової фльоти та 14 одиниці непарової фльоти. На протязі липня міс. випущено після ремонту 4 баржи. Закінчується ремонт 2-х великих пароплавів, котрі перебудовуються по типу великих волжських пароплавів. Ці 2-х поверхові пароплави будуть мати першокласові каюти з м'ягкими меблями, з електричним освітленням та телефон. В майстернях по ремонту працюють 238 осіб, із котрих 199 штатні робітники, останні з'являються тимчасовими та поверхштатними робітниками. 
Середній заробіток за робочий день на протязі липня міс. складає 2 к. 36 коп.
НА ПІДПРИЄМСТВАХ. 
3 огляду на загальне фінансове становище Держпароплавства, комерційному відділові за останній час вдалося перевести 2 своїх підприємства на самооплатність. Таким підприємством нині є механичний завод Юртан з кількістю робітників у 30 осіб. Завод увесь час вироблює ріжні механичні частини для пароплавів. 50 відс. його виробничої спроможности експлоатується приватними особами. 
Друге допоміжне підприємство Держпароплавства — лісокозгора нині готує паливо та веде лісні розробітки для задоволення потреб Держпароплавства та виконанням замовлень Держустанов. 
Недавно зорганізований торговельний відділ, підтримує звязок із торговельними підприємствами м. Киіва.