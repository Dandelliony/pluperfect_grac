ПРО КЛЮЧИКИ И ЗАМОЧКИ.
З IX у залізничнім клубі відбулось поширене засідання робкорів і стінкорів ст. Київ П. М. К. В. з. д. 
На порядку денному були: 1) доклад секретаря райбюро робкорів, 2) перевибори бюро і 3) біжучі справи. 
З докладу видно, що роботу так погано провадити більш неможливо. Наприклад: стінгазета уже не виходить два місяці, на лінії робкорівської роботи теж не провадиться. 
На питання, чому так склалось — відповідь була коротка: „ Неможливо робкору писати дописи, відповідать за неї та ще й платить за те, щоб її передрукувать на машинці. Дописів бува й на дві газети, а передрукувать нігде, бо усі машинки, які є на Київі перевантажені роботою. Ходиш і всі зрікаються". 
На питання, чому не ведеться робота на лінії, докладчик каже: „треба було поїхати на лінію, поінформувати робкорів, випустить показні газети, а для цього треба, щоб було дано відпуску. Пішли у культвідділ. Тут нас продержали і, нарешті, сказали прийти завтра, а те „завтра" тягнеться і по цей час. 
Розглянувши цю справу, ухвалили підвищити роботу між робкорами. А ось, як дійшли до біжучих справ, так найшлась така справа, що можна б сказати „не варта шкура вичинка", а між иншим прогаяли немало часу. 
Діло у тім, що один з робкорів писав про „безхазяйственість“, і освітлював виробництво і от, одним колесом робкор зачепив Учпрофсоз, саме тим дописом, що було надруковано у „Будку” № 3, під назвою „Учпрофсож протри глаза". 
Отут голова Учки й учіпився. 
„Як нас, про нас, та ми.... ми... ось моє роспорядження, щоб після цього ні один допис не йшов нікуди без редколегії Учпрофсозу. Буде лежати тека: туди усі дописи мені кладіть, а редколегія колись розбере й надішле куди слід, а хто не послухає цього то ми знайдемо на них й „ключики й замочки”. (Чи не хоче нам робкорам роти позамикати). 
Я цієї контр - революції не потерплю, не треба такої самостійности. 
От так ушкварив голова! До цього часу у нього робкор був „очі і уші“, а тепер контр революція, та ще й самостійницька. 
Треба, щоб робкорівські організації зазначили надалі робкорам, як перемогти тих, хто загрожує існуванню робітничої преси. 