Імперіялістичні держави підтримують грузинську авантуру.
ПРОТЕСТ ПОВПРЕДА СРСР ПРОТИ ПІДТРИМКИ ГРУЗИНСЬКОІ КОНТР-РЕВОЛЮЦІІ З БОКУ ПОЛЬЩІ.
ВАРШАВА, 22 - IX. Варшавський магістрат асигнував 10.000 золотих грузинським повстанцям. Через це повпред СРСР Оболенський заявив польському міністрові закордонних справ протест проти підтримки контр-революційного руху в Грузії й втручання у внутрішні справи СРСР. Директор політичного департаменту міністерства закордонних справ Моравський сказав Оболенському, що польський уряд засуджує виступ варшавського магістрату і ні в якому разі не погоджуються з резолюцією, яку ухвалила міська управа.
ГОЛОВА РАДНАРКОМУ ГРУЗІІ ПРО ВТРУЧАННЯ ЛІГИ НАЦІЙ.
МОСКВА, 23-IX. В розмові з представником Голова раднаркому Грузії Еліава заявив, що резолюція Ліги Націй в грузинській справі є неприпустимою нахабною справою втручання у внутрішні справи СРСР.
Політична підкомісія Ліги Націй очевидно забула, що Грузія вже біля 4-х років є Радянською Республікою. Спробу „повстання” організованого меншовиками, підкомісія розглядає не як горожанську війну, а як війну між двома повноправними державами. Ясно, що ні про яку війну між Радянською Грузією й Радянським Союзом не може бути й мови. Трудящі маси Грузії з обуренням одкинуть „послуги" Ліги Націй.