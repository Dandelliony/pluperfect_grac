По наших селах.
МЕДДОПОМОГА НА СЕЛІ.
Не дивлячись на десятки дописів уміщених, в «Більшовику» про пасивне відношення на селі лікарів до селянства, все ж таки й до цього часу не всі лікарі гаразд виконують свої обов’язки. 
Прикладом може бути участковий лікарь Білоцерківського Окрздраввідділу в хуторі Борова при залізничній станції Мотовилівка. 
Праця нашого лікаря для селян — є щось непотрібне, небажане. 
Одного разу звернулась селянка того ж таки хутора, щоб лікар прийшов до хворої дитини. 
Лікар «звеліли» принести дитину до нього. Коли ж Принесли дитину до нього на квартирю, то лікар заявив, що він на квартирі хворих не приймає і йому треба зараз відпочити. Принесіть, мовляли, завтра.
Селянка пішла до приватнього лікаря. Другого разу лікар мусив був їхати в село. В Мотовилівку, прищеплювати віспу і наказав, щоб йому прислали але коли підвода запізнилась трохи, то лікар одмовився їхати. Підвода без лікаря повернулась назад у село і селяне, що зібрались з малими дітьми, були дуже обурені таким відношенням лікаря. 
Культосвітньої праці від лікаря нема. Лекцій та докладів лікарь зовсім не читає. Коли ж селяне с. Камінова звернулись з проханням до лікаря, аби він їм прочитав лекцію про туберкульоз, лікар одмовився... 
Зараз, коли по де-яких селях вже є випадки захворування скарлатиною, треба б, щоб лікарь освідомив селян про небезпеку й боротьбу з цією хворобою, але лікарь навіть і не мріє про це. Окрздравідділе, негайно зверни увагу.