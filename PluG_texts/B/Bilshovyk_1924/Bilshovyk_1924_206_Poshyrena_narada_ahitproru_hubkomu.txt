Поширена нарада Агітпропу Губкому
Перший день. (Вечірнє засідання).
Після двохгодинної перерви розпочинається вечірнє засідання наради.
Першим на вечірньому засіданню робить доклад т. Семко на тему: 
Політично-освітня робота у місті.
КЛУБ-ОСЕРЕДОК ПОЛІТОСВІТНЬОІ РОБОТИ. 
Початковим пунктом політосвітньої роботи у місті повинен бути робітничий клуб, каже докладчик, на що ясно вказує в своїх постановах й ХІІІ партз’їзд. 
Клуб повинен стати центром комуністичного виховання робітників та робітниць, тобто осередком, в якому провадитиметься робота по підняттю культурно-освітнього рівню робітничих мас взагалі і з’окрема по підняттю культосвітнього рівню товаришів, які тільки що вступають до партії. Звичайно, що керування освітньою роботою в клубах мусить бути зосереджено в руках партії, для чого в клубі повинно існувати партійне ядро, партійний колектив, який мусить складатись з партійців — членів даного клубу.
ОРГАНІЗАЦІЙНА СТОРОНА СПРАВИ. 
В кожній роботі, яку ми провадимо, каже далі докладчик, одним з основних моментів справи є організаційний бік, а тому на нього слід звернути особливу увагу й в цій справі. Організаційною справою політосвіти в клубі повинна керувати культкомісія, до якої мусять входити партійні члени клубів. У губерніяльному обсягові цією роботою керує губерніяльна клубна комісія, до складу якої повинні входити представники, навіть завідуючі Агітпропом, Жінвідділом, ЛКСМ, Політосвітою, Культвідділом ГРПС, та Губпосекром. 
Аналогично з Губкомісією мусять будуватись культкомісії районів, округ і нарешті клубні культкомісії. 
Що до росподілу культурно-освітніх обов’язків між Культвідділами профспілок та Політосвітою то в даному разі культвідділ профспілки мусить провадити, на підставі вказівок партійних органів, всю організаційно масову роботу, профпропаганду, а також виробничу освіту, а політосвітний відділ повинен провадити методологичну роботу, здійснюючи її шляхом скликання нарад та конференцій клубних та бібліотечних працівників. Звичайно, що у виробленню плану роботи таких нарад та конференцій відділ політосвіти не є самостійним, а працює при допомозі Культвідділу профспілки. 
По цьому питанню велись в центральній пресі довгі суперечки між Головполітосвітою (Мещеряков) та культвідділом ВЦРПС (Ісаєв), в наслідок чого й є оттакий росподіл праці. 
Облік досвіду роботи зосереджується в руках Політосвіти. Таким чином єдиним центром політосвітньої роботи серед робітництва мусить бути робітничий клуб, зорганізований, неодмінно слід додати, на засадах добровільного свідомого членства.
КУЛЬТКОМІСІЇ НА ПІДПРИЄМСТВАХ. 
Робота культкомісій на підприємствах, по відношенню до робітничих клубів повинна полягати в регулюванню культосвітньої справи на підприємствах та у звязуванню робітничих мас з клубами. Для надання вказівок якими повинні керуватись культкомісії потрібно час від часу їх скликати на конференції, де б вони розбирали всі важливі питання що до своєї роботи.
ЗМІСТ РОБОТИ КЛУБІВ. 
Далі, каже докладчик, слід зупинитись на самому змістові роботи, що покладається на наші клуби. Тут за основу доведеться знов таки взяти постанови XIII партз'їзду, який каже, що клуб мусить бути центром комуністичного виховання робітничих мас. На перший план треба висунути пропаганду й тлумачення основних завдань партії, держави та профспілки в галузі господарчого, професійного та державного будівництва. Не мало уваги повинно бути віддано й роботі серед ленінців та жіноцтва, які з цієї метою повинні бути втягненими в клубну роботу як найширше.
„ЧЕРВОНІ КУТОЧКИ" В КЛУБАХ. 
Як же перевести це втягування, запитує докладчик, і відповідає, що втягування повинно провадитись через „Червоні куточки” на підприємствах. .Червоний куточок” є в такому разі клубним осередком — прототипом клубу. Масову роботу „Червоний куточок" мусите провадити через газету, книжку, невеликі лекції та доклади на політичні, господарчі та професійні теми, для чого при таких куточках можуть утворюватись групи читців, пересувні бібліотечки і т. п. Так само при „Червоних куточках" можуть існувати не складні політичні і професійні гуртки, які б провадили елементарну роботу по підготовці до кампаній, вивченню, прикладом, статуту профспілки, колективної умови й т. и.; що ж до гуртків драматичних, художніх й инших при „червоних куточках", то їх не слід допускати.
МАСОВА РОБОТА В КЛУБАХ. 
Тепер торкнемось, продовжує докладчик, масової роботи в клубах. В чому вона повинна полягати? Вона повинна полягати перш за все в тому, щоб скеровувати всі сили на охоплення клубною роботою всіх робітників, робітниць, та жінок робітників і повинна вона виливатись в організації святкування революційних свят, лекцій, докладів на політичні, економичні й т. и. теми, в організації стінгазет, інсценіровок, вистав, судів, кіно, екскурсій, живих газет, виставок та організації читки газет при допомозі активу клубу. У всіх цих галузях роботи в клубі треба скерувати роботу так, щоб виправдати завдання, які надають на клуб, як на чинник культурно-освітньої організації мас.
БІБЛІОТЕКИ В КЛУБАХ ТА ПОЗАКЛУБНА РОБОТА. 
Що до бібліотек в клубах, то їх час від часу слід поліпшувати, поповнювати новими книжками й т. и., щоб вони задовольняли вимоги робітника-читача. Наприкінці докладчик торкнувся позаклубної культроботи й підкреслив, що слід звернути увагу на театри та кіно-театри, куди робітник часто ходить й їх організувати з метою пропагування потрібних радвладі думок та партосвіти серед робітничих мас.
ЗАПИТАННЯ ДОКЛАДЧИКОВІ. 
Після цього докладчик відповів на де-кілька запитань, з яких слід відзначити де-які, як наприклад: 
1)	Що робить клуб для виховання жінок й які методи виховання та втягнення їх в роботу? 
-	На це запитання докладчик відповів, що жінка мусить стати обєктом клубної роботи і це головна установка, виходячи з якої слід вживати всяких заходів для притягнення жінки в клуброботу. 
2)	Чи не краще було б на округах не втворювати клубних комісій, а доручить роботу Агітпропколегії? 
 — На це запитання докладчик відповів, що хоч так ставили це питання де-які товариші й на засіданню Губкому, проте не слід змішувати функцій клубкомісій та агітпропколегії, тому що функції ці ріжні. Роботу в клубкомісії провадять троє товаришів, спеціально виділених для цього. 
Після відповідів дискусій не відкривалось, а їх перенесено на засідання секції, яка виробить й тези на резолюцію по докладові.
Політично-освітня робота на селі.
З докладом про політично-освітню роботу на селі виступив т. Черняк.
ДИФЕРЕНЦІЯЦІЯ СЕЛА.
На початку свого докладу т. Черняк зупиняється на взаємовідношенню ріжних шарів сучасного сільського населення. 
Зараз, каже він, на селі провадиться диференціація, в якій на одному боці стоять незаможники — бідаки, а на другому — куркулі. Оскільки куркуль ще має запаси од старого господарювання, оскільки він сильнішай від незаможника, остільки він і в політичному життю села починає відогравати значну ролю, починає впливати на незаможництво. Тому то й треба як найскорше й як найліпше поставити політосвітню роботу на селі, щоб відмежувати незаможників та вирвати з-під впливу куркулів середняцьке населення, об'єднати незаможників з середняками і повести їх до наближення, а потім спілки з пролетаріатом.
КОЛЕКТИВИ ТА КОМУНИ — ОСЕРЕДКИ БОРОТЬБИ З КУРКУЛЯМИ. 
В першу чергу слід звернути всю увагу при переведенню політосвітньої роботи на селі, на ті осередки, які вже починають вести уперту, хоч може й підсвідому боротьбу з куркульством. Такими осередками слід вважати колективи та комуни, в яких об'єднались незаможники з середняками. Колективи та комуни починають вести боротьбу, хоч твердого політичного грунту (в розумінню освіти) під собою не мають, а тому їм слід допомогти в освітній справі. Яка ж політично-освітня робота пророблена вже в цьому напрямку?
КІЛЬКІСТЬ КУЛЬТОСВІТНИХ ОСЕРЕДКІВ. 
На це запитання ми знайдемо відповідь, коли поглянемо на кількість культурно-освітних організацій на Київщині. Їх налічується більш 3000, але, коли поглянемо на роботу цих організацій, то побачимо, що покладених на них сподіванок ці організації не виправдали, а також можна зразу ж помітити, що навіть цих 8000 організацій замало для охоплення всього селянства Київщини. Про це свідчить те, наприклад, що є такі райони, де одна хата-читальня припадає на 9 сел і тільки в найкраще влаштованих районах, як от Білоцерківський, одна хата-читальня припадає на 3 селі, по всій же губерні одна хата-читальня припадає на 7 сел.
ПЕРЕШКОДА В КУЛЬТРОБОТІ — НЕПИСЬМЕННІСТЬ. 
Найбільшою перешкодою до влаштування культурних осередків на селі є неписьменність та малописьменність, а тому в першу чергу треба налагодити в найліпший спосіб справу ліквідації неписьменности. План ліквідації неписьменности на минулий рік виконано на 90 відсот., але тим справа мало поліпшилась, тому що кадри малописьменних ростуть. Переводить ліквідацію неписьменности на селі вчитель, який завдяки свому матеріяльному становищу віддає тільки 6 годин на тиждень, в той час, як нам потрібно, щоб цій справі віддавалось на тиждень 15 годин, і таким чином пропадає біля 115.000 годин на тиждень, які можна було б використати, коли б налагодити матеріальний стан ліквідації неписьменности.
ЛІКВІДАЦІЯ НЕПИСЬМЕННОСТИ НА ЦУКРОВАРНЯХ. 
Так само стоїть справа з ліквідацією неписьменности на цукроварнях. Так, на одній цукроварні, де налічується 800 робітників, 43 відс. з них неписьменні. Головна причина того, що й до цього часу на цій і на подібних до неї цукроварнях не ліквідовано неписьменности, полягає, на нашу думку в тому, що культвідділи профспілок не допускають вмішуватися в свою роботу політосвіті, яка виключно сама повинна провадити роботу.
СЕЛЬБУДИНКИ ТА ХАТИ-ЧИТАЛЬНІ — ОСЕРЕДКИ КУЛЬТРОБОТИ НА СЕЛІ. 
Далі докладчик зупиняється на структурі політосвітньої роботи на селі і каже, що найкращим чинником переведення цієї роботи слід вважати сельбудинки та хати-читальні. 
Правда, до цього часу сельбудинками керувала Політосвіта, але керування було тільки збоку ідеологичного, що ж до матеріяльного стану сельбудинків, то вони були цілком залишені самим собі і через це, разом з запровадженням освіти, сельбудинки мусіли відшукувати ще й засоби для свого існування, що шкідливо відбивалось на їх роботі. 
Що-до районних культосвітніх осередків, то там повинна вся справа провадитись в райсельбудинках, спілкові ж райклуби допустити можна тільки у виключних випадках, то б то, при наявности великої кількости робітників даної профспілки, але все ж таки не профспілки Всеробітземліс, яка мусить провадити культосвітню роботу виключно в сельбудинках та хатах-читальнях.
ГУРТКОВА РОБОТА В ХАТАХ-ЧИТАЛЬНЯХ. 
Що до гурткової роботи в хатах-читальнях, то, на нашу думку, в кожній хаті-читальні не повинно бути більше 3 — 4 гуртків. Такої кількости гуртків буде досить, щоб охопити повністю роботу хат-читалень. Гуртки повинні обслуговувати потяг членів до вивчення марксизму та ленінізму (політгурток), сільського господарства й кооперації (економичний гурток); третій гурток повинен вивчати природницько антирелігійну справу, та драматично-хоровий. 
Справа з останнім ускладняється відсутністю відповідних п’єс, а тому постачання п'єс повинно стати найбільш пекучим завданням. Разом з тим слід нагадати про утворення в хатах-читальнях червоних кутків, як от ленінський.
ЧЕРВОНІ ЧИТЦІ. 
Не останнім явищем в праці хати-читальні повинні бути червоні читці, на обов'язку яких була б читанка та розповсюджування газет, як великого виховуючого селянство чинника у потрібному нам радянсько-партійному напрямку. До цієї праці можна було б притягнути в значній мірі селькорів, відповідним чином проінструктувавши їх.
СЕЛЬБУДИНКИ Й ПРОФРОБОТА. Далі промовець торкається участи сельбудинків у профспілковій роботі й каже, що ця участь є тою ознакою, по якій ми відрізняємо сельбудинок від хати-читальні. Ця робота є найбільшою й найширшою роботою сельбудинку, а тому слід їм допомогти в цій роботі.
ПОКАЗОВА РОБОТА В СЕЛЬБУДИНКАХ. 
Що до показової роботи, яку слід би було розвинути при сельбудинках, то, звичайно, це гарна річ. Можна було б і слід би розгорнути роботу на показових полях по меліорації, землеустрію, сівозворотові, садівництву й по багатьох инших галузях сільського господарства, але до якого часу цієї роботи розвинути немає змоги, тому що по перше, не вистачить у нас на це коштів, а по-друге, не вистачить техничних сил навіть при тій наявности агрономів та землемірів, які зараз кинуто на село.
КАМПАНІІ НА СЕЛІ. 
Далі докладчик коротко торкається роботи сельбудинків та хат-читалень в галузі збирання між селянами коштів на ріжні кампанії, як от Доброхем й т. и. і каже, що роботу цю треба цілком перебудувати так, щоб вона була зрозумілою для селян, бо до цього часу вона не є зрозумілою. Кампанії, каже він, слід переводити пристосовуючись до умов навіть кожного села, а не то що окремої округи чи то району.
СЕЛЬБУДИНКИ, ХАТИ-ЧИТАЛЬНІ И КУЛЬТШЕФСТВО. 
Торкнувшись справи культурного шефства робітників міста над селом, докладчик каже, що культшефство систематично повинно переводитись виключно через сельбудинки та хати - читальні. Неприємне вражіння, каже він, робить культшефство, коли робітнича делегація, приїхавши на село, та побувши в ньому один день, дає на хату-читальню яких-небудь три червінці і від'їзжає назад до міста знов майже на цілий рік. 
Планове переведення культшефства через сельбудинки та хати-читальні буде найміцнішим цементом, який зміцнить спілку робітників та селян, а тому треба, щоб робітники - шефи, як більш свідомий шар нашого суспільства були зацікавлені в існуванні хати-читальні так само, як і в існуванні свого клубу.
БІБЛІОТЕЧНА СПРАВА. 
Зовсім погано в сельбудинках та хатах-читальнях стоїть справа з бібліотеками. В тих бібліотеках лежить здебільшого стара непотріб — мертвий капітал, і тільки іноді можна зустріти в бібліотеці яку-небудь політичну книжку, та й то незрозумілу й для середнього селянина читача. 
Необхідно поставити завданням переглянути всі бібліотеки в хатах - читальнях та сельбудинках і поновити їх книжками, які були б близькі змістом селянству, всю ж непотрібну зовсім викунути, а серйозні книжки перенести до книгозбірень ширшого обсягу. 
В звязку з поповненням бібліотек новими книжками слід подбати про видання популярної літератури українською мовою, тому що коли зараз, наприклад, переглянути склад бібліотеки хати-читальні, то можна побачити, шо на всю бібліотеку знайдеться книжок писаних українською мовою не більше як 50 — 100 примірників.
МЕТОДОЛОГИЧНЕ КЕРУВАННЯ ПОЛІТОСВІТНЬОЮ РОБОТОЮ. 
Наприкінці свого докладу т. Черняк зупиняється на питанню методологичного керування політосвітньою роботою на селі і каже, що в нашій політосвітроботі ніяких матеріалів що до методики немає, а коли й де-небудь є, то вони розкидані без всякої системи. 
Коли в нас є велика культурноосвітня практика, то теорії, немає; практика випередила теорію. Тому слід, щоб цією справою зацікавилась Головполітосвіта та Губполітосвіта по округах слід засновувати кабінети політосвітробітників, завчанням яких (кабінетів) мусить бути збирання методологичних матеріалів, вироблювання вказівок що до роботи на підставі виведених із зібраних матеріалів підсумків. Для керування ж та інструктування роботи в сельбудинках слід би було подбати про видання методологичного журналу хоч би й під назвою „Сельбудинок" по зразкові московського журналу „Изба-Читальня”, а також слід видавати стінгазету „Сельбудинок”, до складання якої вже приступлено. 
Необхідно, щоб товариші з периферії обміркували всі висунені положення і щоб сказали своє рішуче слово, закінчив доклад т. Черняк. Дискусії по докладові перенесено на засідання секції, після чого було оголошено десятихвилинну перерву.