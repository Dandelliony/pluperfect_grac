В Київському віддалі Цукортресту.
Київський відділ об'єднує тепер 52 цукроварні, з них 41 цукроварня міститься на Київщині, 6 на Поділлю, 3 на Чернигівщині, 1 на Одещині і 1 - на Катеринославщині. З усіх 52 цукроварень у біжучому році функціонує 28, а саме: на Київщині 16, на Поділлю 5, на Чернигівщині 3, на Одещині і на Катеринославщині 1. 24 цукроварні перебуває у консервації. В роспорядженні всіх заводів є 67.257 десятин землі для засіву буряків. Спочатку відділ засіяв 71.645 десятин, що складає 102% виробничого програму (70.390 десятин). Через велику ж посуху, величезну кількість шкідників (кузька, жук то що) і гряд у травні - червні місяцях 4.380 десятин буряків пошкоджено. З поліпшенням погоди в червні стан буряків значно покращав. Так, наприклад, на початку липня гадали, що врожай дасть 3.663.965 берковців буряків, що на одну десятину землі складав 53 берковці. До 1-го ж вересня майбутній врожай досягає 4.783.582 берковців, що на 1 десятину складає 71 берковець. До початку кошки буряків, що почнеться 20-го вересня, у відділі гадають, що врожай дасть 5.043.502 берковці, себ - то по 75 берковців з десятини. В згоді з виробленим виробничим програмом на біжучий операційний рік, врожай повинен був дати 4.926.600 берковців, с. т. пересічно 70 берковців з десятини. Отже, кількість буряків, що їх матиме в цьому році Київський відділ, буде навіть більшою, ніж гадали. 
Що ж до відсотку цукру в буряках, то він теж значно збільшується. В згоді з відомостями всіх 28 цукроварень відділу цукровість буряків є такою:
На 10-е серпня 11,26;
В минулому році 13,25; 
На 20-те серпня 13,30; 
В минулому році 14,87; 
На 30-те серпня 14.7; 
В минулому році 15,45. 
На підставі усього цього можна сподіватися, що на всіх цукроварнях вироблено буде цукру з продуктами 7.500.000 пудів. В минулому ж році ці 28 цукроварень переробили 3.430.686 берковців; що дали 5.510.562 пуди білого цукру. 
Кормової патоки в цьому році чекають 1.900.000 пудів проти 1.455.000 пудів минулого року. Жому 38.000.000 проти 27.000.000 торішніх. 
Цукроварні почнуть роботу 5-го 15-го жовтня і одна тільки Новобиківська цукроварня почне функціонувати з 25-го вересня. Виробничий час на ріжних цукроварнях буде ріжний. Бобровицька цукроварня, наприклад, маючи тільки 60.000 берковців, працюватиме 29 день. Радянська (колишня Орловська) цукроварня працюватиме 103 дні. Пересічна продукційність усіх цукроварень 63 дні. 
Що ж до озимини і яровини, то на Київський відділ вже одержано озимини 1.144.000 пудів при пересічному врожаї 64 пуди з десятини. Ярові засіви дали ж тільки біля 45 пудів з десятини. Уже обмолочено 1.210.000 пудів. Ще мають обмолотити 12.000 пудів ярових. 
Поки що виготовлено бурякового насіння 114.000 пудів. Гадають ще одержати 15.000 пудів.