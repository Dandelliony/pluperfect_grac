В Німеччині.
ОПОЗИЦІЯ ЕС-ДЕ ПАРТІІ ОБ'ЄДНУЄТЬСЯ З КОМУНІСТАМИ.
БЕРЛІН, 17-ІХ. Цими днями в Гінденбурзі (в Горішньому Шлезьку) відбувся об'єднаний з'їзд місцевих організацій компартії і опозиційних соціал-демократичних гуртків. На з'їзді було представлено 81 комуністичне і 21 опозиційне з соціял-демократичних місцевих угруповань. З'їзд одержав привітальні телеграми від окружних організацій компартії. Од імени ЦК німецької компартії на з'їзді виступав Вільгельм Пік і в промові підкреслив значіння цього об'єднання. Од імени опозиційних соціял-демократичних угруповань виступив Георг Ціайя, радний міста Глейвіца. Він підкреслив, що опозиційні соціял-демократи сподівалися, що соціял-демократична партія змінить свою політику, але вони розчарувались. Соціял демократичні проводирі є головні прихильники лондонської угоди, що її скеровано на поневолення німецького пролетаріату. Ухвалено резолюцію, що різко осуджує план експертів і цькування проти бойової організації соціял-демократії „Союзу республіканського прапору", що стоїть на чаті інтересів капіталістів. Резолюція закликає всі опозиційні місцеві соціял демократичні угруповання, як найшвидче приєднатися до Компартії. Під час з’їзду, щоб тісніше з'єднатись, влаштовано урочисту передачу червоного прапору, що його надіслали московські металісти революційним робітникам Горішнього Шлезьку.
АРЕШТ ТЕВТОНЦІВ.
БЕРЛІН, 17-ІХ. Мюнхенська поліція заборонила діяльність тевтонської організації колишніх фронтовиків, що її організував був Людендорф, і заарештовала 6 видатних діячів тевтонського руху. За чутками виступ поліції має звязок з наміром прихильників Гітлера одважитись на насильницький переворот, як що Гітлера, що сидить у в'язниці, не буде випущено на волю до 1-го жовтня.