Хроніка
В ГУБВИКОНКОМІ.
Передача станції Черкаси П.-З. залізницям. В звязку з клопотанням П. -З. залізниць про передачу ст. Черкаси в їх експлоатацію, що визнається доцільним і по техничним умовам і по кількости вантаги що переходить через станцію з П.-З. залізниць, Губвиконком постановив підтримати перед центром це клопотання.
Затвердження списку міських поселень Київщини. Губвиконкомом затверджено розроблений адміністративно-територіальною комісією список міських поселень Київщини. Таких поселень затверджено по Київській окрузі 15, Білоцерківській 9, Бердичівській — 17, Малинській — 8, Уманській — 17, Черкаській — 6 і Шевченківській — 15.
Дотація фабриці взуття Соробкопу. 
Губвиконком постановив дозволити комітету по боротьбі з безробіттям асігнувати обувній фабриці Соробкопу 30.000 карбованців як безвідсоткову позику на 1 рік. Фабрику зараз прийнято комборбезом і гроші потрібні для існування її надалі.
Робота губкомісії допомоги дітям. З метою поширення справи допомоги дітям, Губвиконком запропонував Губкомісії допомоги дітям розвинути свою роботу в губернському маштабі, для чого розробити схему роботи окружних комісій допомоги дітям. Одночасово запропоновано план всієї роботи подати на затвердження Губвиконкому. Окрвиконкоми повинні вжити заходів до підвищення праці окружних комісій.
В МІСЬКОМГОСПІ.
Автобусне сполучення з околицями. На своїх останніх засіданнях комісія комунальних підприємств та житлова визнали необхідним для звязку центра міста з околицями улаштовання автобусного двигу. Такий двиг мається вже в Москві. 
Цими днями Комунальна Секція ухвалила рахувати доцільним закуплення для цієї мети комунальними підприємствами автобусів на 250.000 карбованців.
В УКРАІНСЬКОМУ ЧЕРВОНОМУ ХРЕСТІ. 
ПОШЕСНІ ЗАГОНИ.
Український Червоний Хрест закінчив формування двох пошесних загонів. Загони ці, в складі лікаря, дезинфекторів і санітарів, направляються один для обслуговування прибережних сел, що в районі Слободок, а другий для обслуговуваним сел, що в районі Деміївки. Перший пошесний загін в своїй противоскарлатинозній роботі буде базуватись на Микольсько-Слобідській лікарні, де розвернуто 20 скарлатинозних ліжок. Для другого пошесного загону базою буде Деміївська амбуляторія. Обидва загони мають належну кількість дезенфекційних апаратів і матерій.
В ХУДОЖНЬОМУ ІНСТИТУТІ.
Київський Художній Інститут, утворений після злиття б. Архитектурного Інституту з Інститутом пластичних мистецтв, приступив до організації чергової публичної що річної відчитної виставки студенських робот. На виставці будуть фігурувати й роботи студентів, що відбували практику минулим літом. Ці перші роботи, які зроблено на підставі роспоряджень голов профосвіти про практику, дали дуже гарні наслідки й підтвердили доцільність інституту практиканства, наведеного радянського владою. Виставку намічено одкрити у неділю 19-го жовтня ц. р.
СУДОВА ХРОНІКА. ЛІКУВАННЯ ТРАВАМИ. 
Найближчими днями в заводі «Більшовик» слухатиметься, як показний процес, справу кавказця Осипова, що його обвинувачується в лікуванні травами сифілісу. Справу розглядатиме Нарсуд 10 участку.
ЦИГАНКИ — ВОРОЖКИ.
Незабаром Нарсуд 13 участку розглядатиме в 4 тютюновій держфабриці справу двох циганок — Фролової й Гриценкової, що їх обвинувачується в ворожбитстві.