Лист до редакції.
Шановний тов. Редакторе! 
Прошу дати місце невеликій кількости рядків у відповідь на статтю т. Футорянського, що її уміщено в ч. 201 «Більшовика» — «Завдання і методи сучасної критики». Не торкаючись зараз статті в цілому (це буде предметом окремої статті), я лише мушу зауважити т. Футурянському про більшу обережність в наведенню категоричних заяв самого композитора. Це буде попередженням т. Футурянському, що не треба брати матеріалом для рецензій випадкові розмови і на підставі їх робити певні «критичні» висновки, бо це иноді може закінчитися конфузом, як воно вийшло і на цей раз. Справа стосується нових професорського методу критики на твори, яких шановний критик ніколи не чув і не бачив, як пише про мене т. Футорянський. Мушу довести т. Футурянському, що твори Радзиєвського я і чув і бачив (і навіть не один раз), — і це є не лише категорична заява самого композитора, котрий як раз у цій справі був у мене на другий день після надрукування статті т. Футорянського у «Більшовику», але й инших товаришів, що разом зі мною слухали ті твори. Отже, не треба було т. Футорянському лякатися «образить» мене, кваліфікуючи мій «професорський» метод критики, бо як раз вийшло так, що його треба прикласти не де мене, а до т. Футурянського. З пошаною Мик. Грінченко.