Міжнародній робітничий рух
КОНГРЕС МІЖНАРОДНЬОІ ФЕДЕРАЦІІ С.-Г. РОБІТНИКІВ.
БЕРЛІН, 23-ІХ. — В Берліні почався третій конгрес міжнародньої федерації с.-г. робітників. В конгресі беруть участь делегації Данії, Німеччини, Голандії, Англії, Польщі й Чехословаччини. Делегацій Болгарії та СРСР на конгрес, не допущено. Найбільшу увагу конгрес присвятив справі робочого часу с.-г. робітників. Ухвалено резолюцію, яка визнаючи „принціпово" потребу боротьби за 8-годинний робочий день, припускає проте можливість збільшення його, зважаючи на особливі господарські умови ріжних країн та підсоння. Далі в дебатах виникло питання про вступ до федерації організацій СРСР, при чому конгрес вирішив, що це буде можливо тільки тоді, коли амстердамський Інтернаціонал профспілок змінить своє відношення до радянських профспілок.
ЗАГАЛЬНО-ГОЛАНДСЬКИЙ СТРАЙК ГІРНЯКІВ.
БЕРЛІН, 23-ІХ. — Конфлікт між вуглекопами і власниками копалень в Лімбурській окрузі зростає в загально-голандський страйк гірняків. Боючись виступів з боку страйкарів, крамарі деяких гірничих округ ухвалили матеріально допомагати страйкарям і постачати їм хліб по собівартости.