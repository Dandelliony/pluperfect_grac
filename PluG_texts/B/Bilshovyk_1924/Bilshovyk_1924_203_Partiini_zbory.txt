Партійні збори. 
ДОКЛАД ЧЛЕНА РАДЯНСЬКОІ ДЕЛЕГАЦІІ НА АНГЛО-РАДЯНСЬКІЙ КОНФЕРЕНЦІІ Т. РАДЧЕНКА НА ЗАГАЛЬНО-МІСЬКИХ ПАРТІЙНИХ ЗБОРАХ.
Увечорі 5 вересня в театрі народніх видовиськ відбулися загальноміські партійні збори, присвячені справі англо-радянського договору. Театр було переповнено партійцями, що з увагою слухали доклад про англо-радянський договір члена провідної п'ятьорки радянської делегації в Лондоні, члена ЦКК, РКП, ЦК, КП(б)У і голови Донецької Губпрофради т. О. Ф. Радченка, який прибув на збори. Одноголосно до Президії зборів було обрано т.т. Лаврентія, Радченка, Свістуна, Маціненка, Попова, Кузьменка, Полупанова, Жданова, Краснова та Тьомкіна.
Доклад тов. Радченка.
Крім освітлення англо - радянських переговорів та англо-радянського договору я хочу спинитесь, - сказав т. Радченко, на характеристиці громадського й політичного життя Англії та на становищі англійської робітничої класи.
СУЧАСНИЙ СТАН АНГЛІЇ. 
Англія — це країна класичного капіталізму, техніка її розвішена надзвичайно, досягнення англійської авіації, радіотелеграфної справи, автомобільної справи — колосальні. Бюджет Англії, не зважаючи на досить скрутний економичний стан країни, мав у минулому році 100 міл. хунтів стерлінгів (1 міліард карбованців золотом) перевищення прибутків над видатками. В цьому ж році міністр фінансів робітничого уряду Сноуден провів так званий „солодкий бюджет", знизивши акциз з какао, цікорія, кави, збори з автомобілів (на яких, до речі сказати, роз'їзжає лише англійська буржуазія), з квитків у кіно на перше й друге місця та мито з привозних годинників і скоротивши цим прибутки на 34 міл. хунтів стерлінгів. Але проте, не зважаючи на таке скорочення прибутків, англійський бюджет і зараз дає лишок в 64 міл. хунтів стерлінгів невикористаних коштів. Таким чином Англія є могутня і надзвичайно багата країна, її володіння займають одну четверту частину цілої земної кули, а населення Англії, разом з колоніями, досягає також одної четвертої населення всього світу. Местрополія живе за рахунок нечуваної експлоатації колоніяльних рабів, шляхом цієї експлоатації англійська буржуазія зосередила в своїх руках колосальні багацтва.
АНГЛІЯ ТА СРСР. 
Які ж причини примусили цю могутню капіталістичну країну провадити переговори з радянським союзом, скласти з ним договір? Прецінь англійська буржуазія ще так недавно називала нас „зачумленою країною"? 
Головною причиною, що примусила Англію порозумітися з вами, в боротьба поміж країнами-переможцями, яка після імперіалістичної війни триває ще й досі. Миру немає і в наслідок цього пануючі класи не мають спокою і певносте майбутнього. Місце невійськової Англії — найбагатшої країни в світі, країни, що займала перше місце в ряді капіталістичних держав, заступає зараз Америка, яка після війни почала неймовірно зростати. Американська промисловість розвивається прискореним темпом і все більш і більш витісняє англійські товари з світових ринків. Американські товари опановують навіть англійські ринки. З другого боку Франція, по захопленні Руру, стала сильною індустріальною країною. Індустріальний розвиток Франції іде також за рахунок Англії. І от, в силу цих причин, Англія примушена була піти на відшукання нових ринків. 
Велику ролю у звороті англійської політика до Радянського Союзу відограло і колоніальне питання. В одних колоніях Англії значно розвинулася за час війни тубільна промисловість, що призвела до витиснення англійських товарів з колоніальних ринків. В инших колоніях особливо в Індії, відбуваються сильні хвилювання. 
Раппальський договір Радянського Союзу з Німеччиною теж дуже занепокоїв Англію. Англійці зрозуміли, що сполучення німецької техники з радянською сировиною може перевернути цілий світ, зрозуміли і намотали собі на вус. 
Докладно охарактеризувавши питання, поставлені на лондонській конференції Англійським та Радянським урядами, освітливши висунуті з нашого боку пункти про складення торговельного договору, про роззброєння, про захоплення Англією острова Врангеля, про невтручання Англії в наші внутрішні справи, про трьохмильну зону, т. Радченко окремо зупиняється на питанні про Палестину. 
В Палестині є, — каже т. Радченко, так звані святі місця, тут є Віфлеєм, Ієрусалим, Назарет, тут є труна господня. Нам не потрібно господньої труни, в цю труну ляже мабуть буржуазія, нам де потрібно ні цих усіх святинь. Їх ми залишимо англійській буржуазії. Але ми вимагаємо від Англії повернути нам всі будинки та готелі, що збудував на цій „святій" землі царський уряд, який асигнував на це „богоугодне" діло коло 28 мілійонів карб. 
З свого боку Англія висунула на конференції питання про наші довійськові борги, питання про компенсацію англійців, що постраждали від революції, питання про компенсацію англійських підданих за націоналізацію їх власности, а також справи арбітражу, пропаганди Ліги Націй.
ВІДНОШЕННЯ АНГЛІЙСЬКИХ РОБІТНИКІВ ТА ОБИВАТЕЛІВ. 
Раніш, ніж перейти до характеристики англо-радянських переговорів, я хочу, — сказав т. Радченко, скарати кілька слів про відношення англійських робітників до нашої радянської делегації. З самого початку англійські робітничі кола поставилися до нас дуже прихильно, згодом ця прихильність перетворилася у справжню класову любов до нас англійських робітників. Цю любов виразно відчули ми в критичну хвилину наших переговорів з урядом Макдональда. Цікаво відзначити також відношення до нас обивательської маси. Англійська буржуазна брехлива преса все зробила, щоб виховати англійську обивательщину в ненависти до нас. І треба сказати, що преса багато встигла в своїй кампанії. Але вже в процесі англо-радянських переговорів, настрої англійської обивательщини корінним чином змінилися на нашу користь. Це найкраще видно з того, що редакції англійських буржуазних газет, які мусять рахуватися з настроями і інтересами своїх читачів і які, грунтуючись на цих настроях, ігнорували перебування радянських делегатів у Лондоні, під кінець конференції були примушені посилати до нас цілі десятки своїх репортерів, які настирливо вимагали від нас інформації про Радянський Союз.
РОБОТА НАШОЇ ДЕЛЕГАЦІЇ. 
Докладно освітливши історію англо-радянських переговорів, тов. Радченко підкреслює, що Радянська делегація виявила велику стійкість в справі виплати боргів та компенсації англійським підданим. Англійці вимагали від нас 8 міліардів карбованців довійськових боргів. У відповідь на це, ми висунули наші контр-претензії на 10 міліардів карб. Англійці негайно перенесли обміркування цієї справи на кінець конференції. Багато було балачок про компенсацію англійцям, що постраждали від Радянської революції. 35.000 англійців пред'явили нам рахунок на 300 мільйонів карбованців. Розібравшись у цих претензіях, ми побачили, що багато з них носять лише гумористичний характер, бо не можна ж серйозно приймати претензію англійського інженіра, який вимагає виплачувати йому на протязі 15 років по З.000 карб, у місяць з огляду на те, що перед революцією він підписав на 15 років договір з однім, тепер націоналізованим заводом. Так само не можемо ми серйозно розглядати претензії вчительок-англійок, які вимагали виплачувати їм доживотну пенсію, встановлену міністерством Народньої Освіти. І таких претензій сила. Говорючи з нами відносно цих претензій, Макдональд буквально благав нас визнати їх, кажучи, що ми одержимо 35.000 друзів, а робітничий уряд — 35.000 виборців. Але ці „привабливі" обіцянки Макдональда не привабили нас і ми визнали претензії лише частково. Багато праці поклали ми в справі наших довійськових боргів. Але й тут, не зважаючи на всі перешкоди і труднощі, ми добилися певних результатів, ми визнаємо ці борги лише частково, а виплату їх поставимо в залежність від одержання позики. Але найбільше клопоту мали ми зі справою націоналізації майна. Питання це спричинилося навіть до розриву конференції. За націоналізоване майно англійці вимагали з нас 1 міліард 810 міл. карб. В цій справі Макдональд виявив найбільше впертосте, бо йому неодмінно хотілось сказати англійським робітникам, що навіть більшовики повністю оплачують власників за націоналізоване в них майно. Ми ж згоджувалися лише на часткову виплату за націоналізацію майна і то шляхом концесій на вигідних для нас умов їх. На цьому пункті переговори було зірвано. Але тут виступила на сцену англійська робітнича класа, пройнята одним бажанням — згоди з нами. Англійські робітники примусили Макдональда визнати нас. Макдональд був примушений прийняти нашу формуліровку і договір було підписано. Наприкінці тов. Радченко докладно освітлив політичне та економичне значіння англо радянського договору.
РЕЗОЛЮЦІЯ.
В ухваленій по докладу т. Радченка резолюції загально-міські партійні збори вважають цілком правильною діяльність Радянської делегації в Лондоні, яка, непохитно стоючи на сторожі здобутків. Жовтневої революції, склала з Англією договор, що цілком забезпечує політичну самостійність та економичний розвиток Радянського Союзу.