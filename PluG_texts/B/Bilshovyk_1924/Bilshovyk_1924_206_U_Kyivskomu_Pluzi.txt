У КИІВСЬКОМУ "ПЛУЗІ".
Київський «Плуг» розпочавши після літньої перерви свою систематичну роботу, — в першу чергу поставив собі завданням, виробити план роботи, що має охопити всі моменти діяльности Київської філії. Питання про вироблення плану роботи, тим, більше серйозно повстало перед плужанами, що за останній час обсяг діяльности Київського Плугу значно поширишся. Це вимагає правильного розподілу сил та детального обліку і доцільного використання можливостів та засобів, які є в розпорядженні філії. 
Цьому питанню було присвячено першу частину збірки «Плугу», що відбулась в неділю 7 вересня ц. р. Було обговорено тези що запропонувало Бюро філії. Тези визначали головні моменти, на яких філія має будувати свою роботу і яка мають бути покладені в основу плану. Перший момент — продукційна частина роботи. Поставивши собі завданням давати нову книжку селянинові і не тільки селянинові що в селі, а й тому що перебуває в Червоній армії, а також створення революційної дитячої літератури, та літератури для селянського театру і кіно, — треба, щоби праця провадилась в певному продукційному платті в такий спосіб, щоб кожну з цих галузів літературної роботи було по можливости обслужено «Плугом». 
Тому ухвалено провадити роботу по секціях дитячої та червоноармійської літератури. В справі літератури для селянського театру та кіно має бути складено групу. 
Другий момент роботи — організаційна частина. До цієї справи належить: організація літгуртків та звязок з ними, звязок з відповідними партійними політосвітними та громадськими органами, звязок з ЦК «Плугу» а також з літературними, театральними та видавничими організаціями. 
Третій момент, праця над виробленням марксівського світогляду самих членів «Плугу» . В цьому напрямкові має вестися планова, поглиблена робота над вивченням марксизму та ленінізму. Цей останній момент єсть основою для всієї роботи «Плугу». 
Для детального розроблення плану на основі цих трьох моментів вкладено три комісії, які на протязі тижня мають закінчити роботу і подати на затвердження зборів філії. В другій частині збірки т. Я. Качура зачитав свою повість «В тенетах царату». Цей твір дуже цікавий з боку своєї фабульної будови, яка свідчить про великий зріст літературних здібностів авторів. 
Багатий та цікавий матеріял з часів боротьби революційних партій з царатом, робиться ще більш цікавим під пером тов. Качура, який виявив бездоганне знання побуту не тільки селянського, а й підпольних партійних робітників та царської охранки. Гарні не тільки моменти змальовання побуту. Не менш цікаво; правдиво й разом з тим орігінально Качура подає психольогію своїх персонажів. 
Найдрібніші деталі повісти так міцно й цікаво сполучені з розвитком сюжету, що тримають читача, в напруженні до самого кінця.
Є й незначні хиби. Наприклад, автор, розповідаючи про події, що відбувались до революції — вживав образових порівнянь з подій сьогоднішнього дня. Це перешкоджає читачеві цілком перенестись в ті часи. Помітно також, що автор будуючи в перше таку оладку фабулу, працював над окремими частинами її і не зовсім оволодів фабулою цілої повісти, в розумінні її загальної закінченості. Але по за тим, твір т. Качури не тратить своєї цінности і єсть яскравим доказом того, що автор багато працює над собою і має великі дані що до дальшого розвитку. 
Після цього було розглянуто заяву українського письменника т. Ю. Будяка, якого затверджено членом «Плугу».