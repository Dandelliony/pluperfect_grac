ГУБЗ'ІЗД КОМІСІІ ДОПОМОГИ ДІТЯМ.
26-го вересня скликається Губерський З'їзд комісії допомоги дітям. В порядок денний цього з’їзду поставлено питання про остаточну ліквідацію дитячої безпритульности і покращення стану дитустанов. На з’їзді буде заслухано відчит Центральної комісії допомоги дітям про її діяльність у Всеукраїнському маштабі. Губкомісія допомоги дітям відчитається перед трудящими Київщини про свою роботу за минулий рік. Буде заслухано доклади з місць про стан справи боротьби з дитячою безпритульністю на округах. Докладчиками на з’їзді будуть також організації, які боряться з дитячою безпритульністю на транспорті. Окремим і найголовнішим питанням, яке буде розібрано і розвязано на з'їзді, являється питання про завдання і перспективи роботи гуртків друзів дітей, кампанія по організації яких пройшла надзвичайно успішно в Київі. 
Всього в Київі є 192 гуртки друзів дітей. Ці гуртки охоплюють по-над 35.000 членів (по округах відомости не повні). Гуртки друзів дітей результатами своєї роботи вже завоювали то положення, яке гадали собі Центральні органи допомоги дітям при організації цих громадських гуртків. Переважна частина працюючих Київа і значна кількість працюючих в губерні приймають участь в боротьбі з дитячою безпритульністю. Це являється залогом того, що дальніша боротьба з дитячою безпритульністю буде переводитись ще з більшою енергією, чим до цього часу. Значіння, роля, які одводяться гурткам друзів дітей, примушують звернути на це питання велику увагу і тому на Губернському З'їзді воно буде всебічно обмірковуватись для винесення належних висновків. 
В Губз'їзді приймуть участь не тільки представники допомоги дітям, але і представники цілої низки державних і громадських організацій, які ведуть ту чи иншу роботу в галузі дитячого питання. В Губз'їзді приймуть участь Губвиконком, Губпрофрада, Губсоцвих, Охмадит, Український Червоний Хрест, Губжінвідділ, відповідні секції міськради, а також міські, окружні і сільські гуртки друзів дітей. Це представництво гарантує, що усі питання порядку денного будуть всебічно обмірковані і розвязані. З'їзд заслухає також доклад Бюра по комдитруху про дальнійшу спільну роботу його з гуртками друзів дітей. На з'їзді буде розроблено план дальнійшої роботи органів допомоги дітям. 
До скликання Губз'їзду по всіх округах буде переведено наради комісій допомоги дітям, причому принціп роботи останніх буде аналогичним Губз'їзду. 
7-го жовтня після Губернських з'їздів Центральна комісія допомоги дітям, по постанові ВУЦВК‘у, скликає Всеукраїнський З'їзд губернських і округових комісій допомоги дітям. Всеукраїнський З'їзд, на підставі матеріялів губернських і окружних з'їздів, повинен буде розвязати низку припціпових ділових питань, які висунули практика і життя за минулий рік в галузі боротьби з дитячою безпритульністю і всіх виглядів допомоги дітям.