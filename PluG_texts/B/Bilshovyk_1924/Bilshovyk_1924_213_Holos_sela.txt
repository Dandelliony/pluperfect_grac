Голос села
СТАН РОБОТИ СЕРЕД ЖІНОК НА СЕЛІ.
Пишуть і говорять про роботу серед жінок на селі, але наслідків, яких-би треба було сподіватися поки що нема. 
Справа стоїть мертвою, непорушною. 
Де ж причини цього застою? і яких заходів треба вжити, щоб нарешті зрушити ЇЇ з мертвої точки? Найголовніша причина, яка утворює надзвичайні труднощі в притягненні сільського жіноцтва до громадської роботи, це є його економичне становище. Візьмемо на увагу ті економичні обставини, в оточенню яких повсякчасно перебуває жінка-селянка: хатня робота, що одноманітно зі-дня на день повторюються, господарство, яке б воно не було мізерне, але все ж таки воно вимагає до себе неустанного догляду; літом польова робота, де доводиться працювати по 12 — 14 год. Діти, не одно й не двоє, а буває 6 — 7 навіть і 10. От і справляйся! Коли тут жінка матиме час їхати на конференцію? 
Можна закинути, що зімою жінка робить? 
Зімою польова робота заміняється виробництвом домашнього полотна для сем'ї. Словом, економичне становище сільської жінки робить її кріпачкою, звязаною з сем'єю та своїм дрібним господарством. Отже зваживши все це, можна сказати, що при таких економичних умовах сільська жінка й надалі зістанеться в стані мертвечини, забобонів та традицій, гальмуючи поступ серед чоловіків — буде виховувати молоде покоління — своїх дітей — на яких має безпосередній вплив. - Треба вжити заходів для усунення цих причин і налагодити справу так, щоб вона дала бажані наслідки, а не пусту балаканину. Перш за все треба хоч не зовсім, то частково поліпшити економичне становище сільської жінки, визволити її від непотрібної, а також і непрактичної витрати часу на виробництво домашніх виробів. 
А визволити жінку-селянку можна лише за допомогою щільнішого з'єднання знаменитих „ножиць". 
Себ-то, коли вона матиме змогу по дешевій ціні купувати фабричні вироби, то тоді їй не доведеться гнути спину над прядкою. Таким чином, зімою вона матиме вільний час, який зможе використати для свого розвитку. З'явиться можливість при допомозі широкої агітації повільно втягнути її до лікнепу й до хати - читальні, Тут поступово вона втягнеться й до громадської роботи. 
Але остаточно розкріпачить жінку економично — це система комунального господарства. Тоді лише жінка почне відроджуватись морально й духовно. І зрештою ввільється оздоровленим елементом в нове комуністичне суспільство, де прийме активно-творчу участь в громадській роботі. 
Отже, дорогу, ширшу дорогу комунам на селі!
ПЛАНЧИК ДАУЕСА № 2, В М. ГОСТОМЕЛІ.
Всесвітній закон, що „безсильний завжди сильному щось повинен" не минув і нас. Справа ось в чому. 
При переході на кращий спосіб землекористування в м. Гостомелі виділено висілок з громадян м. Гостомеля „Щитків". 
№ участку припадає кожному по жеребку. Але дві особи, (власно, не дві, а одна) з цього висілку, при допомозі землевлаштувателя Пугацевича зламали постанову загальних зборів, де було вирішено тягти № участку по жеребку, спіраючись на якусь „доцільність", та на якусь статтю земкодексу, перемінили №№ участків, без відома громадян висілка „Щитки". 
Селяни висілку „Щітки" довідавшись про такі зміни подали протеста до Райземуправління, а також і до Райпаркому, при чому прохали Райпарком розглянути цю справу. 
При допомозі члена РайЗУ Осадчого, члена Райпаркому т. Кулачінського було розглянуто протест на підставі Зем-Кодексу і встановлено, що при згоді можна перемінити. Але там стоїть точка з крапкою та ще й знак запитання. При згоді! А згоди не було. І так вирішено — який хто № витяг, повинен ним користуватись. Селяне висілку „Щітки" зараз на раздоріжжі. Комісія каже, що Пугацевич зробив, то він знає, а тепер нехай він приїде та розбереться в „махінаціях". 
Селяне висілку „Щитки" ждуть не дождуться. Час сіяти вже прийшов, а завдяки змінам тепер ніхто не знає, де йому сіять. Між щітківцями роспад. Пугацевич щось зробив, його нема, комісія страхає розбором „махінацій", час сіяти минає. 
Лишається кричати: — рятуйте, хто в бога або в боженят вірує! Але кажуть. що й бога й боженят вже нема, та й ми добре знаємо, що він бідорака і сам безсилий. Вся надія на владу. Місцева влада одтягує. Але коли таки влада полагодить цей конфлікт, час засіву день від дня минає, а ми, щитківці, будемо на той рік без хліба. А тому прохаємо відповідні органи влади влагодити цю справу. 
Оце вам, читачі, планчик Дауеса № 2. 
Що не вдався? Так ми-ж не Німеччина.
ДО РОБОТИ ОСЕРЕДКІВ ДОБРОХЕМУ ТА ПОВІТРОФЛОТИ НА СЕЛІ.
Осередки доброхему й Повітрофлоти на селі почали значно зростати. Кожне село хоч невелику кількість має членів Повітрофлоти та Доброхему. Осередки в більшости складаються з незаможників. 
Що до роботи осередків, то робота ця часто кінчається лише на членських внесках і... надалі член може не турбуватись за головні завдання свого осередку. Отже, щоб робота не носила тільки організаційного характеру, роботу осередків Доброхему та Повітрофлоти на селі треба міцно звязати з роботою сельбудів і хат-читалень. 
На селі можна бачити таке явище; сельрада й комнезам заснували осередок „Доброхему" в той час, як сельбуд чи хата-читальня ще нічого не зробила в цьому напрямку. Отже зв’язок роботи осередків Доброхему й Повітрофлоти з роботою сельбудів та х.-ч. дасть змогу осередкам вербувати собі нових членів та розвинути організаційну роботу. Таким чином, кожний член осередку буде бачити ту роботу, що провадить його організація.
СТЕПАНЦЯМ СОРОМ!
3 1917 по 1922 рік Степанецький район був свідком велетеньської боротьби поміж контр-революціею ріжної масті та революційними загонами. Не перебільшуючи можна сказати, що в самих Степанцях забито сотні червоноармійців. 
Мені пригадується випадок, коли там було з звірячою жорстокістю знищено бандитами 60 червоноармійців на чолі з військомом Олександровим та військруком (прізвище його забув — селянин з села Ємчини Канівського повіту). 
А бій з Голубом? А пятенківці? Маруся? Махно? Чорний? і инші.
Ідучи у відпуск, я думав найти місце, де похоронено забитих, обгороженим, з надгробком, — виявленням робітниче-селянської пошани до загинувших героїв. 
А замісць того взнав, що ніхто не знає, де вони поховані, ніхто не підносив навіть думки про те, щоб вшанувать память борців за революцію. 
З великими труднощами мені вдалося знайти їхні могили. Я сказав кому слід, але останні повідомлення, які я одержав, кажуть, що про ті балачки забуто. 
Сором Степанцям.
НАШІ ХВОРОБИ. 
(Липовецький район на Бердичівщині).
Коли ви довідаєтесь, що робить учительство в Липовецькому районі, то ви візметесь за голову. 
Ось послухайте постанову Комнезаму с. Славної від 16-го серпня ц. р. ухвалили: 
„Аби Наросвіта прислала учителя, через те, що ціле літо пройшло, а в нас немає кому прочитати ані одної лекції. Наросвіта призначила учителя, який один раз за все літо приїхав у село, назвавши себе Константинівським, забрав шкільний хліб і до цього часу ніхто його в селі не бачив". 
Це дословно виписано з протоколу. Ви подумаєте, що це вже все? Послухайте далі. 
М. Зозів завшколою бувший дяк, М. Жорнищі завшколою т. Драч б. дяк, с. Іваньки — вчителька т. Мизецька, попадя, а душок... о хо-хо, с. Струтинка там теж вчителька є, а користи з неї, як з цапа молока, с. Троща — є чотирі вчителі, один з них т. Арест працює, як радянський вчитель, а решта — не знаю, що вони за вчителі, бо пахнуть куркулем, і попом. Коли не вірите, то довідайтеся самі серед селян-незаможників. 
В Жорнищах за все літо була одна казьонна лекція, що за неї ще й до цього часу не помирилися вчителі з комсомольцями. 
Наросвіто, рихтуй мітлу та не яку - небудь а... 
Селянство чекає.
САМОМУ ГАРНО, А ГУРТОМ ЩЕ КРАЩЕ.
Працюючи на своїй землі сам, селянин хористи мало має. Перш за все, щоб гарно працювати, треба додержуватись тих порад, які йому даються агрономією, але при таких умовах він не зможе додержуватись цього, бо в селянина мало землі. 
Коли ж ми заглянемо в колективи, то побачимо, що в колективах можна вивести гарного насіння і т. и. 
В нашому селі Вязівку мається одна артіль — комуна і ще дві артілі та третя містечкова артіль, яка думає працювати колективно з осени. 
Ця комуна та артілі складаються виключно з бідноти, партійців та комсомольців. Праця провадиться гарно, всі дружно беруться до роботи, аби поліпшити своє господарство і показати, що таке колектив, бо тільки колективи виведуть на гарну стежку, на краще господарство незаможника. 