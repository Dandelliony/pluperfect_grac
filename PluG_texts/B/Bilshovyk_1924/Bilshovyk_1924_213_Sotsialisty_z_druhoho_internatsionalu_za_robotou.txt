Соціялісти з 2-го Інтернаціоналу за роботою.
ІІ-й Інтернаціонал, насамперед, це не є Інтернаціонал в тому значінні як ми звичайно звикли розуміти це слово. Основна риса кожної міжнародньої організації, особливо соціялістичної, мусить полягати в солідарности тих мас, які вона об'єднує. Ця риса ні в якій мірі не властива ІІ-му Інтернаціоналові. Та це й не дивно. Бо II Інтернаціонал не ставить собі завдань, які мали б щось спільне з акціями, що базуються на міжнародній солідарности мас. Цю так звану міжнародну організацію можна вважати інтернаціональною хіба тільки тому, що вона час од часу влаштовує міжнародні виступи вождів всіх соціял-зрадницьких партій, оголошує декларації та відозви, коли цього вимагають інтереси світового капіталізму. 
ІІ-й Інтернаціонал це Інтернаціонал тільки в тій мірі, в якій він об'єднує зусилля всіх соціял-зрадницьких ватажків для допомоги капіталізму. 
II-й Інтернаціонал, який на даному етапові розвитку капіталізму є його основною підпорою, являє собою справжній відбиток тих взаємовідносин, що існують між буржуазією. Коли буржуазія в деяких питаннях починає сперечатись між собою, то й ІІ Інтернаціонал роздирається відповідно тому на части, і тільки тоді, коли буржуазія ріжних держав знаходить спільну мову, виступає на кін своєрідна міжнародність II-го Інтернаціоналу. 
Все це давно стверджено минулим ІІ-го Інтернаціоналу. Але й тепер ми кожного дня дістаємо все нові та нові докази, що стверджують правдивість згаданої характеристики II Інтернаціоналу. 
Для прикладу ми звернемо увагу наших читачів на кілька фактів з останніх подій нашого політичного життя. Візьмемо питання про виплату Німеччиною репарацій. Чи був тут до (лондонської угоди, тоб-то до того моменту, поки сама буржуазія не збаладалась, ІІ-й Інтернаціонал? Чи мав цей Інтернаціонал єдину позицію, яку б він захищав через усі свої національні секції? Звичайно, ні. Коли ж керуючий орган II Інтернаціоналу намагався пробелькотати ледве чутно якусь резолюцію в цій справі, то вона однаково була не обов'язкова для всіх партій. О, вожді соціял-зрадницьких партій добре розуміють, що робить ІІ-й Інтернаціонал за-для декорації та що треба справді переводити в життя. І отже у питанні про репарації французькі соціялісти були разом з Еріо, англійські — з Макдональдом, Макдональд — разом з англійською буржуазією, німецькі ж соціалісти з Марксом і Штреземаном. Для характеристики того, як національні секції ІІ-го Інтернаціоналу протиставлюють себе одна одній, коли інтереси їхніх хазяїв, росходяться, наведемо ще один приклад, а саме: з взаємовідносин між польською та німецькою буржуазією. Як нам відомо, Польща кілька років тому з ласки Франції, загарбала собі Горішній Шлезьк. Тепер, в звязку в новою ситуацією в Європі, яка, між инш. склалася після лондонської угоди, Німеччина висуває, як умову свого вступу до Ліги Націй, повернення їй Горішнього Шлезьку. Кажуть, що Макдональд ніби-то стоїть на боці Німеччини. А тому польське суспільство схвильоване. Через те, що розвязання цього питання багато залежить від остаточної позиції Макдональда, а Макдональд — це соціяліст. Польський уряд для більшої певности відрядив До Женеви, де засідає Ліга Націй, польську соціялістичну делегацію. 
Ця делегація когось „оброблює" за лаштунками. Та й німецькі соціалісти не аби-які. Бони там мають свого представника, якогось Брейтшеда. I от цей Брейтшед, як повідомляє польський „Наш Пршеглонд", зумів ізолювати польську соціалістичну делегацію та заручився підтримкою робітничого уряду Англії. Чудова картина „інтернаціональної чинности" соціялістів з ІІ-го Інтернаціоналу. 
Зате, буває, як ми вже говорили, коли всі партії II-го Інтернаціоналу виступають спільно, не сперечаючись наче справжні інтернаціоналісти. Це тоді, коли об'єднана буржуазія кличе їх на спільну акцію. Так, наприклад, II Інтернаціонал єдиним фронтом всіх своїх партій прикриває імперіалістичну політику світової буржуазії. Примушені агітувати проти війни, щоб не позбутися довірря своїх мас, соціалісти з 11-го Інтернаціоналу роблять це в суто-пацифистському дусі, старанно прикриваючи перед масами справжні методи боротьби проти війни. Вони просто спровоковують маси. Слідуючий факт з останніх днів досить яскраво доводить брехливість і провокаційність всієї антимілітаристичної кампанії ІІ-го Інтернаціоналу. 21-го вересня це день, коли згідно з наказом ІІ-го Інтернаціоналу, мусить бути скрізь переведено демонстрації проти війни. Але в Німеччині миністр внутрішніх справ соціял-демократ Зеверінг заборонив в цей день вулишні демонстрації. І берлинський комітет с.-д. рішив перевести демонстрації в закритих помешканнях. От які чемні люде соціалісти із ІІ-го Інтернаціоналу. Вони завжди скоряються. Особливо ж, коли ще наказує свій чоловік — соціял-демократ. Так виглядає „інтернаціоналіст” ІІ - го Інтернаціоналу на користь світового капіталізму. 
Але найцікавіший факт з „інтернаціоналістичних” змагань соціалістів з ІІ-го Інтернаціоналу — це останні події за кордоном, в звязку з повстанням у Грузії. Як відомо, це повстання було дуже невдале й було негайно припинене грузинськими робітниками й селянами. Але виявляється, що це повстання, яке довго готувала група грузинських меншовиків, робилося з відома ІІ-го Інтернаціоналу та урядів Англії й Франції. Про це свідчить той організований голос, який соціялісти ріжних держав счинили навкруг цієї події, та ті вимоги, що їх ставлять як перед урядами Франції й Англії так і перед Лігою Націй згадані соціалісти. Вони вимагають втручання у наші радянські справи, щоб розслідувати причини грузинського повстання. Звичайно виступи соціялістів з ll - го Інтернаціоналу заздалегідь погоджено з буржуазними урядами Англії та Франції, власне вони робляться з їхніх доручень. Бо це в їхніх інтересах такими натисками й залякуваннями примусити СРСР піти на уступки в справі відновлення економичних зносин. Отак виглядає робота соціялістів з ІІ-го Інтернаціоналу.