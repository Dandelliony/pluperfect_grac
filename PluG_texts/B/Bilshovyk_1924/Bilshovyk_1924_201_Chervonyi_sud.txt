Червоний суд.
Рокитянські судді
(Від нашого спеціяльного кореспондента). 
5-й ДЕНЬ. 
Поміж справами, що були в Рокитянському Нарсуді була окрема категорія про витребування, так званих аліментів (позов про допомогу покинутим жінкам і малолітнім дітям). 
Мала значіння для суду і «питома вага» сторін в цих справах. 
Спинимося на двох справах, що розвивання їх Пригарою і його контрагентами найбільше обурює. 
Дає свідчення Ярина Боровиченко, селянка с. Вільшаниці. 
Зразу говорить «несміливо», голос її тремтить і під час своєї відповіді голові, вона нервово сміється. - -
Скільки вам років? 
А хіба ж я знаю.. трохи більше 30... 
Земля є у вас? скільки десятин? 
Хіба ж я знаю... мабуть коло трьох десятин
Діти є? 
А хіба ж я знаю (сміється вона разом з публікою). 
Голова заспокоює її і вона витираючи сльози, загрожує кулаком Пригарі і голосно каже йому: 
Будь ти проклятий. 
Це був дивний момент під час процесу. На кілька хвилин в залі запанувала повна тиша. Здавалося всі зрозуміли, що це був не простий жест схвильованої, ображеної жінки, а ніби знак: в особі Боровиченко загрожувало кулаком Пригарі все селянство... 
Заспокоївшись Боровиченко розсказала ось що: коло 15 ти років вона йшла з односельцем Куценко і мала від нього троє дітей. Але ось його привабила до себе одна багата вдова і він женився на ній, а Боровиченко і її малих дітей він покинув без всякої допомоги. Вона звернулася до суду. В день розгляду справи односельці розсказали їй, що Кіценко дав народньому засідателеві Ковалевському кабана, як хабар, щоб справу було вирішено на користь його. Боровиченко добре знала Ковалевського: він довго жив у Вільшанці, був її сусідою, і дуже добре знав всю цю справу. Коли почалося засідання, Боровиченко сказала, що Ковалевський не може її судити, бо взяв у Куценка, хабар — кабана, а далі звернувшись до суду сказала, що з боку Куценка, як свідки, виступають все його родичі. Суддя пояснив їй, що свідками не можуть бути тільки батько й мати, але відмовився допитати як свідка з її боку і двоюрідну сестру. Цього ж дня справи не розглядали і відіклали її на другий день. Народнім засідателем був же не Ковалевський, а Чернявський і хтось инший. Все ж у позові їй було відмовлено. Боровиченко чула, що половину кабана Ковалевський віддав Пригарі. Вона тоді ж у голос скачала в суді, що суд бере хабари і тому завше виносить вироки на користь багатих. Її вирядили з камери і пригрозили заарештувати. Боровиченко звернулася до старости, який сказав їй, що як би ЇЇ заарештували, то „ми заарештували б Пригару". Касаційну скаргу від Боровиченко в нарсуді не прийняли нібито через те, що був пропущений строк, хоч він не був пропущений. 
Свідок Канерський посвідчив, що Куценко просив його найти підставних свідків в справі Боровиченко і що кабана Куценко передав Ковалевському в присутности його на Вільшаницькому базарів. Ні про яку плату при передачі кабана не було й мови. 
Підсудний Пригара, звертається до нього голова: ви чули, що кажуть свідки, що ви скажете в цій справі? 
Половину кабана від Ковалевського я дійсно одержав, але я заплатив йому, не знаючи, що кабана Ковалевський одержав, як хабар. Що ж торкається свідків у цій справі, то суд робив з переконанням допитуючи родичів одної сторони і відмовляючи в цьому иншій. 
Підсудний Ланда, питає голова, чому ви відмовили Боровиченко написати касаційну скаргу? 
Вона прийшла до мене вже кимось написаною касаційною скаргою і скарга була написана не пагано. 
Що значить „не пагано"? 
Гарним почерком, несподівано випалює Ланда під загальний сміх публіки. 
Ракитянська шайка була гарно «об'єднана», там «не підводили» один одного. 
Я знаю, звертається до Куценка Боровиченко, що під кінець допиту, що й тобі мене шкода, і мені тебе шкода, так на що ж ти проміняв своїх дітей на кабана? Ці слова, сказані Боровиченко од сердця докірливо, як видно розворушили совість у підсудного Куцєнка. Він голосно зітхнув і, роздумуючи опустив голову. 
Допит свідків в иншій справі такої ж категорії скінчився не зовсім для них добре. 
Свідок селянка Тетяна Сабадаха показала, що вона жила з односельцем Чередниченком і мала від нього дитину, а потім Чередниченко вигнав її, коли ж вона звернулася до суду, то Чередниченко дав хабара Ковалевському і цей намовив свідків Корчака, Пилипенко і Павличенко сказати на суді, що Сабадаха служила у Чередниченка тільки наймичкою. Так вони і показали й Сабадасі у позві було відмовлено. 
Свідок Чередниченко ствердив свідчення Сабадахи, додавши, що він дав Ковалевському, за те, щоб справу було вирішено на користь його, 12 мільярдів карбованців, 10 пудів жита і віз сіна. А свідки Корчак, Пилипенко і Павличенко призналися, що Ковалевський у себе на квартирі, куди завів їх Чередниченко, навчав їх, як треба свідчити на суді. 
Прокурор т. Вейднер порушив клопотання перед судом про те, щоб через те, що свідки самі призвалися — Чередниченко в тому що дав хабара, а 3 инших в тому, що вони показували неправду, щоб їх було притягнуто до карної відповідальности, з призначенням всім їм запобіжного засобу — оддати під варту. 
Заступник тов. Пухтинський сказав, що міркування прокурора захист вважає правильними і не виступає проти цього. Суд ухвалив притягти всіх чотирьох свідків до відповідальности і взяти їх під варту.
ВИРОК
Після 16-ти годин наради Суд засудив колишнього народнього суддю Пригару, секретаря Нарсуда Моцара, колишнього завідуючого нотаріяльним столом Кондратюка, заступника Ланду і нарзасідателя Ковалевського — до вищої кари — розстрілу. Инших підсудних засуджено до позбавлення волі на ріжні строки.