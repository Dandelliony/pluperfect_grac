По Київщині
НАШЕ ВЧИТЕЛЬСТВО.
Після літнього спочивку вчительство Бородянського району зібралося 31 серпня на райконференцію для обговорення справ в зв’язку з наступним навчальним роком. Першим питанням на конференції було питання про педперепідготовку. Вислухавши доклад та план педперепідготовки всі, як один, висловили загальну думку — напруджити всі сили аби здобути ті знання, що їх висовує саме життя. 
Ні один робітник не вагався, що йому прийдеться ходити за десять верстов пішки до свого гуртка. Єдиним чинником, який буде гальмувати справу, — це брак літератури, а тому інспектори Соцвиху та Губвідділу «Робос», треба звернути на це увагу й забезпечити вчителів необхідною літературою. 
Крім того в питанні про літературу було зазначено, що при розподілі губвідділом книжок, на район дається така література, яку вчительство сільське давно вже простудіювало. 
Далі конференція підійшла до спеціяльно-шкільного питання: ремонту шкіл. Прийшли до висновку, що кожний учитель мусить подбати — з власної ініціативи — про те, аби сельрадою було вчасно відремонтовано школу. 
Піднято питання про відкриття в районі (м. Бородянка) памятника В. І. Лєніну на 7 роковини Жовтня, а також і про передплату на газету «Більшовик». 
Зараз же по підписному листу було зібрано 50 кар. Всі вчителі зобовязалися влаштувати декілька вистав для утворення фонду — на памятника Леніну. Що ж торкається до передплати на «Більшовик», то кожний учитель зобовязався передплатити «Більшовика» на цілий рік. 
Таким чином, по одному Робітосу буде 50 примірників «Більшовика». Крім цього вчительство взяло на себе росповсюдження передплати на «Радянське Село». 
Розглянувши ще де кілька питань професійного характеру — конференція закінчилася. 
Робкор Тищенко.
СПРОСТОВАННЯ ГУБЛІСОУПРАВЛІННЯ.
В зв'язку з дописом — Про „життя буття селянське” що його було надруковано в ч 107 від 3/VIII ц. р. Гублісоуправління прохав надрукувати відповідь. Обіжним розпорядженням ч..195 Гублісуправління наказало лісничим дозволити біднішому населенню, а в першу чергу членам КНС, інвалідам, пожежникам та иншзібрати безплатно в лісі хворост, валіжник, хмиз та инші дешеві сортіменти. Розпорядження це торкається також Гублісуправління Деміївського лісництва й йому Гублісуправління надсилає окреме запитання. 
Т. В. О. Начгублісуправління Гальперин. 
Кер. справами Факторевич.