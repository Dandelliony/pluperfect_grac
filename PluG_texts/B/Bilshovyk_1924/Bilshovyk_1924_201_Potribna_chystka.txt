ПОТРІБНА ЧИСТКА.
Місяця 1 1/2 або 2 назад на ст. Сердюківка п-зах. залізниці, де кілька душ найсвідоміших робітників та службовців виявили бажання вступити до лав компартії, про що подали заяви до Ташлицького осередку КП(б)У Матусівського району. 
Дізнавшись про це, місцева адміністрація в особі начальника станції, його заступника та колійового майстра „ощетинилась". 
Як видно їй це не довподоби. А тому почали на кожнім кроці чиплятись до де-яких вищезгаданих робітників та службовців, а також глузувати з них. 
20-го серпня б. р., зібравшись в кабінеті начальника станції, „тройка" в складі: нач. станції гр. Лісовського, його заступника гр. Левченка та колійового майстра гр. Дубківського, по боротьбі зі співчуванням компартії, рішили як позбавитись цього. 
Головним завданням їх було, як у першу чергу позбавитись ініціатора цього гуртка робітників та службовців т. Артеменка. 
Вирішила трійка, що усунувши зі станції т. Артеменка, їй легче буде росправитись з останніми. 
Адміністрація ст. Сердюківки п. зах. залізниць, оголосили війну робітникам та службовцям, співчуваючим компартії. На підмогу собі , ця „тройка" намагається підготовити несвідому робітничу масу. Ця маса боїться виступити проти адміністрації, щоб не бути звільненим з посади. 
Бобринська Учкпрофспілко! 
Ст. Сердюківка потрібує радянської мітли, щоб вимести зі станції ворожий елемент, після чого буде можливість несвідомій робітничій масі вийти з під впливу вищезазначеного ворожого елементу. 