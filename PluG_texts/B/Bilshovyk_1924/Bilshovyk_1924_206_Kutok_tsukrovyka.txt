Куток цукровика
Цукровики, єднайтеся з газетою „Більшовик".
Обіжний лист. ДО ВСІХ ЗАВКОМІВ К.К. ТА РОБКОРІВ УМАНСЬКОГО РАЙКОМУ ЦУКРОВИКІВ. 
ТОВАРИШІ!
Уманський райком умовився з редакцією Київської газети „Більшовик" про певне місце в газеті для вміщення дописів робкорів цукроварень, що належать до Уманського району і обрав райбюро робкорів цукровиків, в складі т.т. Гловацького, Руткевича і Мусатенко (робкора Рижанської цукроварні). 
Цьому потрібно надати величезне значіння, оскільки дописи цукроварень відбиватиме повністю життя цукроварень району у великій політичній газеті України, а з другого відведений в газеті „Куток" цукровикам буде в той-же час підручником для робкора, по якому він буде втягуватись в газетну роботу, і таким чином, наближати себе до справжнього корисного працьовника робітничої преси. 
Потрібно зазначити, що крім Уманського району в „Куткові Цукровика" газети „Більшовик" беруть участь робітники й инших районів цукровиків Правобережжя. Через це „Більшовик" є газетою, що найбільш освітлює життя робітництва цукроварень, а тому бажане і необхідне: як найширше її розповсюдження серед робітництва вашої цукроварні і охоплення, таким чином, всіх наших робітників. 
Кожному робкорові треба пам'ятати, що на ньому лежать значна частина вихованчої праці, яку він переводить через свої дописи. По друге обов'язок кожного робкора бути свідомим учасником і будівником нашого господарства й промисловости. 
Кожною кореспонденцією робкор повинен в повній мірі виявляти ці завдання. 
Для початкуючих робкорів райбюро рекомендує користуватись класифікатором, який охоплює всі сторони життя цукровиків.
А. Виробниче життя. 
1. Праця Підприємства. 2. Продуктивність Підприємства в порівненню з довійськовим терміном. 3. Продукційність праці Робітників. 4. Перспективи виробництва. 5. Герої Праці.
Б. Професійне життя. 
1. Праця Завкому. 2. Охорона праці. 3. Матеріальне становище робітників. 4. Боротьба з безгосподарством. 5. Допомога безробітним. 6. Виробничі наради та їх наслідки. 7. Коопоретив, його значіння та праця.
В. Культурне життя
1. Праця в клюбі та КК, праця гуртків. 2. Відношення селянства до заводу та змичку з селом. 3. Культшефство і культурний вплив підприємства на село. 4. Економичний вплив підприємства на смички з селом. 5. Переведення в життя постанов Радвлади. 6. Відбиття на Цукроварні політичних подій. 7. Життя школи і стан освіти.
Г. Побутове життя. 
1. Проявлення нового побуту (боротьба з лайкою, червоні хрестини). 2. Боротьба з релігійним дурманом. 3. Семейне життя робітників. 4. Роскріпачення жіноцтва. 
Для організації осередків Робкорів по Цукроварнях нашого Райкому, редакція газети „Більшовик" командирує в найближчий час двох інструкторів в справі що до уміння писати дописи в стінні та инші газети, а також для ознайомлення Робкорів з газетною техникою. Необхідно як більш уважливе до них відношення, в повній мірі сприяюче їх праці. 
Райбюро певне, що Завкоми, Культкомісії та Робкори виконають цей обіжний лист найкраще і бездогано. 
Примітка: При цьому додається анкета Робкора, яка після заповнення в двох примірниках надсилається до Райбюро Робкорів. 
Голова Райбюро Гловацький. 
Член-Секретар Руткевич.
АНКЕТА. 
Робкора ……….. Цукроварні Уманського Райкому Спілки Цукровиків. 
1. Призвіще
2. Ім'я      по батькові 
3. Вік    національність 
4. Соціяльне становище 
5. Партійність 
6. З якого часу працює в цукровій промисловості 
7. В якому цехові чи яку посаду займаєте 
8. Фах
9. Чи давно пишете до стінгазети 
10. Скілько Вашіх статів уміщено в Вашій стінгазеті 
11. Чи пишете до инших газет та журналів і яких саме 
12. Скільки і в яких саме газетах вміщено Ваших дописів 
13. В яких Культустановах Цукроварень працюєте чи состоіте членом клубу 
14. Чи маєте власність 
15. Чи лічитесь в робкоровській організації і в якій 
16. Чи маєте посвідчення (білет) і від якої газети або журналу 
17. Чи терпіли напади за дописи і в якій формі це відбулося
18. Що маєте додати до анкети 
19. Ваш власноручний підпис 
        місяця 1924 року. 
По заповненні негайно надсилається до Райбюро робкорів при Уманському Райкомі. Обіжно.
ДО ВСІХ ЗАВКОМІВ ЦУКРОВАРЕНЬ ПОДІЛЛЯ. 
Дорогі товариші!
Вам розуміється відомо, що в Київі видається велика, щоденна газета „Більшовик". Ця газета, маючи всі відділи газет великого формату, разом з тим відвела на своїх сторінках досить значне місце „Кутку цукровика," в якому кожній цукроварні Правобережжя дається змога через своїх робкорів освітлювати життя, побут й т. и. — словом все, що може цікавити цукровиків. 
Звертаємо вашу увагу також й на те, що газета ця не є лише газетою губерніального масштабу. В ній находить широке освітлення життя цілого Правобережжя України, не кажучи про інформацію загального характеру, яка поставлена на зразок в розмірі столичних видань. Таким чином, і для наших подільських цукроварень передплата цієї газети, а також участь в ній, через дописи своїх робкорів, є дуже й дуже бажаними. 
Отже закликаємо вас, товариші, — вжити заходів до як найбільшого поширення газети „Більшовик" також до співробітничої праці в „кутку цукровиків". 
За голову Райкому зав. культвідділом Іванов. 
Керсправами Боровицький.
Що гальмує нашу працю.
ЖЕРТВА АДМІНІСТРАТОРСЬКОГО ПОЛЮВАННЯ.
На Лучанській цукроварні мав місце такий випадок. 
16 серпня у робітника Шевченка Андріяна, тяжко захворіла дитина, хворість якої вимагала негайної медичної допомоги. Батько хворого будучи на праці в майстерні не знав про це, але коли довідався, то зараз же метнувся за підводою, щоб привезти лікаря. Лікарь мешкає в Ківшоватій, в 3 — 4 вер. від цукроварні. 
В першу чергу звернувся роб. Шевченко до доглядача двору, гр. Войтівського, але він сказав, що без записки адміністратора він не може дати коней. 
Ну, що ж, нічого не подієш. — Пішов Шевченко до адміністратора прохати коней, бо лікаря треба та ще й негайно.
Заходить, постукав в двері, виходить адміністратор Коломацький і довідавшись, в чім справа сказав: коней немає, а сам щез за двері. 
Повертається робітник Шевченко з нічим, аж бачить, що біля конюшні роспрягають коней, він і запитує а сказано, що коней немає — отже є. А йому відмовляють: хоч і єсть, та не про вашу честь, бо коні для адміністратора бо він на полювання іде. На селі ж коней Шевченко не знайшов, бо селяне завше зранку їдуть на роботу або під хуру. 
В решті решт не знайшовши нігде підводу, гр. Шевченкові прийшлось хворого не лікувати, а хоронити. 
Невідомо, чи забив що адміністратор Коломацький на полюванні, але дитину робітника Шевченка забив. 
Робкор Жміль
Готуйтесь до конференцій.
СКЛИКАННЯ РАЙОННОІ КОНФЕРЕНЦІІ ЦУКРОВИКІВ.
20 го вересня скликається конференція цукровиків Київського райкому. 
На конференції буде розглянуто план роботи серед сезонних робітників та доклад Цукротресту. Разом з цим на конференції буде розглянуто низку питань звязаних з початком цукрового виробництва. 
Райкомом уже переведено вибори делегатів на конференцію на всіх цукроварнях району. В звязку з важливістю двох питань, які буде розглянуто на конференції, а саме: доклад Цукротресту та доклад про роботу серед сезонних робітників — ці питання зараз розглядаються на місцях на делегатських зборах.
КОНФЕРЕНЦІЯ МОЛОДИХ ЦУКРОВИКІВ.
25-го серпня відбудеться конференція молоді, яка працює на цукроварнях. На конференції буде розглянуто справоздання про роботу райкому Цукровиків серед молоді та також буде розглянуто постанови 6-го Всеукраїнського 3‘ізду ЛКСМ в галузі економроботи.
До робкорів цукровиків.
Редакція звертається до робкорів цукровиків з проханням надіслати свої фотографичні картки, які будуть уміщуватись в „Більшовику". 
Разом з тим, редакція просить надсилати регулярніше свої дописи до „Кутка цукровика".