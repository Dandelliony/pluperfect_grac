Червоний суд.
РАКИТЯНСЬКІ СУДДІ. (Від нашого спеціяльного кореспондента).
7-й день. 
Дебати сторін відбулися на протязі усього дня. Прокурор тов. Вейдлер на початку своєї промови зупинився на історії нашого радянського суду, на славетніх сторінках з великої боротьби нашої великої соціяльної революції і потім перейшов до значіння суду сьогоднішнього дня. 
«Народній суд на селі має особливо велике значіння, — говорить тов. Вейднер, — бо несерйозність цього суду на селі особливо спричинюється до ріжного роду небажаних ускладнень. На цьому ж процесі ми маємо занепад цього суду, що дійшов останньої межи. Пригаровці — це навіть не Шемякінці, вони гірш за останніх. До Шемяки йшли, знаючи куди йдуть. А тут була вивіска: на чолі суду стояв комуніст. Історія пригарівського суду — це історія сліз селянок Ракитянського району. Це історія такого багна, з якого не вилізеш. Гіршої справи за 2 1/2 роки своєї служби в прокуратурі я не бачив. Пригаровці торгували правами, за які тисячами вмирали селяне й робітники». 
Зазначивши далі на те, що цей процес лає надзвичайно багато фактичного матеріалу для виправлення наших прокурор зупиняється на яскравому моменті в процесі, коли Ірина Боровиченко грозилася Пригарі кулаком, висвітлює другий характерний факт — начення справ по-за чергою, це він нагадав брати церковні лишки. Це він пропонував Пригарі хабарі в справах Бендерського, Вишневецького та инших. 
Тов. Вейднер докладно зупиняється на злочинах Ланди і приходить до висновку, що Ланда багатьма злочинами сприяв тому, що народній суд 6-го участку був і касаційною інстанцією і верховним судом. 
-	Пригара покликається на своє революційне минуле. Він був пройдисвітом і босяком - ось його революційне минуле, — зазначає прокурор. Звичайно, немає чого балакати про класове чуття, з яким повинен був підходити Пригара до судових справ. В пригарівському суді були хабарі, несправедливі присуди то що, а не класове чуття. Не дивно тому, що мір сільської влади заарештувати Пригару, коли той заарештує Боровиченко, й приходить до висновку, що селянство починає бути радянським селянством, яке допоможе Радянській владі зліквідувати пригаровщину. 
Переходячи до характеристики підсудних, тов. Вейднер констатує, що Пригара рідко брав сам хабарі. Він це робив звичайно через своїх контрагентів, що брали всіма продуктами і всіма грошовими знаками. 
-	Найцікавішим з пригарівських контрагентів, був, як дозволите сказати, оборонець Ланда, — каже прокурор. Це — судовий діяч з заднього ходу. За звичайні заяви селяне платили Ланді пуди пшениці, цукру й борошна. Це він порадив Моцарові «брати» за призна так нахабно ставилося до селянства все це сільське шумовіння, ці Бендерські, Уманцеві, Вишневецькі то що. 
Моцар — досить цікава постать своєю відвертістю але тільки в тому, де його вже викрили. Моцар шов під прапором: бери, коли дають, і тягни, де можна. Він бере і з бідних і з багатих, і з позовників, і з відповідальників. Він брав з усіх, а коли можна було, то й не робив нічого того, що їм було треба. Як був Моцар урядовцем військового часу, так їм і залишився. 
Прокурор докладно зупиняється на злочинах Моцара і потім переходить до характеристики Кондратка, цієї «тихої сумирної людини з бірюзовими очами», малює картину його злочинів і запитує: «В яке становище ставило нас це «об’єднання» народнього суду 6-го участку. Адже ж ми повинні були затверджувати їхні вироки, тому що вони були правильними! При ревізії виявилося, що з усіх справ, які розглянув Пригара за рік, тільки 18 міг розглядати Нарсуд. В 17-ти справах жадних доказів не зазначено, і де вони — невідомо. Цілком зрозуміло, що такий суд не міг не давити на свідомість мас, не міг не обурювати населення, не міг не дискредитувати владу. 
Для Пригари, Моцара, Ланди, Кандратка й Ковалевського прокурор вимагає вищої міри покарання, для Пономаренка, Чернявського й Мардущенка — довгочасного ув'язнення і гадає, що «давальників» також не можна залишити без покарання. 
«Декласованих дворян не потрібує наша революція — кінчає тов. Вейднер свою промову: — Пригара, Моцар, Ланда, Ковалевський і Кондраток повинні пійти в домовину, у минуле, разом з пригаровщиною. Ваш вирок повинен бути тим осиковим кілком, якого так потрібує пригаровщина. 
Оборонці т.т. Пухтинський і Ліфшіц, теж виголосили великі промови. 
Тов. Пухтинський в свою чергу говорив про особливе значіння для нас суду. В Ракитянському суді були хиби; там голили всіх, як у голярні на базарі. Був там і свій король — Моцар. І даремно він тепер удає з себе Маргариту. Він більш винний ніж Ланда. Цей останній виявив більше свою темноту, ніж злочинність. 
Оборонці т.т. Балуєв, Борщаговський, Грабов і Наумов обмежились невеличкими промовами.
8-й день. 
В кінцевому слові Пригара визнав себе винним у всіх інкримінованих йому злочинах та прохав милосердя. 
Моцар доводив, що він не хтів вдавати з себе на суді Маргариту, він гадає, що він заслужив ту кару, яку вимагав для нього прокурор, і висловив надію, що суд справедливо розсудить його провину. 
Ланда прохав милосердя та зазначав свою безвинність в багатьох інкрімінованих йому злочинах. Кондратюк прохав суд виявити до нього максімум людськости. Чернявський прохав простити його та заявив, що він не буде більше робити злочинів. Марущенко заявив, що він визнає свою провину перед селянством. 
Бойко й Ратушний прохали не карати їх суворо. Пономаренко висловив надію, що суд дасть йому можливість спокутувати свою провину. Буценко, Осадчий і Никоненко нічого не заявили. 
Після наради, що тяглась протягом 16-ти годин, Губсуд в складі голови Дмитрієва й нарзасідателів Рузевича й Ширшина присудили: Пригару, Моцара, Ланду, Кондратюка й Ковалевського до вищої кари — рострілу з конфіскацією всього майка, Чернявського — до 7 років, Пономаренка — до 5 і Марущенка — до 3-х років позбавлення волі зі суворою ізоляцією. Бойко, Ратушного, Буценка, Осадчого й Никоненка (за давання хабарів) до позбавлення волі з суворою ізоляцією та 3 роки кожного, але, беручи під увагу їх соціяльний стан (всі 5-ро селяне), суд ухвалив вважати кару для них за умовну, протягом 3-х років. Справи Ракитянського суду, що були при цій справі, як річові докази, суд ухвалив скерувати до прокуратури для опротестування та скасування вироків, як явно, неправосудних. 
СУДОВА ХРОНІКА. ОГРАБУВАННЯ ЧЕНЦІВ.
9 вересня Губсуд почне розгляд справи по обвинуваченню Зельчикова, Бурденка, Шевченка та. инших (всього 8 душ) у злочинах, шо їх передбачає 95 ст. (втікання з під варти), 142 ст. (вбивство), 180 і 181 ст. ч. , 183 (ограбування), 134 ст. 2 ч. Кар. Код. (розбишацтво). Ця банда ограбувала майно київських ченців.