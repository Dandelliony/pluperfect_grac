Незаможне селянство в Середній Азії. 
(Розмова з головою Середнє-Азійського Бюро Селянського Інтернаціоналу т. Добрим).
Товариш Добрий, голова Середнє - Азійського Бюро Селянського Інтернаціоналу, який зараз приїхав на Україну з метою ознайомитись з організацією незаможнього селянства, подав відомости про стан незаможнього селянства Середньої Азії. 
Середнє-Азійське Бюро Селянського Інтернаціоналу об'єднує спілки безземельних і малоземельних декхан (селян) таких Радянських республік: Хорезмської, Бухарської, Киргизької та Туркестанської. В сучасний момент організація незаможніх декхан налічує 1 мілійон членів. 
По свому національному складу населення цих республік дуже ріжноманітне. Основними національностями треба рахувати киргизів, — 60000000, туркменів, — 600.000, таджиків — 1 міл., узбеків — 6 міл., кара-киргизів — 800.000 та кара-калпаків — 400.000. 
Переважно населення Середньої Азії займаються хліборобством, хлопководством та скотарством (в кочових районах).
Селянство та Радвлада. 
Революційний рух селянства Середньої Азії почався з 1920 р., коли Червоною Армією було знищено банди білих генералів — Дутова та Анінкова та одночасово з тим працюючими масами було повалено уряди Бухарського та Хорезмського ханів. 
Основним стимулом селянського руху є боротьба бідняків — декханів за землю. 
Зараз же після приходу Радянської влади було переведено земельну реформу, завдяки якій незаможне декханство одержало землю. Разом з цим радянською владою було переведено порівнення прав між місцевим населенням та колоністами. 
Треба зазначити, що колоністи за царського режиму мали всі права й пільги великодержавної нації в той час, коли місцеве населення майже абсолютно не мало прав. Розуміючи велику вагу Радянської влади, декхани Середньої Азії з 1920 р. активно боролись за Радянську владу шляхом організації добровільних декханських дружин проти басмачества (виступи куркулів). 
Через свої спілки незаможніх декханів селянство Середньої Азії приступило до активної участи в Радянському будівництві на Сході.
Спілка незаможніх декханів. 
Зараз по всіх аулах, кішлаках та селах низові осередки спілки незаможних декханів являються активними провідниками радянської влади на місцях. В своїй роботі спілка декханів тримає тісний звязок з спілкою Всеробітземліс, котра завдяки великій кількости батраків в Середній Азії має велике значіння.
Декхани тягнуться до світла. 
Перебуваючи до революції в темряві, селянство Середньої Азії зараз почало втягуватись до освіти. В кожному населеному пункті за допомогою спілки декханів організовано червоні чайхани (хати читальні). Збільшеним темпом серед декханів переводиться ліквідація неписьменности. За спілкою декханів заброновано 60 відс. всіх місць в школах, які утримуються на державному бюджеті. 
Кооперація й сільське господарство. 
Серед незаможнього декханства зараз помічаються велика тяга до кооперації. В цьому році в Середній Азії серед селянства почався рух до колективізації свого господарства. Головним провідником агрикультурної роботи являються українські колоністи, переселені в Середню Азію за часів царату.
Українські незаможники в Середній Азії. 
В деяких краях українці складають досить поважний відсоток всього населення. Наприклад: в Джетусійському краю українці складають З0 відс. всього населення. Незаможне селянство українських колоній являється активними членами спілки незаможних декханів. В деяких організаціях незаможних декханів українські незаможники складають 20 відс. Українські незаможники діляться своїм досвідом в сільському господарстві з киргизьким біднішим селянством і тим допомагають йому перейти від кочового господарства до хліборобства. 
Організаційна структура спілки незаможних декханів така: в аулах, кишлаках та селах низові осередки, далі ідуть повітові організації, крайові та центральні комітети. Центральні комітети окремих республік об'єднуються в Середньо-азіятському бюро Селянського Комінтерну. Організації декханів мають своїх представників в радянських, кооперативних та громадських організаціях.
Нацполітика в Середній Азії. При активній участи представників незаможних декханів переводиться націоналізація радапарату, себ-то переводиться туркменізація, узбекізація, кіргізація і т. д. радянського апарату. Щоби остаточно уникнути національного антагонізму в Середній Азії, в цьому році буде переведено районування окремих республік, згідно національним складом даної місцевости. Таким чином, замісць Хорезмської, Туркестанської, Киргизької, Бухарської республік буде утворено такі республіки: Узбекська, Киргизька, Туркменська СРР та Хаджикська, Кара-Калпакська і Кара-Киргизська автономні країни. Таке районування зміцнить організації незаможніх декханів.
Маяк пригнобленого селянства. 
Роля незаможного декханства в Середній Азії велика. Треба сказати, що радянські республіки Середньої Азії межують з Персією, Афганістаном, де незаможне селянство терпить подвійний гніт — від власної буржуазії та закордонного імперіялізму. Таким чином, організація незаможних декханів є єдиний маяк для пригнобленого селянства Сходу. Спілка незаможніх декханів намагається увійти в тісний звязок з організаціями незаможніх селян инших країн. Для цього на початку 1924 р. центральні комітети незаможних декханів ухвалили увійти в Селянський Інтернаціонал. 
Декхани та українські незаможники. 
Ще в минулому році незаможне декханство Середньої Азії зробило спробу увійти в звязок з організацією незаможніх селян України, щоби використати той досвід, який мають незаможники України в справі будівництва радянської влади. Через значне віддалення Середньої Азії від України в минулому році цього зробити не вдалось. Тепер же звязок незаможних декханів з незаможниками України цілком налагоджений. ЦК КНС вже не раз ділився з бюро Середньоазійських незаможних декханів матеріялами та своїм досвідом. В дальнішому цей звязок буде ще більш зміцнено. 
В кінці своєї розмови т. Добрий сказав, що незаможні декхани просили його передати незаможникам України свій щирій привіт та сказати незаможникам України, щоб вони зміцнили єднання з робітництвом, яке забезпечує селянам та робітникам перемогу над капіталістами.