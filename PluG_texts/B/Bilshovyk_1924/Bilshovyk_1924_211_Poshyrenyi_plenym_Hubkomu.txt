Поширений пленум Губкому
ВІДКРИТТІЯ ПЛЕНУМУ.
1-й ДЕНЬ. РАНІШНЄ ЗАСІДАННЯ.
Вчора о 10 г. ранку в помешканні ГВК роспочав свою роботу поширений пленум Губкому, на якому були присутніми секретарі окружних паркомів та райкомів. Відкрив пленум т. Лаврентій, з запропонованням такого порядку денного: 1.Звіт бюро Губкому, 2. Звіт Контрольн. Комісії, 3. Звіт Ревізійної Комісії, 4. Доклад про місцеву промисловість, 5. Доклад про дитрух, 6. Доклад про місцевий бюджет, врожай, осінню засівкампанію, про с. г. податок, хлібозаготовки, 7. Звіт Черкаського Окрпаркому, 8. Звіт району Січневого повстання. Порядок денний пленумом було затверджено, але в той же час було добавлено питання ліквідації неписьменности. Після цього було обрано редакційну комісію в складі т.т. Щупака, Фурера та Введенського. 
Зі звітом про працю Губкому виступив т. Лаврентій.
ДОКЛАД ПРО ПРАЦЮ ГУБКОМУ.
Доклад Губному,- починає т. Лаврентій, — охоплює собою період за червень, липень, серпень та половину вересня.
Перед тим, як перейти до докладу, т. Лаврентій зупиняється на загальному політичному становищі Київщини. 
Треба зазначити, — каже докладчик, — що обставини для роботи нашої були цілком сприятливі. Не дивлячись на недорід, що до де-якої міри випав і на Київщині, політичне відношення селянства до радвлади та компартії ані трохи не погіршало. Про це свідчить той настрій селян, який можна було побачити під час переведення кампаній десятиріччя імперіялістичної війни та зацікавленість, з якою селяни стежили за англо-радянськими переговорами. Серед робітничого населення як м. Київа так і периферії також можна було спостерігати тверде відношення до радянської влади та компартії. 
В таких обставинах нам доводилось провадити роботу впровдовж останніх трьох місяців, по всім галузям нашого життя. Одною з великих робот Губкому була робота в галузі, що звязана з недородом, який випав на території всього Радянського Союзу, і також торкнувся нашої губернії, хоч наша губерня в цьому відношенні перебуває в більш приємних обставинах, ніж инші. Нам доводилось і доведеться провадити роботу по забезпеченню бідняцького населення, яке найбільш потерпіло від неврожаю. Тут виникає потреба в заходах, які б сприяли поліпшенню нашого сільського господарства. Такими заходами є землеустрій, меліорація. 
Як наслідок неврожаю по губернії було помітно, що селянство збуває худобу. В цьому напрямку Губкомові доводиться провадити роботу по забезпеченню селянства необхідним кормом для худоби.
С.-Г. ПОДАТОК. 
В звязку з попереднім питанням стоїть питання про с.-г. податок. На попередньому пленумі нам доводилось обмірковувати це питання, але тоді ми не могли встановити певних розмірів податку. За останні місяці ясно визначилось, що на Київщині є недорід. І тому нам довелось встановляти розмір с.-г. податку — звичайно по згоді з центром. Цей розмір встановлено в 12 900.000 карб. Цей розмір податку не викликає між селянами ніякого незадоволення і тому можна казати, що податок буде виконано. 
Що до апарату, який збірає с.-г. податок, то нам доведеться його переглянути для того, щоб всі пільги, які даються незаможним селянам та демобілізованим червоноармійцям й т. и. було переведено в життя.
ЗАГОТОВКА ХЛІБА. 
В звязку з питанням про с.-г. податок стоїть питання заготовки хліба. Податок збірається грішми, в звязку в цим селяни вивозять на продаж значну кількість хліба. Нашим завданням зараз є скоротити кількість хлібозаготовлюючих організацій і цим дати можливість державі врегулювати заготовку хліба. Досвід минулих років показав, що в нас була анархія в заготовці, а тому ми переводили таку політику, наслідком якої залишилась певна кількість хлібозаготовчих організацій. 
По Київщині намічено заготовити біля 10 мільйонів пудів хліба. Заготовка хліба покладена на де-кілька організацій. В цьому році ми більш забезпечені грошовими засобами, ніж минулого року, а тому можна сподіватись, що заготовка хліба буде переведена вчасно, хоч до цього часу вона провадиться трохи кволо. 
Так, ми повинні були впродовж двох тижнів перевести заготовку 300000 пудів насінньового матеріялу для Поволжя. Цю заготовку нам доводилось переводити як раз в той час, коли ціни на хліб значно зросли. Заготовку 300000 пудів ми перевели, але після цього ми примушені були вжити заходів до пониження цін на хліб. Цей період пройшов, кожен зрозумів, що без цієї політики ми ніяк не могли б встановити де-яку стабільованість, твердість на хлібному ринкові. Без цих заходів заготовка хліба значно ускладнялась би.
КООПЕРАЦІЯ. 
В звязку з податками, заготовкою хліба, — стоїть питання про кооперацію. Цьому питанню треба було присвятити досить багато уваги і йому було її присвячено. На цей раз ми присвячували свою увагу кооперації не так, як це було раніш, коли тільки розглядалось загальне значіння кооперації, а підійшли до кооперації конкретно, щоб ясно собі уявляти, що собою уявляє наша кооперація. Так було досить уважно проглянуто Київський Соробкоп, який об'єднує кооперативну роботу в місті та по де яких округах. Вивченню Соробкопа було присвячено цілих три місяці. 
На останньому пленумі ЦК КП(б)У в докладі про стан споживчої кооперації на Україні давались загальні цифри і там виявилось, що наша кооперація об'єднує до 10 відс. селянських господарств на Україні, на Київщині ж охоплено но більш 6-7 відс. селянських господарств. В звязку з цим ми даємо директиви що до більшого охоплення кооперацією населення нашої губернії. 
Далі на Всеукраїнському пленумі було вказано, що у нас кооперація будує надто широкі плани, які через відсутність коштів спричинялись до загибелі наших кооперативних установ. З огляду на це, нами була пророблена значна робота по відокремленню від кооперації ріжних промислових підприємств, як от наприклад млини і т. и. Також була пророблена значна робота по скороченню штатів в кооперативних установах. 
Всі ці поліпшення що до кооперації дають змогу де-яким з наших райспілок поліпшити своє становище. 
Що до забезпечення кооперації кредитами, як грошовим так і кредитами крамом, то треба сказати, що ці кредити при всій їх доцільности трохи гальмують роботу кооперації, тому, що периферійні і районні кооперативні організації намагаються кожен раз продовжити термін виплати кредитів. Партійними організаціями вжито заходів до усунення такого становища. ЦК та ЦКК дано директиви, згідно з якими кредитова система повинна бути твердою. Нам дано право тільки на три дні продовжувати термін кредиту, для того, щоб підносити питання про відсрочку кредитів перед центром. Така політика ведеться вже півтора місяці. Всі ці заходи вживаються для того, щоб кооперація самодисціплінувалася що до одержання кредиту.
СТАН ПРОМИСЛОВОСТИ. 
Далі докладчик зупиняється на становищі, в якому перебуває зараз промисловість на Київщині і каже, що буде потрібно вжити багато заходів, щоби промисловість на Київщині стала одною з найбільш доцільних галузів господарювання. Так, треба буде поставити раціонально виробництво на заводі „Фізико-хемик" водомірів, поширити виробництво заводу до таких розмірів, щоб він обслуговував весь український ринок. Також докладчик сказав, що в цьому році буде приступлено до збудування електричної станції, яка дуже потрібна для Київа.
МІСЦЕВИИ БЮДЖЕТ. 
Далі т. Лаврентій зупиняється на питанні про місцевий бюджет і каже, що в нас є де-які хиби, які потрібно підкреслити. Ми повинні дати, — каже він, — загальну директиву, якою б керувались наші органи - це питання ще було поставлено на порядок денний в червні м-ці. Це питання оживлено в галузі зарплатні, побільшенні коштів Наросвіти, Земуправління. 
В звязку з неврожаєм треба також звернути багато уваги на с.-г. банк, який допоможе нам в роботі по підняттю сільського господарства та по боротьбі з наслідками неврожаю, для чого потрібно виділити відповідні суми. Що до зарплатні, то тут було переведено усунення преміяльних та „здєльщіни'“, для того, щоб вирівняти зарплатню всіх працюючих. Такі заходи ніяких незадоволень не викликали. 
Далі докладчик зупиняється на кількости партійців, які працюють в завкомах, культкомісіях і инших організаціях підприємств, і каже, що в завкомах є досить значна кількість партійців, менше їх в культкомісіях, і ще менше в РКК. Нам на нашому пленумі треба накреслити відношення комосередків до профроботи для того, щоб уникнути паралелізму їх роботи з роботою завкомів.
БЕЗРОБІТТЯ. 
Зупинившись на питанні про безробіття, докладчик каже, що у нас безробіття є досить значним. Було поставлено питання про допомогу безробітним, наслідком чого переведено в Київі місяць допомоги безробітним. Такі самі місячні кампанії буде переведено і в де-яких окружних містах. Для того, щоб більше налагодити справу боротьби з безробіттям, Губкомом вживаються заходи в галузі реорганізації Біржи Праці та перегляду складу безробітних. Тому, що до цього часу помічалось, що в лавах безробітних було багато некваліфікованих робітників, які тільки й рахувались безробітними, щоб користуватись де-якими пільгами.
РОБОТА НА СЕЛІ 
Торкнувшись роботи на селі, докладчик каже, що найбільшу і найкращу роботу можна провадити через колективи. Губкомом було поставлено питання про задоволення колективів матеріяльними засобами для їх господарювання, то-б-то — даванням їм відповідних кредитів, а також мусить бути поставлено питання про надсилання для колективів відповідних товаришів комуністів, які б керували роботою колективів. Гарно поставлені колективи будуть найліпшим засобом роботи на селі. Також не останнім питанням що до роботи на селі є перегляд де-яких господарств, в яких ще й до цього часу працюють колишні дрібні поміщики, доглядачі і т. и. 
Це питання поставлено тому, що присутність в господарстві таких людей викликає ріжні балачки серед незаможників. Окружним комітетам було запропоновано надсилати матеріяли про такі господарства до контрольн. комісії. Але до цього часу таких матеріялів поступило не багато і підсумків робити ще не можна. 
На останньому пленумі ми говорили про утворення сельсинах комісій замісць сільських нарад, в які була б притягнені до праці як робітники з міста, так і з округ та периферії. Завданням цих комісій є вивчення села, то-б-то вивчення диференціації села, освітньої справи на селі і т. и. Ця селькомісія в скорому часі дасть нам матеріали, по яким і можна буде нам орієнтуватись що до роботи на селі. Що до роботи шефських робітничих комісій — то вони повинні провадити головним чином роботу по вивченню села, після чого можна буде скеровувати у відповідний бік шефську роботу. 
Нарешті докладчик зупиняється на газетній справі для села, зокрема на газеті „Радянське Село". Він каже, що досягнення „Радянського Села" ще не виявлено, хоч воно в досить великій кількости росповсюджується на селі. Наша мета поставити і дати для села зразкову газету, яка б могла приваблювати читачів і з цілих губерній.
РОБОТА СЕРЕД ЧЕРВОНОАРМІЙЦІВ. 
За останні часи ми вживали багато заходів до поліпшення роботи. В початку червня було скликано нараду робітників в терчастинах. Ми їх скликали тому, що робота в терчастинах для нас є новою. На нараді намічено низку практичних заходів що до роботи в терчастинах. Терзбори зараз охоплюють в одній 100 і 99 тердивізіях біля 20 тисяч селянського молодняка. Треба поставити роботу так, щоб використати цей молодняк у напрямку запровадження через нього радянських настроїв на село. Для цього ми повинні були мобілізувати біля 100 комуністів і послати їх в ці дві дивізії. 
Що до регулювання зросту партії та що до питання соціяльного складу організації — то тут Губкомові доводилось керуватись тими директивами, які йому було надано з центру, то-б-то, щоб не перебільшувати певної кількости при наборі в партію, щоб приймати тільки певні елементи і т. и. По відношенню до інтелігенції ми додержувались такої постанови справи, при якій кожного навовступаючого до партії більш-менш освіченого товариша можна було використати для роботи серед не дуже освічених товаришів. Набор до партії серед селян ми робили в спосіб одбору, то-б-то з бажаючих вступити до партії людей ми вибірали найбільш сталих, найбільш здатних до партійної праці товаришів. Серед селян ми повинні прийняти до партії 500 чоловіка.. Всі ці товариші повинні бути віддані до партії самим селянством. Такий спосіб прийняття до партії підійме авторитет нашої організації в очах селянства і нам буде легше провадити роботу серед селян. Що торкається регулювання росту нашої партії з боку робітників, яких ми повинні прийняти по заданню центру за цей рік біля 2 тисяч чоловік, то тут теж треба переводити набор до партії обережно. Хоч на поміч вам стає, що 800 чоловіка з цих двох тисяч буде передано нам з Комсомолу.
Питання регулювання зросту партії стоїть уже на порядку денному три роки і кожен рік, кожен день організація повинна стежить за переведенням регулювання, тому, що ми знаємо, що за кожним недоглядом в цій галузі може бути переповнення нашої партія непролетарським елементом. Ось чому ми розглядаємо це питання. Зараз наша організація має такий вигляд: по всій губернії у нас 9166 членів партії. З них робітників 6322, селян 1584 і инших 1560; та партійних у війську по Київщині зараз перебуває 1831, а всього партійців на Київщині є 11300 з лишнім. 
Що до висування рядових робітників на ріжні відповідальні роботи, то в цьому напрямку Губкомом переведено теж досить значну роботу, хоч вона є і досить трудною тому, що доводиться персонально виучувати кожного товариша. Можна сподіватись, що за 5 місяців (червень — жовтень) можна буде підібрати біля 300 товаришів. Для цієї роботи було виділено спеціяльні комісії, а також було переведено підготовчу роботу на підприємствах. Підприємства до цього часу намагались висувати головним чином ленінців, але нами поведена така політика, щоб на відповідальні роботи висувались рядові партійні чи то ленінці чи не ленінці, але щоб вони були здібні до активної роботи на тих посадах, на які їх призначується. З висунених до цього часу 198 чоловіка українців 31 відс., що для складу нашої Київської організації свідчить про те, що курс в висуванні було взято вірно.
ЗВЯЗОК З ПЕРИФЕРІЄЮ. 
Ми боялись, що за літній період у нас порветься зв'язок з периферією, але цього не було помітно. Звязок підтримувався через інструкторський апарат та через виїзди членів Бюро Губкому на периферію. Крім живого звязку було додержувано звязок ще й шляхом особистих листів Губкому до осередків. Далі ми ставимо перед собою завданням після об'їзду низки округ перевести розмови з широким окружним активом та активом району м. Київа. Коли ми до цього часу провадили роботу серед широких мас, то в останні часи виникло питання про роботу серед активу, який весь час провадив роботу серед мас і мало віддавав уваги самому собі. Активу і в місті зараз налічується біля 500 чоловіка та в округах біля 100 чоловіка. Це той актив, серед якого ростуть товариші, які в близькому майбутньому повинні будуть заняти керуючі посади в нашій губернії. 
Цьому активу треба допомогти в галузі поширення свого світогляду, треба поволі підняти його і дати можливість занятися життям нашої губерні, треба допомогти цьому активу уміти орієнтуватись в політичному стані всієї губерні. До цього часу в нас мало робилося в цьому напрямку. Для переведення обробки активу треба організувати районні зібрання широкого активу, де буде можна поставити низку питання, в обговоренні яких і будуть втягуватись товариші активисти. Разом з тим потрібно щоб активисти приймали широку участь в обговоренню ріжних питання що до господарчого будівництва на сторінках преси. 
Треба також буде створити комісії, куди повинні бути втягненні активисти для переробки всіх питань, які виникатимуть в губерніальному масштабі. У нас вже працюють де-які комісії, в роботу яких втягнуто 45 товаришів з широкого активу. Коли ми зможемо 50 — 60 відс. активистів втягнути в комісійну роботу, то це буде значним досягненням.
ЛЄНІНСЬКИЙ НАБОР. 
Торкнувшись ленінського набору, докладчик каже, що робота серед ленінців по втягненню їх в активну роботу повинна набути широкого розміру. Треба поставити - каже він,- роботу серед ленінців в такий спосіб, щоб вони не тільки були апаратом напр. для збору грошей по кампанії МОДР‘у, Доброхему, Доброфлоту і т. инш, а щоб органично були зв'язані з цією роботою. Щоб вони в першу чергу переводили суспільно політичну роботу, а потім збирання членських внесків, а не навпаки. Тому що на такій роботі, як збірання внесків, ми не зуміємо виховати наших ленінців.
УКРАЇНІЗАЦІЯ. 
Торкнувшись справи українізації, докладчик каже, шо вже досить часу було дано для того, щоб українізувати апарати наших установ. І коли вони по де-куди ще не українізовані, то треба вжити репресивних заходів, навіть не спиняючись перед викиненням де-яких службовців зі штату. 
Ми повинні поставити справу національної політики та українізації так, щоб вона увійшла як обов'язкове завдання кожного члена нашої партії. Такі — здавалося-б дрібниці, як передплата українських газет і т. инш., чим до цього часу не дуже цікавились деякі наші партійці, повинно стати неодмінною частиною роботи кожного партійна, тому що на таких власне дрібницях виграють ріжні протирадянські організації, як укапісти і инш. 
Ми повинні помиритися з тим, що до де-якого часу в нас немає командного складу, який би переводив роботу українською мовою, але робота по виготовленню такого складу повинна невпинно переводитись.
РОБОТА СЕРЕД НАЦМЕНШОСТЕЙ. 
Що до роботи серед нацменшостів, то докладчик сказав, що тут теж були де-які недостатки, але в останні часи вжито заходів до усунення їх. Зараз в роботі серед польського населення ведеться правильна лінія і тепер нам не можуть закидати, що мовляв ми не досить обслуговуємо інтереси польського населення. Правда, ще є деякі хиби в справі роботи серед єврейського населення. Буває так, що ця справа навіть ігнорується. Ігнорування це виникає з того, що підіймає голову ворожий до нас елемент. Але коли ми будемо провадиш правильну лінію, яку накреслив в своїх постановах ХІІІ партз'їзд, то хиби в національній політиці будо виправлено.
ДИТЯЧИЙ РУХ. 
Слідуюче питання, що перед нами стоїть, — каже докладчик, яке було поставлено на ХІІІ партз'їзді, це — питання про дитрух. Це питання до ХІІІ партз'їзду нами не розроблювалось, його розроблював Наркомосвіти та почасти КСМ, а партія до ХІІІ з'їзду мало віддавала уваги цьому питанню. Ми зараз це питання висунули і виробимо загальний план. Дитячий рух розвинувся головним чином у місті, але мало охопив село. Ми поставили перед Комсомолом завдання поширити роботу в місті і в той же час перенести відповідну увагу до дитруху на селі. Ми поставили завданням організувати цього року 40 тисяч юних ленінців. Треба повернути увагу всієї партії та профспілок організацій на цю справу і тільки з їх допомогою ми зможемо розвинути цю роботу.
РОБОТА ЖІНВІДДІЛУ. 
Торкнувшись роботи Жінвідділу, докладчик каже, що останній справляється з своєю роботою, про що свідчить вчорашній випуск 600 делегаток та те, що з тих 600 делегаток кілька десятків подали заяву про вступ до партії. Другим питанням в роботі Жінвідділу є робота серед жінок ленінців, які тепер ще ближче стоять до партії з якими нам потрібно вести роботу. Також не слід забувати і про роботу серед селянок та сезонних робітниць на плантаціях в цукроварнях. Ми повинні поставити перед окружними жінвідділами питання про те, щоб вони знайшли базу для своєї роботи на цукроварнях і щоб це питання ставилось на нарадах робітниць жінвідділів. 
Підсумовуючи свій доклад, т. Лаврентій каже: 
-	Ось ці питання, на які я хотів звернути увагу нашого пленуму, передовсім обробка нашого активу, так міського як і периферійного. В галузі висування робітників треба притягнути всю організацію в цілому. В галузі національної політики ми повинні взяти певну лінію, щоб досягти гарних наслідків. В нас є дві хиби, на яких ми не зупинялись, це питання про продуктивність праці. Всі центральні організації, вся преса присвячена обговоренню цього питання, в той час, як ми цим питанням не цікавились. Зараз ми повинні на цьому пленумі дати директиви Губкомові, щоб він як в найскоріший час взявся до розробки та навчання продуктивности праці на Київщині. 
Друга хиба, яку нам потрібно зафіксувати, це те, що вся наша організація повинна повернутись лицем до села. Нарешті докладчик зупиняється на тому, оскільки впродовж літнього періоду ми змогли утримати роботу на певному рівні. Цього року було дано ХІІІ з'їздом директиву, щоб впродовж літнього періоду ми не тільки ремонтували склад наших робітників, а щоб в той же час провадили і щоденну свою роботу. З завданням партз’їзду ми справились. Ми цього року через нашу комісію по ремонту відправили на відпочинок біля 1500 товаришів, які відпочивали в будинках відпочинку і т. и. В цю кількість не входять ті товариші, які мали можливість відпочивати в порядку одержання профвідпусків. 
Ми можемо сказати, що наша організація працювала і ремонтувалась без шкоди для нашої партійної роботи. Ремонтний період минув. Зараз наша організація повинна приступити до впертої, постійно, праці. 
Після докладу т. Лаврентія було оголошено перерву на 10 хвилин.
Червоні вчителі вітають Комуністичну партію.
Під час вечірнього засідання пленуму до помешкання Губкому підійшло організоване червоне вчительство. 
На засідання пленуму вчительством було виділено делегацію, яка привітала пленум Губкому, як представника комуністичної парті. 
Від імени пленуму вчительство вітав т. Гринько. Вітаю вас, каже т. Гринько, нові кадри українського вчительства, що демонструють свій звязок з робітничою класою. Наш пленум обговорює зараз питання радянського будівництва, обговорює справу найкращого керування селом. Ми добре знаємо, що без участи вчительства нам досить трудно буде виконати свої завдання, а тому ми й вітаємо ваше прилучення до нас. 
Йдіть на село й памятайте, що компартія стоїть на варті інтересів трудящих, що вона міцно держить в своїх руках кермо влади. 
У відповідь на промову т. Гринька один з вчителів відповів, що компартія може бути певна у переведенню до життя покладених на вчительство завдань.