Земельний суд
"БУВАЛІ" ПРИЯТЕЛІ КУРКУЛІВ.
Незаможні с. Яблунівки, Смільського району, переважно залізничні робітники, в 1923 році підняли клопотання перед Земустановами про те, щоб їм було одведено садибної землі під посілок з колишньої холодянської економії цукрозаводчика Бобринського. Черкаське Окрземуправління підтримало це клопотання і надіслало землеміра, який розбив всю площу холодянської землі (76,07 дес.) на 227 рівних частин. 1921 року, Черкаський Окрвиконком закріпив ці участки за незаможнім і таким чином, утворився новий посілок під назвою «посілок ім. Шевченка». 
Спокійно протікало життя «шевченківців» аж до 23 року. Але не мали спокою куркулі смілянської громади і взялися шукати засобів, щоб прилучити до себе хоч частину шевченківської землі. На допомогу їм в цій справі прийшов, голова Райземуправління гр. Зеленський — «лагідна» людина, бо вмів жити в злагоді з куркулями, не забуваючи разом з ними і про себе. Бувалий чоловік Зеленський зразу знайшов спосіб допомогти куркулям. Він скликає зібрання з «своїх» представників місцевої влади та ніби-то за розпорядженням Черкаського Окрземуправління одбірає у Шевченківців 25 дес. садибної землі, яка передається до РЗУ, тоб-то в розпорядження Зеленського. Далі справа йде, «як по маслу»! Голова Сельземкомісії Яхненко, гарний приятель Зеленського, не умовившись з громадою віддав цю землю на 1 рік в оренду під буряки для цукроварні. Земля попадає, звичайно, у руки куркулів-родичів Зеленського та Яхненка, а частина й їм. 
Такі вчинки Зеленського та Яхненка викликали велике обурення шевченківців, які через своїх уповноважених звернулися до Райземсудкомісії, прохаючи повернути їм землю. Смілянська Райземсудкомісія, розглянувши цю справу 11 квітня 24 року, знайшла, що Зеленський без офіційного роспорядження Окрземуправління відібрав спірну землю і передав її куркулям з корисною метою, — ухвалила відібрати назад спірну землю в куркулів і повернути її в запасний фонд посілку, росподіливши між робітниками та червоноармійцями; не повертаючи платні за оренду. 
Вирок Смілянської Райземсудкомісії куркулі оскаржили до Черкаської Окрземсудкомісії, яка в засіданню 19 червня 24 року і згідно з 215 ст. Земкодексу вирок РЗСК стасувала і справу розглядала, як в першій інстанції. Беручи на увагу, що спірна земля росподілена самочинно Яхненком з Зеленським з корисною для себе ціллю, що в гурток, який заполучив цю землю увійшов Яхненко як голова Сельземкомісії та Зеленський голова РЗУ через що й зробили одбір землі, — ухвалила: 1) повернути землю шевченківцям після того, як буде знятий врожай буряків, 2) роспочата проти Яхненка та Зеленського за злочин по службі, переслідування і 3) покласти на них всі збитки по судовій справі. 
Цю постанову Черкаської ОЗСК в двох останніх пунктах, Яхненко оскаржив перед Київською Губерніальною Земсудкомісією. Київська ГЗСК розглянувши цю справу 2 вересня 1924 року під головуванням тов. Добромільського, знайшла, що Черкаська Окрземсудкомісія встановила зловживання службових обів згідно з п. 2 ст. 191 Карно-Процес. Кодексу, і що доводи касатора, торкаються суті справи, яка не підлягає касаційній перевірці, — ухвалила оправу Івана Яхненка залишити без наслідків і оскаржений вирок затвердити.