Бібліографія
ВАЛЕРІЯН ПІДМОГИЛЬНИЙ. Військовий літун. Оповідання. Вид. "Червоний Шлях", Харків, 1924. 16°, стор. 168.
Остання збірка Підмогильного (друга) містить продукцію за 1923 рік („Військовий літун", „Історія пані Івги“), а також роботи ранішого періоду — з 1920-22 років і „Собака" в „Епідемичному бараці", „Проблема хліба”). До характеристики автора, що її можна зробить на підставі перших оповідань, вона нічого нового не додає, і Підмогильний продовжує і розробляє сам себе, фатально обертаючись в зачерченому ще раніш колі індивідуально-філософської банальщини. 
І тут маємо „мудрі” споглядання — під зором вічности — на життьовий процес, як і кокетування позиченими у песимистичної філософії очима. Герої Підмогильного вирвані з соціальної динамики, протиставлені „космічним ціркуляціям” і колізія, коли вона є, розвивається переважно по лінії ідеалістичній: діяння „одвічних" „світових" законів на хоробливо м'яку, гнилу індивідуальність з первісною туманністю в голові замісць твердої формації. Провінціяльний інтелектуалізм, що його вподобав Підмогильний, набірає хроничних, постійних форм. 
Особливо позначається це на найбільшому оповіданні „Військовий літун". Тут автор замахнувся був на широку картину — протиставлення двох світів: конаючого дворянсько-буржуазного і молодого комуністичного. Вийшло одно непорозуміння. Екзотичний туман, шо повстає з болот примітивних рефлексій, самотности та пасивности, виповнив всю просторінь, де розгортається дія. Всі контури роспливлись і набрали якихсь чудернацьких форм і врешті маємо ще одну демонстрацію особистої — літуна Данченка — трагедії, строго зімкненої навколо індивідуального каліцтва без, жодної функціональної залежности від соціальних факторів. 
Ідеологична атмосфера оповідань нездорова: кожна сторінка одливає фосфоричним світлом роскладу і ржою калюжі. „Він рівняв кохання до роскішно сервованого столу, де, серед яскраво білої скатертини, на срібних тарілках, між квітками та пальмами, лежить м'ясо! Задоволення духу! То є пахощі біфштексу!"... „На шо? Перед цим питанням блідне мистецтво, падають хмародряпи й розмітаються мрії”... „Сама земля така була убога, мов нашвидку зроблена, з її заколотами й сподіваннями, щасливий той, хто вищий землі” („Військовий літун"). — Ось (який шаблон!) зльоти й падіння думок героїв Підмогильного „Щасливий той, хто вищий землі”. І літун Данченко підноситься над-землею, розбиваючись на смерть. А невідомий герой з „Проблеми хліба" тікає од „сварки, лайки, заздрости, брехні” в теплі та жирні закутки до перекупки. І тут він кутається в м'ягкі, ватяні сувої самотности, щоб „вдивлятись у самого себе, як у безодню світла й тіни'... Студент Тимергей і Собака тільки й робив, що будував високу стіну з книжок і „Жив у своїй фортеці, як хотів”. 
Ідеологичний пасеїзм (разом з ідейною розпустою) та вольова депресія підказують Підмогильному ці характерні люмнея — пролетарсько — ідейно — постаті, вони ж ведуть його в ріжні епідемичні бараки і визначають його мілку, безкомористну фразу, що ніколи не здолає на різкість, загостреність та силу. Зніжений автор органично не може пропустити через себе високий вольтаж пролетарської активности. Звідси бере початок той факт, що в його оповіданнях або обминається сучасність або занадто „стимізується” хоч і вводиться виключно в рямках побутовщини... Звідси ж виникає питання: який raison de’tre має декаданс Підмогильного? 
Звичайно, він знаходить своє достаточне основание в еволюції літературній, як і являється цілком законним наслідком певних соціяльно – економичних категорій сучасности. Але в процесі діяння і пливів, творчість Підмогильного виступає, як рішучо консервативний, дезорганізуючий чинник. Вона не поставлена на прицел, реагує — нейтрально, має ясно зазначену тенденцію вийти за межі суспільних інтересів і з цими намірами схематизує героїв і оточіння на яскравий продукт специфичної інтелігентщини та літературною фетишизму, вона не що инше, як чергова провокація пролетарського читача і вода на млин різним дезертирам сучасности. Це мусили рішуче підкреслити.