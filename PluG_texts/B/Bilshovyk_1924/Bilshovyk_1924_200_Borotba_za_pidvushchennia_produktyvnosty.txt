Боротьба за підвищення продуктивности праці.
Няні керуючі кола радянської влади та партії висунули перед трудящими масами Союзу, як нагальне завдання, боротьбу за підвищення продуктивности праці. Як відомо, ще 12-ий з'ізд партії постановив, що зріст заробітньої платні в окремих галузях промисловости повинен відповідати пересічному зростові продуктивности праці. 
Але в наслідок вивчення нашого економичного становища з'ясувалося, шо продуктивність праці за останні два роки значно відстала від заробітньої платні робітників на підприємствах, тоб-то заробітня платня зі значно більшим темпом підвищувалась нїж продуктивність. Із цифр, які були наведені на останньому Пленумі ЦК РКП спеціяльною комісією ЦК, видно, що пересічна валова суточна виробка одного робітника в 14-ти важливіших галузях націоналізованої промисловости зросла від жовтня 22 року по січень 24 року на 23,3 відс., в той час, як середній поденний заробіток одного робітника на такий же час зріс на 90 відс. 
Звичайно, що таке становище загрожує певною небезпекою що-до дальшого розвитку нашого народнього господарства. 
Ніхто на підставі даного явища не зробить висновку, що не треба було підвищувати заробітньої платні робітників та що й надалі не треба цього робить. Звичайно, ні. Але в той самий час треба дбати про відповідне підвищення продукції праці, в противному разі може утворитися криза в нашій промисловости, з'окрема, та в цілому народньому господарстві, взагалі.
Особливо це завдання що до боротьби за піднесення продукції набирає значіння тепер, коли наша країна переживає на окремих своїх участках хлібний недорід. В наслідок цього недороду збільшаться до певної міри ціни на хліб; для того, щоб зменшити високі хлібні ціни, треба зменшити ціни на промислові продукти. Одначе, ця можливість буде тільки тоді, коли збільшено буде продукцію, власно кажучи, продуктивність праці, яка зменшить собівартість товарів та збільшить товарові обороти. 
Всім робітникам треба добре зрозуміти, що нормальний поступ заробітньої платні неможливий без відповідного прогресу продукції праці. Це завдання треба засвоїти всім радянським робітникам, партійцям і рядовим робітникам та розпочати велику працю переведення його в життя. Підвищення продуктивности праці складається з двох елементів: з раціонального запровадження господарства та з підвищення інтенсивности праці робітника. Отже, необхідно розпочати боротьбу з усіма хибами, що заважають правильно й успішно поставити те чи инше підприємство, ту чи иншу галузь промисловости, та підтягнутись, головним чином, в справі правильної організації праці, що найкраще видане на підвищення інтенсивности робітника. Всім відомо, що від того, як швидко ми відбудуємо наше народне господарство, залежить майбутнє не тільки нашої, але й світової революції. Проблема ж відбудування нашого господарства ставить перед нами нині, як найважливіше завдання, боротьбу за підвищення продуктивности праці.