За гасла I-го, під прапором III-го!
Мусіло пройти аж 16 років од того часу коли Карл Маркс і Ф. Енгельс в 1848 р. висунули в Комуністичному Маніфесті ідею міжнароднього об’єднання пролетаріяту, поки зрештою в 1864 році цю ідею було конкретно розвязано через заснування І Інтернаціоналу. 
Після того як об’єктивні умови тодішнього розвитку капіталізму дали можливість Карлу Марксу й Енгельсу оголосити на ввесь світ ідею міжнародньої солідарности, треба було ще 16 років страждань, боротьби й досвіду пролетаріату для того, щоб він усвідомив цю ідею та щоб з’явилась можливість заснувати І Інтернаціонал. Але І Інтернаціонал, який устами Карла Маркса накреслив шлях історичного розвитку пролетаріяту, методи його боротьби, сам не міг здійснити свого програму й роспався. 
Хронологично місце 1-го Інтернаціоналу заступив II Інтернаціонал, але по суті II Інтернаціонал замісць того, щоб продовжувати в сприятливіших умовах справу І Інтернаціоналу, зробився справжнім гальмом на шляху до переведення в життя тих гасел, які написав Карл Маркс на прапорі 1-го Інтернаціоналу. 
Історія, очевидно, забажала, щоб світовий пролетаріят пройшов довгий і болючий процес диференціяції своїх власних лав та щоб тільки на руїнах ІІ-го Інтернаціоналу він спромігся збудувати нову величню будівлю, яка буде справжнім спадкоємцем 1-го Інтернаціоналу. Світовому пролетаріатові треба було пройти через угодовство ватажків ІІ-го Інтернаціоналу перед світовою буржуазією, через низку зрад, для того, щоб одколовшись од угодовської частини пролетаріяту та об'єднавшись у нову міжнародню організацію, приступити до практичного переведення в життя гасел І-го Інтернаціоналу. 
І-й Інтернаціонал не міг виконати свого програму тому, що він не мав ще на місцях розвинених партій робітничої класи, які практичною своєю діяльністю могли б здійснювати теоретичні погляди К. Маркса. ІІ-й Інтернаціонал нездатний був продовжувати справу 1-го Інтернаціоналу, не зважаючи на те, що через сприятливі умови природнього розвитку пролетарського руху він збудував величезні політичні партії, — тому, що він од хилився від інтернаціоналістських ідей ставив по-над усе інтереси своєї країни, своєї нації. 
Отже, в наслідок цього повстала нові організація, власне Комуністичний Інтернаціонал під керовництвом В. І. Леніна яка протягом 7 років здійснювала гасла I- Інтернаціоналу. 
І-й Інтернаціонал написав на своєму прапорові гасло «боротьби пролетаріяту за політичну владу»; ІІІ-й Інтернаціонал здійснив його на величезній терит СРСР і підготовлює пролетаріят инших країн для того, щоб і там захопити владу до своїх рук. І-й Інтернаціонал написав на своєму прапорові, що «справа визволення робітничої класи — це справа його власних рук». Отже ІІІ Інтернаціонал супроти II - го, який агітує робітництво за те, щоб воно не покладалося на власні сили й через те співробітничало з буржуазією, — ІІІ Інтернаціонал організує непримириму й незалежну від всіх инших клас акцію міжнароднього пролетаріяту. Організаційні ж методи, що повинні допомогти перевести в життя акцію соціяльного визволення міжнароднього пролетаріяту, ІІІ Інтернаціонал цілком перейняв од І-го Інтернаціоналу: як і І-й Інтернаціонал, що намагався стати єдиною всесвітньою комуністичною партією, так і ІІІ Комінтерн, переводить централізоване керовництво всіма комуністичними партіями, хіба що з більшим розмахом і ясністю, внесеними в досвід сучасного пролетарського руху великим генієм Леніна. Та ІІІ-ій Інтернаціонал не тільки прямує, але і досяг уже певних наслідків, що до утворення всесвітньої революційної партії. 
Отже, ми бачимо, що єдиний Комінтерн здійснює гасла І-го Інтернаціоналу, тільки він прямує твердо до всесвітньої соціальної революції.. 
Тому всім тим, кому дорогі гасла 1-го Інтернаціоналу, треба як найщільніше об’єднатися навкруги прапору ІІІ-го Інтернаціоналу.