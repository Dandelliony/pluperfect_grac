Хроніка
В ГУБГРАМЧЕКА.
Всеукраїнська виставка Лікнепу. В останніх числах жовтня в Харкові відбудеться Всеукраїнська виставка ліквідації неписьменности. 
На виставці буде влаштовано кабінет ліквідатора неписьменности, будуть виставлені роботи шкіл лікнепу, роботи учнів лікнепу та також буде представлено низку діаграм та плакатів.
Всеукраїнський З'їзд по ліквідації неписьменности відкладено на останні числа жовтня. З’їзд відкладено тому, що тиждень ліквідації неписьменности — в перших числах Жовтня, а не в вересні, як передбачалося.
Перепис неписьменних. Перепис неписьменних громадян Київа вже наближається до кінця. Остаточно перепис закінчиться 25-го Жовтня.
Відкриття нових лікпунктів. Після перепису неписьменних, коли остаточно буде виявлено їх кількість, Губграмчека приступить до відкриття низки лікпунктів.
Прибуття жетонів. Губграмчека одержано з Харкова кілька тисяч жетонів, які продаватимуться на вулицях під час тижня ліквідації неписьменности.
Укомплектування підпунктів. Губграмчека приступив до укомплектування лікпунктів учительським персоналом. Укомплектування переводиться комісією спілки Робітос.
В ГУБВІДДІЛІ ПРАЦІ.
Боротьба з безробіттям на періферії. Губвідділом праці по згоді з центром, роспочато з 20 вересня в чотирьох окружних містах, а саме, Бердичеві, Умані, Білій Церкві та Черкасах приступлено до переведення місячника допомоги безробітним. Відомостів поки що поступає не багато.
Росподіл безробітних по спілках. По окремих профспілках безробіття росподіляється таким чином: до спілки Робземліс належить 11 чол.; індустріальних — 6011 чол., робітників транспорту та звязку — 672, робітників розумової праці — 12,156 чол., медсанпраця — 1938, чорноробочих — 5217 ч., жилих 1244 чоловіка.
Пропоновання праці на місцях. За останній місяць пропоновання робочої сили мало такий вигляд; всього пропонувало 9224 чоловіка. Найбільша кількість пропозицій припало на чорноробочих 2827 чол.. на індустріальних робітників — 2628 чол., на робітників розумової праці припало 2344 чоловіка.
Попит на працю за місяць. За останній місяць з боку радустанов та підприємств був попит на 8503 чоловіка, з яких на індустріяльних робітників — 3508 чол., чорноробочих — 2322 чоловіка, на робітників розумової праці — 1659 чоловіка.