Куток цукровика
Шкільна справа на цукроварнях.
Одним із пекучих питань в галузі культосвітнього життя на цукроварнях є зараз справа зі становищем трудових шкіл. Раніш цього, як окремого питання, не було. Становище школи, її матеріальний добробут був звязаний із загальним станом заводу. Справа школи, клубу, театру була однаково важлива для завкому й заводоуправління. 
І треба сказати, що ті часи, коли Цукротрест допомагав трудовим школам, були часами росквіту шкіл. Як з педагогічного, так і з матеріального боку заводські школі були на першому місці серед инших шкіл. 
Але часи змінились. Школи були передані Наросвіті і перейшли на місцевий бюджет. 
І почалося повільне замірання шкіл... Починається скорочення штатів, ослаблення дісціпліни, закриття самих шкіл. 
Завком бачить цей роспад школи, але по формальним причинам не може нічого зробити, бо це справа Наросвіти... 
Діти робітників залишаються поза школою, бо рівнобіжні гуртки зачинено... Малювання, фізкультура, клубна праця виключається зі списку дисціплін. Одним словом з колишніх шкіл, на поліпшення стану яких Цукротрест і ЦК витратили стільки коштів — залишився один спомин. Збудувати важко, але зруйнувати легко, — доводиться сказати. 
Де-які завкоми вже звернули увагу К-Відділів Райкомів і Укрбюро цукровиків на таке завмірання шкіл, а місцями і повне закриття старших гуртків, але відповіді ще нема. 
Чекаємо, що ЦК цукровиків вживе всіх заходів перед НКПросом, аби школи на цукроварнях, де вчаться діти робітників, були поставлені в такі умовини, щоб могли існувати.
Це є зараз головний обов'язок професійних органів цукровиків.
Дбаймо про виробництво.
ПРОДУКЦІЮ ТРЕБА ЗБІЛЬШИТИ. 
(Мало-Висковська цукроварня).
Треба звернути увагу на те, що є багато ненормальностей в майстерні й на цукроварні, які відбиваються на продуктивности праці. Майже завше це буває через дрібниці, наприклад: робітники йдуть на обід об 11 годині і гудок дають тільки перед тим, як йти на обід. За 10 хвилин до обіда - гудка для попередження не дають. 
І зрозуміло, що робітники за пів години до гудка бігають довідатись чи швидко обід. Теж буває перед скінченням праці. Що-дня ми тратимо майже півгодини. Мені здається, що це можна усунути дуже просто: давати гудок за 10 хвилин перед скінченням праці і цим ми збережемо витрачений дурно час. 
Слід пам'ятати нашому техничному персоналові, що треба підвищити продуктивність праці: цим збільшимо і зарплатню. Більш уваги до таких дрібниць.
ВИРОБНИЧА ВИСТАВКА МОЛОДІ. 
(Ольхівецька цукроварня).
14 вересня театр повнісенький. Багато молоді. Це свято — вперше у нас на протязі істнування Рад. Влади.
В сьогодняшній вечір підводяться підсумки праці робітничої молоді. Доклади адміністратора та механіка виявляють участь в праці та досягнення в ній молоді. Праця тяжка. Відсутність відповідних майстерень та струментів гальмує працю, але завзяття молоді, щире відношення робітників-майстрів учителів до своїх учнів дає все ж такі гарні наслідки. 
На зборах характеризується праця кожного учня. Найкращим учням та майстрам вчителям видаються по дарунки. 
Почувається що струмком б'є нове життя, нові умови для праці, які дають змогу розвивати молодь, підвищувать її свідомість та кваліфікацію.
З великим захопленням дивилася молодь на цю виставку та прислухалась до правдивої оцінки. Такі вечори безумовно дають зарядку молоді, запалюють її до щирої праці та ведуть до підняття кваліфікації.
ДЕ-КІЛЬКА СЛІВ ПРО НАКЛАДНІ ВИТРАТИ
Багацько говорилось про накладні витрати на Мартинівській цукроварні: була постанова комосередку вжити негайних заходів для скорочення, було звернуто і на увагу роз'їзди адміністрації, але чогось це залишилось до цього часу, як то кажуть, „голосом вопіющого в пустині". 
Наша адміністрація і не думає скорочувать, а ще буде добавлять. 
Роз'їздом користуються адміністратор — 2 к., директор — 2 к., управляючий маєтками — 4 коней, помішники по 2 коней і цей роз’їзд, як почислити, то дуже багато на рік коштуватиме. Потім часто йдуть витрати на столування приїзжих. Ось я зазначу свіжий випадок: по ордеру ч. 1000 — 33 карб. 45 коп. видано доглядачу двора за те, що він харчував приїзжих, — це тоді, коли у нас на це є їдальня. 
Та й адміністрація немало виписала на харчування. Ці харчування кожен місяць є. Це багацько коштуватиме на рік. 
Або випадок іще такий. Адміністратор поїхав у другий комбінат. Півці — верств 10-ть, При цій поїздці — один кінь здох, а троє стали непридатними до роботи. А це коштує не менш 1.000 карб 
Отут необхідно усунути оці накладні витрати, а на роз’їзди треба негайно звернути увагу, щоб не нівечили по 4 коней одразу, бо таке „хазяйство" дуже кепсько відіб'ється на промисловости. А також припинити „харчування” тих, що столуються окремо, минаючи їдальню.
Наша громадськість.
ГОТУЄМОСЬ ДО РАЙОНОВОІ КОНФЕРЕНЦІІ РОБКОРІВ СМІЛРАИОНУ ЦУКРОВИКІВ.
На 10-те жовтня призначена конференція робкорів нашого району. Ця перша конференція робкорів явиться обліком освіду всієї нашої спілки. 
Поширений масштаб роботи в нашому районі — де біля року працює районове бюро робкорів викликає необхідність зробить підсумки минулої праці, накреслить біжучі завдання і з'єднать в міцну організацію наших робітників — робкорів. 
Отже, треба всій армії наших робкорів, яких ми налічуємо в нашому районі біля 200 чоловік передивитись і обміркувати всю минулу роботу, щоб дать певні вказівки на дальніше. 
Зібравши всі матеріяли, які давали гарні наслідки, витягнувши на світ все, що перешкоджувало праці, треба зробити підсумки тому і другому та продемонструвати його перед робкорами всього району. Окреме завдання лежить на комбінатних нарадах робкорів. Тут уже треба зачепить, крім питання про організацію гуртка робкорів і видання газети, також і питання про звязок робкорів з селькорами, про звязок з культосвітньою працею села, про нашу роботу серед сезонних робітників і пише. 
Перед комбінатними нарадами лежить завдання обгрунтувать увесь минулий досвід, щоб можна було оцінити його і перейти до вищого етапу роботи. Крім того, на комбінатних нарадах мають одбуватись вибори до районової конференції. Це теж досить серйозний момент. В наших обіжниках ми зауважили, що ми бажаємо бачити на конференції робкорів — дійсних робкорів — робітників Комбінатна нарада повинна простежить за переведенням виборів. Часу хватає, а тому, товариші, до роботи, щоб не було ніяких огріхів на нашій конференції.
РАЙОНОВА КОНФЕРЕНЦІЯ ПОДІЛЬСЬКИХ ЦУКРОВИКІВ.
Протягом трьох днів засідала у Винниці Районова Конференція Подільських цукровиків. 
Перед обранням делегатів на Всесоюзний й Всеукраїнський З’їзди Профспілок Конференція підрахувала досягнення й накреслила перспективи двох найбільш актуальних в даний мент галузів профроботи: економроботи й праці на селі.
ПІДНЕСЕННЯ ПРОДУКЦІЙНОСТИ ПРАЦІ.
Що до економроботи, конференція численними прикладами, цікавими спостереженнями й доповідями довела, що єдиним найкращим засобом праці по втягненню робітника в інтереси виробництва є виробнича нарада, для якої лише треба підшукати остаточну сталу форму, органи керовництва й т. п. 
Визнано, що органом, що направляє й коордінує й направляючим працею виробничих нарад, мусить бути особливе бюро в складі представників заводського активу: завкома, адміністрації, комосередку, осередку ЛКСМ й СІАТ. 
Виробнича ж нарада має складатися головним чином з існучих вже делегатських зборів — з участю найбільш кваліфікованих робітників від всіх цехів та станцій заводу.
ПРАЦЯ НА СЕЛІ СЕРЕД СЕЗОННИХ РОБІТНИКІВ.
Тут виявлялися значні досягнення по культурно-професійному охопленню значної маси сезонних робітників. Виявилося, що порівнюючи з 1922 роком, на цілих 100 відс. зросла участь цієї категорії робітників в Профспілці, й на цілих 300 відс. зросла праця серед них по лікнеписьменности. 
Крім того ціфра — 84 хат-читалень які засновано по найглухіших закутках економій, промовляє сама за себе. Основний же наслідок, й найбільш цінний проведеної роботи це той факт, що свідомість сезонних значно підвищилось, що дивляться вони на Спілку не лише як на установу, що стягає членські внески, а як на свій орган, у якого слід шукати допомоги, поради, а в разі потреби, й захисту. 
Проте, конференція поруч з досягненнями відзначила також і значні дефекти в роботі, дефекти, головним чином, організаційного характеру. А саме: неусталеність, нерозмежованість у взаємовідношеннях з Спілкою «Робземліс». 
Тут конференція знайшла потрібним внести цілковиту ясність і удосконаленість, аби замісць дотеперішньої недоговорености, а підчас й шкідливого суперництва, було винайдено форми об'єднаної погодженої праці на загальну користь. 
Другою хибою Конференція вигнала те, що професійне-культурне обслуговування робітників обмежувалося часом перебування цих сезонних на роботі. 
Ухвалено вжити всіх можливих заходів, аби й в так званий міжсезоновий час робітник не почував себе відірваним від професійного оточення, від професійних інтересів.
Робітнича трибуна.
„ДЕ ЛЮДЕЙ ВАРЯТЬ ЖИВИМИ“
На Спиченській цукроварні кілька день тому назад зварилась жива дівчина. Великий казан на кілька сот відер кип'ятку, потрібного для промивання машин не має ні кранів, ні огорожи кругом. Робітники мусять нахилятись через верх і черпати кип'яток відрами. Молода дівчина 15-ти років, дочка службовця Мостового, зачерпнула відром води, послизнулась і впала сторч головою в казан. Зараз же її витягли, але через 3 години великої муки — дівчина померла. 
Вже давно всі трудящі Спичинецької цукроварні варяться живими... примірно яка б чоловікові не зробилася кривда — ніхто не сміє голосу подати, бо зараз буде розплітаний зі служби. Той, хто танцює на двох лайках перед „начальством" — живе та посвистує, а решта мусить мовчки варитися у власному сокові. 
Цукроварня ремонтується. Вкладені великі гроші на видатки потрібні і багато грошей на видатки зовсім зайві, але нікого не знайшлось, хто б подумав про небезпеку черпати кип'яток з великого казана через верх.. Пора, щоб ті, кому слід зробили „чистку" нашому панству.