З життя комензамів.
НАШІ "НЕЗАМОЖНИКИ".
(Бровецький район на Бердичівщині). 
Старі люде кажуть, що риба псується з голови, а коли придивитись до нашого незаможницького життя, то ця приказка скидається на правду. Головою 
Райкомнезаму маємо т. Ковбасу, бувш. стражника царської служби. 
Хоч Ковбаса не риба, але видно й вона теж псується і псує все довкола себе. Ось вам і докази: 
В с. Малі Чернявці член президії Комнезаму бувш. пристав, в Лебединцях секретар Комнезаму д'як, у С. Вчорайшому серед незаможних мається бувш. надзиратель, у С. Городищах серед незаможників каверзує темна особа галицько-петлюрівського походження, що називає себе Козієм. В с. Леніно — дикий піп, втікач з Сибіру, в Чорнорудці — автокефальний піп, в Війтівцях ll — генеральський зять, ад'ютант Богуцький вкупі з генеральською дочкою... Словом „організація" незаможних Бровківського району це така гарна квіточка, в якій найдете все, що хочете, починаючи від смердючої ковбаси царського виробу і кінчаючи темною галицькою вонючкою. 
Цікаво знати: коли ми очистимо повітря в сем'ї незаможних від смердючої ковбаси, щоб вона не отруювала нам повітря? Може це тобі відомо, Губкомнезаме? 
З ЖИТТЯ КНС.
(с. Босівка Виноградськ. р.) 
З весни б. р. голова КНС часто скаржився, що незаможники не хотять одвідувати загальних зборів. І правда, на збори з’являлось дуже мало, або й зовсім ніхто не приходив. Переобрали голову, але становище не покращало. Де причина цьому? 
Через що організація міцна була в 21 — 23 році? Тоді незаможників об'єднувала боротьба з куркулями за землю, боротьба за життя. 
Зараз землю одвойовано і закріплено за незаможниками. Не дивлячись на кепське одвідування зборів в квітні місяці ц. р. організувався колектив „Незаможник", слідом за цим організовується другий колектив „Оновлена Земля", а решта т. т. увійшла до земгромади. 
Отже голові КНС та х.-ч. треба взяти це на увагу і допомагаючи кожній групі з'окрема в її житті, об’єднати їх в культосвітній праці.