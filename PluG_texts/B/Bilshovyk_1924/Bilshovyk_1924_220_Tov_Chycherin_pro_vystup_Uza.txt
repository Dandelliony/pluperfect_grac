Тов. Чичерін про виступ Юза.
МОСКВА, 25-IX. Наркомзаксправ Чичерін в розмові зі співробітником Роста з приводу останнього виступу Юза проти поновлення зносин з СРСР заявив: „Остаки й виступ Юза є гідним кінцем його політики останніх тижнів, коли він і праве крило американської республіканської партії, представником якого він є, неухильно виступає, як найголовніша сила світової реакції і світового імперіялізму в боротьбі проти колоніальних народів і проти Радянської Республіки. Нинішні аргументи Юза такі ж необгрунтовані, як і попередні; вони доводять тільки, що він за всяку ціну провадять непримиренну ворожу політику що до Радянської Республіки. В той час, як англо-радянський договір вперше ставить взаємовідносини між буржуазною державою й Радянською Республікою на грунт рівноправности і погодження на протилежні господарські системи, декларація Юза цілком просякнена думкою про неможливість взаємовідносин, що грунтувались би на такій базі, і намаганням знищити вщент Радянський лад. Він навіть і в думці припустити не може такого рівноправства й тому його діяльність в цій справі це безперервна перешкода до компромісів між СРСР і Америкою. 
Два роки тому я, аналізуючи світове становище, зазначав на англо - французький антагонізм, як на один з найголовніших факторів світових взаємовідносин, а також на ізоляцію Америки, як на одне з важливіших явищ. Тепер становище радикально змінилося. Перед нами надзвичайно активний англо-американський блок, як головна сила політики буржуазних держав і охляла Франція, в занепаді якої винна безглузда політика Пуанкаре, Франція, що відограє тепер в наслідок цієї політики другорядну ролю, і на неї могутній англо - американський блок не дуже то зважає. Об'єднання капіталістичного світу, що сталося на лондонській конференції, спричинилося до того, що в репараційні справі Франція перестала бути головним фактором і таким став американський блок. 
Тепер перед нами раптово розгорнулася як найширша картина наступу світового імперіялізму. Відверті форми інтервенції в Китаї, збільшення діяльности англійських агентів, що керують в Афганістані повстанням проти еміра, ще багато аналогичних фактів у Персії, Туркестані та Арабії, інтенсивне вирядження проти України банд на Дністрі, провокаційні виступи уряду Цанкова в Болгарії, повстання в Грузії, що його інсценували західні уряди — все це складає одну величезну картину нечуваного світового наступу імперіялізму, що раптово напосівся на колоніяльні народи, але на оці має Радянську Республіку. Англо-радянський договір викликав обурення реакційних кол капіталістичного світу, що бажають тепер взяти реванш. Тимчасове вирішення найголовніших непогоджень європейської політики на лондонській конференції дало змогу імперіалістичним державам виступити об'єднаним фронтом проти колоніяльних народів, що провадять боротьбу за своє визволення, і проти Радянської Респубіки. 
Але імперіалістичні махінації Юза та його союзників поки-що дали надто мизерні наслідки; принаймні інтервенція в Китаї тепер не дала державам майже нічого, провокацію в Грузії треба вважати за ліквідовану. Нам відомо, що цю провокацію повинні були перевести згідно з планом режисерів для дискредитування Радянської Влади. Але ж вона зайвий раз продемонструвала силу Радянської Влади і банкроцтво Ліги Націй. 
Проте, є цілком можливими в найближчому майбутньому, з боку імперіалістів нові спроби інтервенції та економичної блокади СРСР в тій чи иншій формі. Про це говорять непримирені ворожі виступи Юза проти Радянського Союзу. Радянський уряд передбачає тому можливість загострення світових взаємовідносин з усіма негативними наслідками цього. Завдання народів полягає в тому, щоб взяти справу миру до своїх власних рук, загнуздавши як слід імперіялістів.
ЗАНЕПОКОЄННЯ АМЕРИКАНСЬКОІ ПРЕСИ.
НЬЮ-ЙОРК, 25-ІХ. Американську пресу надто непокоїть те, що за СРСР визнають значіння світової держави. В звязку з цим преса висловлює необгрунтовані, навіть смішні побоювання перед Радянським Союзом, повідомляючи, наприклад, про спільну тактику СРСР і Японії в китайській справі. „Нью-Йорк Уорлд“ телеграфують з Берліну, що німецьку вимогу залишити за Німеччиною нейтральне становище в Лізі Націй проказано з Москви. На думку газети, це запропонування є наслідком радянсько - німецького плану знищення французької гегемонії в Європі. Газета зазначає також, що Німеччина й СРСР умовилися не вступати до Ліги один без одного.