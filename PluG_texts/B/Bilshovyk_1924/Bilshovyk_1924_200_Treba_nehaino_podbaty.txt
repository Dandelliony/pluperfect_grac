Треба негайно подбати.
Рятуйте! 
На Жилянській вул. ч. 43-б в районі заселеному робітниками, на подвір'ї містяться асенізаційний обоз, котрим володів Губвоєнкомат. Скільки робітники звертались до радянських установ через газети, щоб забрали обоз, але до цього часу „гарматний загін" так прозваний робітниками, несе шкідливе повітря в помешкання робітників. 
В середньому будинку ч. 43-а, живуть 25 семейств синів „Сонця" (китайців), котрих втиснули сюди і потурбувались щоб дати воду і ріжні вигоди, потрібні живій людині. Улиця... залита помиями й ріжним сміттям, а на подвір'ї... Рятуйте! Справжня хвороба... 
Де бавляться діти робітників, тут же сновигають шестеро коней, заражених „сапом". 
Майже всі установи до цього часу не звертають ніяких заходів на сміття на вулиці та кочугури в подвір‘і, і на хворих коней, які несуть заразу, на ввесь робітничий район. 
Прокуратуро! Губздраве! Прийміть рішучих заходів... Заставте, кого треба вимести хоробу разом з „гарматним отрядом", хочби в хутір „Грушки". А мешканцям будинку ч. 43-а треба дати вигоди, необхідні живій людині. 