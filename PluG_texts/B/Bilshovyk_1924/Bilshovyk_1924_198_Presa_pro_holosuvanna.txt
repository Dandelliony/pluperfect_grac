Преса про голосування проєкту Дауеса.
БЕРЛІН, 30 серпня. Урядова преса підкреслює історичне значіння вчорашнього голосування. «Берлінер Тагеблат» заявляє, що тепер покладено край усякій неясності й турботам про майбутнє. «Тепер, — каже газета. — ми знаємо, що все йде вперед. Більшість райхстагу зробила дійсно державний вчинок». «Фосіше Цейтунг» пише; «Політика Ратенау й Ерцбергера взяла верх. Ми досягнули нового повороту німецької історії. Горожанська війна, що торік здавалася за неминучу, тепер уже неможлива. Світову революцію заступає еволюція. Москва примушена стати на оборонні позиції. Настав час відновлення за гаслом солідарности демократії й миру». «Форвертс» зве ухвалення законопроекту Дауеса нечуваною перемогою зовнішньої соціял-демократичної політики над націоналістичною демагогією.
