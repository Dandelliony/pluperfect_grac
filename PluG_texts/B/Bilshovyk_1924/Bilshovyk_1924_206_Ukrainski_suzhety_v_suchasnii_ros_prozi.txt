Украінські сюжети в сучасній російській прозі.
Надзвичайно цікаве й важливе для нашої літератури питання: як сучасна російська проза використовує українські сюжети, український побут, українську літературну лексику? Цікаво це власне для того, щоб порівняти засоби й методи буйнішої й могутнішої російської прози з молоденькими ще паростями нашої післяреволюційної белетристики. Боюсь, що коли ми оглянемо найвидатніші твори молодих російських письменників, пролетарських і „подорожницьких“, то не цілком виправдаємо де які формально-літературні й ідеологічні ухили нашої письменницької молоді. Инколи навіть може здаватися, що російський письменник, сидючи часто десь у далекому центрі, краще й дотепніше вмів занотувати те загальне, типове, важливе в новому побуті й новій психіці, а-ніж наші оповідачі про те, що було, або чого зовсім бути не могло. І це цілком зрозуміло для типового напрямку сучасної російської прози. Цей напрям, що його звуть фольклоризмом, неоетнографизмом, „областничеством", натурально викликала велитенська після-жовтнева перебудова колишньої одноманітної імперії. Нові національні республіки й автономні країни, переймаючись спільною братською ідеологією, виявляють місцеві своєрідности свого побуту, своєї культури; школа й книга на місцевих, колись гнаних мовах творять нову інтелігенцію, нового культурного робітника. Про цю багату ріжноманітність не міг навіть і підозрювати середній російський культурник до революційної доби, вихований у буржуазно-імперіалістичній школі. Але письменник, що вийшов з кол робітництва й селянства або який взагалі відчуває психіку революції, уже звертає свою увагу саме на це багатство місцевого життя. Ось чому замісць творів, пройнятих великодержавницьким світоглядом, несерйозно-сентиментальною ідеалізацією чи легкою іронією (як це ми бачимо відносно України не тільки в класично-поверховій малоросійщині Гоголя, але й у якого-небудь Шалікова, Наріжного, Погорільського і навіть — Короленка, Скитальця, Сергеєва-Ценського, ми все частіше зустрічаємось із поважним і глибоким художнім охопленням життя численних народів СРСР. Колись Винниченко в своєму „Откритому письмі к русским писателям", 1913 р. писаному, кинув обвинувачення сучасним письменникам у цьому гоголівськомалоросійському освітленні українського життя. „Сквозь толстую, вековую кору темноти и бесправия”-пише Винниченко: „во всех местах Украйни бьєт струями национальная жизнь... Развивается пресса, литература, наука... Наконец, развитие Украини доходит до той степени, когда выступает на сцену национально-политической жизни пролетариат, эта истинная сила всякой нации... Из запорожских степей потомки козаков, крестьянская демократия и рабочие, заявляют свой протест против Родзянок.
А русские писатели ничего зтого не замечают и попрежнему, по Гоголю, продолжают рассказывать нам о „жінках” да „горілках", об Остапах о Бульбах, мечтающих забросить „оцею" цивилизацию и уйти в стtпь гайдамачить. И стыдно, и грустно!" 
Од такого поверхового освітлення, що в його основі лежить неприхований імперіялізм державної нації, іми не знайдемо в сучасній російській прозі, за де-якими, певна річ, винятками. Коли сучасна проза висуває таких талановитих „областников“, як Всев. Іванов, Сейфулліна, Чапигин, Ляшко, навіть Зощенко, то цим уже самим вона підрізує дедуктивне оформлення дійсности шляхом пільняковських схем. Виступає чорноземля, отой „перегній", що впливає на читача безпосередньою своєю художньою правдою. І коли напр., у Пільняка чи Нікітіна ми зустрічаємо відгуки колишньої малоросійщини, що її утворює переважно російська смєновєховщина, то це вже не є типовим для всього письменницького покоління. Та й то сказати: це кожний же з сучасних прозаїків правильно розуміє соціально - культурний зміст Жовтневої революції — цьому на перешкоді стоїть їхня класова ідеологія.
З творів, на українські сюжети писаних, ми згадаємо сьогодні два: це „Железный поток" А. Серафимовича (збірник „Недра". кн. 4-я) і „Фантасмагория" Юр. Сльозкина (у книзі „Медвяний цвет"). Повість А. Серафимовича, уже випробованого письменника з реалістично - народницьким світосприйняттям, справедливо рахується одним із найвидатніших літературних явищ за останні місяці. Справді, автор дає нам величню епопею з часів горожанської війни на Кубані в 1919 р. Перед нами українська Кубань, що взагалі не має своїх бардів у літературі, крім різних невдалих Доброскоків. Українська Кубань, яка різко поділяється в соціальному своєму розрізі на козаків, гордовитих не тільки своїм запорозьким походженням, але й своєю земелькою, майном, і на отих „іногородніх”, селян з України. 
„Нае пришли козаки, пригнала їх цариця Катька полтораста лет назад; разрушила вольную Запорожскую Сечь и пригнала сюда; пожаловала им этот дикий тогда, страшний край, От ее пожадованья плакали запорожцы кровавыми слезами, тоскуя по Украине..." Але згодом.. „потянулись гонимые нуждой, с Харьковской губернии, с Полтавской, с Екатеринославской, с Киевщины, потянулась голь и беднота со скарбом, с детьми, расселились по станицям и щелкают, как голодные волки, зубами на чудесную землю...” 
От ці дві соціальні верстви й склали базу для тієї боротьби, що її малює з великим мистецьким піднесенням Серафимович. Сюжет повісти — це власне героїчний похід цих кубанських селян через генеральсько - козацькі затори, щоб поєднатися з головними силами червоних. Бо, як каже один персонаж повісти, „пришли кадети, шашками рубают, вешают стреляют, конями в Кубань загоняют. До іногородніх німа (?) жалости, стариков, старух всіх под одно. Вони кажуть, всі большевики”. І гола, напівозброєна армія селян, разом з родинами й хатнім майном, тікає від цієї помсти контр - революційних загонів, усі перешкоди на своєму шляху руйнуючи. Козацькі полки, вишиковані царськими генералами, грузинська армія — усе це подається перед непереможним хотінням десятків тисяч людей. Таке тло повісти. На цьому тлі повстають де-які дуже колоритні постаті, як командири Кожух і Смолокуров, баба Горшша, салдати, матроси, козаки, селяне, жінки, діти. Хай окремі постаті надто ідеалізовано, як постать командира Кожуха, хай де-які епізоди освітлено в на родницько - сентиментальній манірі (молодиця з убитою дитиною), та загалом повість не розходиться з вимогами художньої правди і тому читається з глибоким інтересом. Але для того треба умовитися: повість не тільки відбиває, але й перетворює дійсність, вона вишукує той ідеологічний зміст подій, що для пасивного спостерігача може бути зовсім неясним. І ще одно: ідеалізуючи чи виділяючи окремі мотиви в повістевому сюжеті, Серафінович правдиво малює загальний характер горожанської війни. У його немає тієї вимушеної солодкавости, що так неприємно вражає, напр., у Копиленка в його останній повісті „Буйний хміль” („Черв. Шлях", ч. 6), з її сентиментальним «пацифізмом» і надприроднім миролюбством у жорстокій горожанській боротьбі на селі. Почуття одвічної класової помсти примушує персонажів Серафимовича бути жорстокими, і з цієї жорстокости кується організованість стихії.
Але що неприємно вражає в повісті „Железный поток", так це її дуалізм у мові. Бажаючи, очевидно, додержати етнографічної правдивости, Серафимович примушує говорити більшість своїх героїв якоюсь чудернацькою, неможливо покаліченою українською мовою. При тому автор сильно ображає й фонетику й лексику української мови. Як курйоз підкреслю форми „бабо Горпина“, „мамо", у називному, зовсім не в кличному, відмінкові. А серед „милых украинских песен, ласкових, задушевних, то грозных и гневных, как история этого народа", автор несподівано демонструє ці утерті обивательщиною „лавреники". Колись цей засіб надмірного реалізму широко вживав Винниченко, але тепер це пахне не етнографізмом, а штучним макаронізмом, що прищеплює російським читачам неправдиві уявлення про українську мову, як про якийсь жаргон.
Другий автор, Юр. Сльозкин, дає у своєму збірничкові „Медвяный цвет“ — „розрозненные листки огромной и прекрасной книги, которая должна быть некогда (читай: коли - небудь) написана тем, кто сумеет во всеоружии таланта, мудрости и любви раскрыть перед нами героическую душу украинского народа". Не знаю, чого не вистачило авторові — „таланту”, ,,мудрости" чи „любови", а тільки оту „героическую душу" ми в його трьох оповіданнячках не побачимо. Отой „чоловек на медвяних, благодатних полях родной земли", що його весь час намагався появити своїм читачам автор, на правду вийшов мертвим, схематичним і... нудним. Так, нудним. Захоплюючися зайвою описовістю, хронологічним нагромадженням подій з часів горожанської боротьби на Україні, автор ніяк не вміє чітко виділити сюжетний кістяк роботи. У розвиткові фабули Сльозкин пливе за подіями, психологично їх не мотивуючи, а тому вони творяться тільки тому, що так наказує автор. Минаючи типові середнєшкільні вправи, написані під... Гоголя, — „Рассказ человека в случае о некотором случае" і „Огуречная королева", ми зупинимося на більшій повісті „Фантасмагория”. Тут Сльозкин хотів дати художнє відтворення тих подій, що творилися на Україні наприкінці 1919 р., коли денікинці мусіли бігти на південь під нажимом Червоної Армії. Найбільше автор малює бандитизм, партизанщину на Україні: у повісті банда „батька Викрути", постаті самого Викрути, начальника штаба Турепка, недавнього офіцера, та инших діячів цієї боротьби. Армія Викрути воює то з червоними, то з білими: вона несподівано знаходить у снігу шансонетну співачку Лесю Гук і чогось нею довго опікується; нарешті, чогось Турепко свариться з „батьком" і пускає собі кулю в лоба... Отже ці постаті далекі від реального життя, вони мертво статичні й позбавлені мінімальної емоційної переконаности. Якийсь оперетковий герой Турепко з машкарою романтичної загадковости на звичайному обличчі шкурника й кар'єриста, кумедний “батько Викрута", списаний з легендарного гоголівського Пацюка, нарешті, ця ідеальна Леся Гук, що з шантанної загальноприступної діви обернулася на добродійну, чесну совбаришню, це все елементарний антихудожній дубок. Автор не зміг і частково використати багатий горожанською боротьбою 1919-ий рік, і вся повість Сльозкина — то бездарна балаканина випадкової в сучасному письменстві людини.