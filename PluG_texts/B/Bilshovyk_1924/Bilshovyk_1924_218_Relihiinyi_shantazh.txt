Релігійний шантаж. 
(До Камянецького процесу).
Релігія — отрута для народу. Це добре відомо ворогам народу, що зацікавлені в тому, щоб як найдовше тримати його в темноті, в політичні й байдужости і соціяльному поневоленні. Найпотрібніше це попівсько-куркульським елементам села, що їх колишня влада над бідняцьким і незаможним селянством при робітниче - селянській , владі зійшла на нівець. 
Попівсько-куркульська контр-революція боїться одверто розвинути свою проповідь проти Радянської Влади і її соціяльно-політичних засобів на селі. 
Для цього потрібно утворити відповідні обставини, збунтувати темні й відсталі елементи селянства, вибити його з нормальної колії звичайного трудового життя. Тоді на сцену виступає релігійний дурман, видумка і шантаж. 
Так було й з тією хвилею чудес, що пронеслася торік на Поділлю. На всій цій брутальній фабрикації богів, янголів, святих, помітно кидається в очі тавро певної організації, що наперед все передбачала і свою контр революційну справу розробила за єдиним суворим планом. 
Коли ж до цього взяти ще до уваги й те, що Поділля є прикордонною губернею, до якої в першу чергу перекидалися озброєні банди з Польщі, що агенти польських штабів були надзвичайно зацікавленими в підриві так або инше політики Радвлади — то цілком ясним стане безсумнівний звязок між епопеєю „чудес" на Поділлі і закордонними контр-революційними штабами. 
Процес Антонівського „чуда", що має розглядатися і повинен буде у всю широчінь розвинути дійсну картину організації „чудес", політичне й класове обличчя організаторів цієї справи і викрити всі потайні (але далеко не таємничі) пружини цієї чергової контр-революційної махінації. 
Справа „Антонівське чудо" має величезний політичний інтерес для широких трудящих мас не тільки одного Правобережжя. 
Треба вибити з рук батьківської й закордонної контр-революції їх чергову зброю боротьби й провокації — релігійний шантаж.