Економичне життя
ЦІНИ НА ХЛІБОПРОДУКТИ.
За даними Губкомвнуторгу ціни на основні хлібопродукти в районах заготовок Київщини стояли на такому рівні: 
За 17 вересня: 
Умань — пшениця 1 кр. 15 коп., жито 73 коп., ячмінь 81 коп., овес 1 кр. 15 коп. 
Бердичів — пшениця 1 кр. 35 коп., жито 75 коп., ячмінь 95 коп., овес 1 кр. 
Корсунь — пшениця 1 кр. З0 коп., жито 85 коп., овес 85 коп. 
Малин — пшениця 1 кр 50 коп., жито 80 коп., ячмінь 80 коп, овес 1 кр. 
Черкаси - пшениця 1 кр З0 коп., жито 60 коп., ячмінь 1 кр., овес 1 кр. 
За 18 вересня: 
Біла Церква-пшениця 1 кр. 15 коп., жито 52 коп., ячмінь 77 коп, овес 72 коп. 
Васильків — пшениця 1 кр. 25 коп , жито 75 коп., ячмінь 85 коп., овес 85 коп. 
Бородянка — пшениця 1 кр. З0 коп., жито 1 кр., ячмінь 1 кр , овес 1 кр. 20 коп. 
Бишев — пшениця 1 кр 50 коп., жито 80 коп., овес 1 кр. 10 коп. 
Борисполь — пшениця 1 кр. 50 коп., жито 1 кр , ячмінь 95 коп, овес 1 кр. 10 коп.
«ПАНАМА». (З приводу десятирічча відкриття).
Перший пароплав пройшов через Панамський канал 15-го серпня 1914 року, і таким чином, минуло вже десять років, як цей канал відкрито. Війна відтягнула увагу від цього великого досягнення, і відкриття каналу пройшло майже непомітним. Але канал цей має надзвичайно цікаву, характерну для імперіялістичного світу й довгу історію. 
Залишаючи без розгляду першу, старовинну частину історії, котра починається ще з XVI віку намірами іспанського короля прорити канал, а кінчається проектом відомого соціяліста Сен-Сімона що до з'єднання двох океанів, ми зразу перейдемо до вісімдесятих років минулого століття. 
В 1882 році французька компанія, на чолі якої стояв відомий будівничий Суецького навалу Фердинанд Лесепс, — заходилася рити Панамський канал. Заходилась, але справи до кінця не довела через величезні техничні труднощі, колосальну смертність серед робітників та особливо через надмірні крадіжки й зловживання. Виконавши біля 30% роботи, компанія витратила фактично 1.435 міл. франків.
Виник судовий процес, котрий викрив всі колосальні зловживання. В наслідок процесу було засуджено Лесепса й викрито жахливу продажність французької преси та політичних діячів. З того часу назва «Панама» надається найбільш видатним шахрайствам та зловживанням. Сумні наслідки роботи першої компанії не позбавили охоти продовжувати й далі. В 1894 році було засновано другу компанію, яка до 1902 року трохи посунула справу вперед, але примушена була продати американцям все своє майно й роботи за 200 міл. франків. 
Сполучені Штати давно цікавились каналом і ще в 1850 році склали з Англією угоду, яка встановлювала нейтралітет каналу, але в 1901 році, користуючись важким станом Англії, примусила її погодитись на передачу їм першенства на Панамському перешийку. 
Після цього договору і купівлі всіх робот у французьких акціонерів, Сполучені Штати, не прийшовши до згоди з республікою Колумбією, на території якої знаходився Панамський перешийок, викликали повстання й допомогли утворенню самостійної республіки Панами, з якою легко прийшли до згода. Нова республіка продала в довічне користування Сполучених Штатів територію в 15 миль завширшки, і таким чином, Сполуч. Штати стали єдиним-власником каналу й завели там свою військову, поліцейську та санітарну інспекцію. 
В 1914 році будівлю каналу було закінчено. Вже протягом 1915 року через канал пройшло 1.075 пароплавів, які перевезли 4.888 тис. тон ріжних вантажів. В 1923 році кількість пароплавів, що пройшли через канал, збільшилася до 3.967, а вага вантажів до 19.568 тис. тон. Половина суден, що проходять через канал, належить Сполученим Штатам, на другому місці стоїть Англія, далі йдуть: Японія, Норвегія, Голандія і т. д.
Економичне значіння каналу для Сполуч. Штатів величезне, і треба зазначити, що це значіння далеко ще не виявилося в повній мірі. Користуючись каналом Сполучені Штати не тільки наблизили західний і східний береги величезного Північно - Американського материка один до другого. Для Америки значно скорочено шлях до Японії, Китаю, Філіпінських островів, чим полекшується можливість торговельних звязків з Азією.
Треба ще зазначити, що користування Панамським каналом значно змінило старі торговельні шляхи й напрямки. В сільсько - господарський кризі, що сталася останніми роками в Сполуч. Штатах Панамський канал також відограв певну ролю.
ЕКСПОРТНИЙ ПЛАН НАШОІ ПРО ПРОМИСЛОВОСТИ
Недорід біжучого року примусив нас скоротити вивіз хліба за кордон. Але ми не можемо ні в якому разі допустити, щоб загальна вартість нашого експорту зменшилася. Для цього треба змінити хліб виробами нашої промисловости. 
Вищою Радою Народнього Господарства вже складено план експорту на 1924-25 рік на суму біля 200 міл. карб. 
Головними предметами нашого експерта, згідно з цим планам буде ліс та нафто - продукти, котрі загалом складають суму 145 міл. карб., або біля 75% всього експорту. Це дає збільшення проти плану біжучого року на 27%. 
Найбільше зростає вивіз нафто - продуктів, які дають перевищення проти плану цього року. Як що план буде виконано цілком, то в експорті нафто - продуктів ми матимемо перевищення довоєнної норми на 42%. 
Збільшення намічено по всіх нафто - продуктах, за винятком гасу. Особливо значну кількість передбачається вивезти мазуту, якого до війки майже не вивозилось. Після лісу й нафто - продуктів має бути вивезено макуху, марганову та залізну руду, донецький вугіль і антраціт, які загалом складають біля 38 міл. карб., або 17% всього промислового експорту. Донецький вугіль, як серйозна стаття нашого експорту, в майбутньому році виступить вперше. Крім того, на суму біля 36 міл. карб, намічено до вивозу рослинні масла, бавовняні тканини, спірт, галоші, смоляні продукти, азбест, суданський камінний вугіль, дорогоцінні камінна, патока, цигарки, цикорій сивушне масло, наливки, силікатні вироби, с.г. машини (в Персію), поташ, цемент, сірники, сантонін, парфюмерія, папір (на Схід), канаття, полотно, кустарні вироби, а також цукор для постачання східних країн, особливо на персидський ринок. 
Крім того до плану вперше внесено магнитний кирпич, магнезіт, іхтиол та инш. 
Переведення в життя цього плану не тільки допоможе нам вийти з тих утруднень, що маємо в звязку з недородом, але й дасть нам змогу завойовати нові ринки.