Більше уваги ліквідації неписьменности.
З початку існування Радянської Влади оголошено боротьбу з неписьменністю. В наслідок упертої довгої боротьби на фронті ліквідації неписьменности вивчено десятки тисяч робітників і селян. Але ж боротьба ще не закінчена. 
Згідно з постановою Робітниче - Селянського Уряду неписьменність по між населенням Республік мусить бути ліквідована до 10-ї річниці, а по профспілках до 7-ї річниці Жовтневої Революції. 
Боротьба з неписьменністю в профспілках наближається до кінця. 
Їй оголошено останній бій. Але ж неписьменність може бути ліквідована в профспілках до 7-ої річниці коли усунути низку перешкод, що здибаються на шляху при переведенні висунутих завдань по лікнепу: 
Незвільнення від праці неписьменних на дві години для відвідування школи, яке помічаються не вважаючи на декрет та низку роспоряджень вищих органів влади. Неакуратне відвідування неписьменними заняттья і використання годин звільнення на хатні справи. Відсутність досвідчених ліквідаторів неписьменности. 
Відсутність підтримки з боку адміністрації підприємств і нерозуміння серйозности завдання. 
Відсутність потрібного захоплення і належної уваги до роботи по ліквідації неписьменности з боку профпартії радянських органів, що звичайно спостерігається при переведенні ріжних кампаній. 
Ці головні перешкоди позбавляють Органи Освіти певности в тому, що вони зможуть закінчити ліквідацію неписьменности до встановленого урядом терміну. Факти незвільнення від роботи ні в якому разі не повинні мати місця з ліквідуванням занять, треба рішуче боротися як зі злісним прогулом. 
Ні один неписьменний не повинен лишатися по-за обліком. Ні один неписьменний, що перше вступає, не повинен бути прийнятий на підприємство без обов'язання перейти через школу лікнеписьменности. 
На місцях треба обов'язково вишукати додаткові кошти на ліквідацію неписьменности через ріжні вистави, внески, і т. инше. 
Скрізь, де є неписьменні, треба звернути більшу увагу на організацію осередків „Товариства допомоги лікнеписьменности ім. тов. Леніна". 
Для навчання окремих неписьменних осіб прилучати їх до письменних членів союзу, бо обов'язок кожного письменного навчити одного неписьменного.
Щоб позбавлятися перешкод, організовувати на місцях періодичні наради із радпарт — та профорганізацій. 
Ні один адміністратор на підприємстві не повинен відмовлятися від активної участи в боротьбі з неписьменністю; в противному разі він не буде відповідати своєму призначенню ні як культурна сила, ні-як організатор, що йому доручив Робітниче- Селянський Уряд організувати народне господарство. 
Треба негайно приступити до переведення перепису неписьменного селянства по всіх селах. 
Кожна сельрада мусить знати, скільки і хто підлягає ліквідації неписьменности й хто ухиляється від одвідування школи. 
Треба розвернути широку агітацію за грамоту. На тих селян, що ухиляються від відвідування школи повинно звернути увагу все свідоме селянство. На них впливати не тільки уговорами, бесідами іт. инш., але й коли нічого це не помагає, призирством та позбавленням привілей що даються Радвладою селянам в тих чи инших галузях. 
Необхідно висунути ліквідаторів неписьменности з робітників і селян. 
Треба на ліквідації неписьменности в місті і на селі сконцентрувати увагу всіх робітниче селянських мас. Не повинно бути неписьменних в Радянській Країні. 
Без елементарної неписьменности нема й не може бути не тільки комунізму, але й взагалі ніякої творчої і політичної роботи мас. 
Це повинен твердо памятати кожний робітник і селянин, що вірить в велику будучину Робітниче Селянської Влади. 
Радянська Влада не раз закликала трудящих до боротьби з неписьменністю. Треба в останнє відгукнутися робітникам і селянам на заклик Радвлади. Кожний свідомий робітник і селянин повинен активно боротися з неписьменністю. 
Політосвіти подолають висунуте перед ними завдання лише за допомогою робітників і селян. 
Тільки за їх допомогою великий заклик проводиря світового пролетаріяту т. Леніна: випекти болячку неписьменности, наслідок царату — буде в нашій країні не мрією, а перетвориться в дійсність на 7 ме листопада 7-ї річниці і 10-ї річниці Жовтневої Революції.