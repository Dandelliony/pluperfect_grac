Наука й техніка
МИНУЛЕ й МАЙБУТНЄ ЗЕМЛІ ТА МІСЯЦЯ
Англійський вчений Дж. Пойнтінг в своєму творі «Земля та її форми» малює цікаву картину минулої й майбутньої історії Землі та Місяця. В безмежно далекому минулому Земля була кулею, що оберталася навколо Сонця й навколо своєї вісі в період небагатьох годин. Сонце викликало на ній припливи, що збільшували добу доти, доки її півдобовий період цілком не припав на період так званого «резонансу», себ-то природньої пульсації кулі і припливи через це набули такої сили, що їхні гребні відірвалися й народився Місяць. Спочатку доба й місяць не відріжнялися що до часу, складаючись приблизно з 4-х наших годин. Але місяць викликав на землі припливи і цим збільшував добу значно швидче, аніж Сонце, і сам в той час все далі відходив від Землі. В свою чергу земля викликала припливи на Місяцеві, що спричинювалося до більш повільного руху Місяця, аж доки доба Місяця й місяць не стали однакові.
В минулому, коли Земля й Місяць була ближче одна до одного, припливи спричинювалися до більш значних змін, аніж, тепер, коли їхній вплив є такий незначний, що його не можна помітити навіть на протязі 2500 років. В майбутньому цей вплив ще зменшуватиметься доти, доки Місяць не відійде від нас в півтора рази далі аніж тепер, доки Місяць не збільшиться в двічі, а доба буде такою ж, як місяць, бо Земля й Місяць будуть завжди повернені одна до одного одним і тим же боком. 
Але історія не закінчиться на цьому. Менш значний вплив Сонця збільшуватиме добу, не впливаючи безпосередньо на Місяць і припливи на Місяцеві рухатимуться в напрямкові протилежному до поверхні землі. Через це Місяць почне повертатися по своїй спіралі тепер вже до Землі можливо що в якомусь безмежно далекому майбутньому кінчить своє мандрування злившись з кулею, що народила його, — нашою Землею.