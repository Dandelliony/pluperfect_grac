Робітниче й професійне життя
Наше єднання.
НЕМА В НАС ИНШОГО ШЛЯХУ.
7 вересня комосередок ст. Київ І пасажирський приймав шефство над с. Глевахою Будаївського р-ну. 
О 8 г. ранку в місцкомі Київ І пасаж. гуділо, як у вулику: то 200 робітників, робітниць і комсомольців зібралось, щоб поїхати в гості до підшефників. Було-б іще більше, та не вистачало місця в поїзді. 
Поїзд рушив. Спинились на роз'їзді Глеваха. 
Назустріч прапори глевахівців. То селяне вийшли зустрічати свого шефа. 
Зійшлись. У руках комнезамця рушник із хлібом-сіллю. 
„Дозвольте мені, шановні товариші, привітати вас і по братерському піднести цей хліб на знак тісних звязків між громадянами с. Глевахи та робітниками Київа І пасаж.". 
Коротка привітальна відповідь секретаря осередку т. Інгульського, — і похід рушив далі. 
„Вперед несись наш паровоз, 
В коммуне остановка. 
Другого нет у нас пути — 
В руках у нас винтовка” — 
співалі молоді міцногруді комсомольці. 
Після докладу про значіння шефства й міжнародне становище та після привітань робітники Київа І пасаж. влаштували концерт і виставу і цим дуже зацікавили селян. 
Свято скінчилось пізно ввечері. „Просимо частіше приїжджати до нас” — гукали селяне, коли рушив поїзд. 
Так, треба частіше приїжджати. Це відчуває й селянин, відчуває й шеф. Усі бачать, що роботи в селі по саму шию, — село й досі темне та забите.
Робітники Київа І пасаж, це розуміють і, пам'ятаючи твердо заповіти Ілліча, свій обов'язок перед глевахівцями виконуватимуть. 
Робкор Губин.
ШЕФ — ПІДШЕФУ.
Наша друга ділянка має підшефних три села: с. Стремигород, Холмовичи та Новаки. Шефом дуже багацько зроблено для своїх підшефів. Шефство над с. Стремигород було прийнято в день 1 го травня, 1923 року. 
Підшеф був тоді в дуже кепських умовах. Треба було його визволити. Ухвала зараз шефства над двома иншими селами вказує на те, що ми звіряємося з роботою проміж підшефів, для чого збільшуємо їх число. Завдання виконали більш, чим на 100 відс. 
Зроблено те, що зовсім не входило в план. На селі згуртовано осередок ЛКСМ, котрий зараз росте та міцніє. 
Всьому селу вже три рази зроблено лікарський огляд: виявлено багацько хворих, котрим зроблено і робиться лікарська допомога. 
Організовано кооператив. Число його співробітників потроху побільшується, особливо після чистки, коли викинули з нього глитайський елемент. Проведено багацько мітінгів на ріжні теми. 
Організована хата-читальня. Куплені книжки. Заснована школа, здобуто приладдя. Закладено пожежну команду та зроблено ремонт всього реманенту. 
Для села полагодили дуже багацько де-якого струменту. 
Зараз організується комосередок КП(б)У. Підшефу потрібні вчителі, лікарі, книжки, газети. 
Робкор Поляков.
Про що треба подбати.
БЕШКЕТУВАННЯ ЗЛОДІІВ НА РАКОВЦІ.
Останніми часами у нас трапляється по 2 — 3 грабунки що-ночи. Грабують без усяких хитрощів; роблять звичайний бандитський наскок. Вирізують шибки, в'яжуть усіх, кого знаходять у кватирі, і затикають їм роти, а потім роблять усе, що забажається. Речей не перебирають, забирають усе, що запопадуть, — навіть робочу одежу, і залишають у тому, в чому на світ народились. 
Населення б. Шулявки й Караваївки переконане, що коли грабіжники не були сьогодні, то будуть завтра чи післязавтра. А лягаючи спати, на вікна наставлюють усяких дзвінких річей, як от: пляшки, ріжне шкло й инше. Коли, мовляв, виріже вікно й лізтиме до хати, то щось упаде, ми почуємо й урятуємось. 
А можливість працювати грабіжникам — повна. По-перше темрява, нема міліції, а також сторожів. Міліція й розшук ставляться якось байдуже. „Ограбували, не зловили самі — так і буде. Де ми їх шукатимем?” 
Що далі робити? Адже ж наближається осінь, ще гірше буде. Охорони сподіватись нічого, доведеться самім робітникам братися за це. 
Робкор Харитонів.
ДЕ ВІЙСЬКОВІ РОБІТНИКИ МУСЯТЬ КРЕДИТУВАТИСЬ!
Що-року наші робітники й службовці куповали паливо колективно, користуючись кредитом через військову кооперацію або шпиталь. Але в цьому році в цій справі виникла несподіванка. 
Кинулись ми у Цупвійськпромгосп. А там кажуть: 
Ми вже не обов'язані постачати вас паливом. Можемо дати, але от за таку ціну. А ціна дуже висока, порівнюючи. 
Пішли у Соробкоп. А там знову кажуть: Кредиту вам не дамо, бо ваше (військове, значить) правління не передало нам свого активу. Коли дровець хочете, будь ласка, готівочку! А де ж ми її возьмемо! 
Зараз ми у такому стані: від одного берега відстали, а до другого не пристали. Військова кооперація про нас не турбується, бо вона здає справи Вукоспілці, а робітнича кооперація не турбується бо ще не прийняла цих справ. Вукоспілко! Справу про кредітування військових робітників треба вирішити негайно, щоб вони не були покривджені. 
Робкор Гр. Старовойтенко.
Наша громадськість.
ПЕРЕВИБОРИ ЗАВКОМУ.
Мало-по малу клуб об'єднаного Завкому дрібних хемичних підприємств Подолу заповнювавсь робітниками. Вже нема де притулитись. В загальному шумі нічого не чути. Але, прислухаючись, можна почути як окремі робітники оцінюють працю старого Завкому за останні шість місяців. 
Завдяки тому, що загальне зібрання припало на четвер, коли буває і партдень, вирішили з'єднати докупи. 
Чути голос голови Завкому т. Ланде, що закликає до порядку. Вибрано президію зібрання. Перший виступив т. Рахвальський з докладом про Міжнародній Юнацький день. На цім кінчився партдень. 
Де-які товариші зазначили помилки в праці Завкому. Винесли резолюцію. Приступили до перевиборів Завкому. Пропонований фракцією описок одноголосно затверджено. Робітники з місць наказують новому Завкому виправити помилки, які були раніш. 
Зі співом „Інтернаціоналу" робітники росходяться, певні в тому, що новообраний Завком буде провадить працю по зазначеному шляху. Робкор Б. Коряк.
Робітнича провінція.
НА МАЛИНЩИНІ. РАЙКОНФЕРЕНЦІЯ РОБІТНИКІВ ОСВІТИ МАЛИНСЬКОГО РАЙОНУ.
Після літньої передишки, 5 вересня, всі вчителі, району, з'їхалася обмірку вати свої професійні справі та вирішити питання, що виникли з початком шкільного року. 
У всіх діловий настрій. Відразу почувається, що вчителі з’їхалися не для якоїсь зайвої балаканини, а для того, щоб одержати конкретні вказівки, що до навчання в школах, пунктах лікнепу та додати й своїх порад. 
Головну увагу конференції було зосереджено на доповіді місцькому, та на доповіді про початок навчання в трудшколах та лікпунктах. Доповідь місцькому викликала жваві дебати. 
Виявилося, що місцькомом, за короткий час зроблено велику роботу, а саме: переведено перерегістрацію членів, зроблено об’їзд шкіл та обслідувано умови праці робітників освіти. 
Об’ізд шкіл показав, що не все вчительство втягнуто в громадську роботу, на що з'їзд звернув увагу і ухвалив щоб надалі всі вчителі більш активно працювали на громадському полі, допомагаючи в роботі сільрад, комнезамів, кооперації, втягуючи громадян до товариств: добрехему, повітрофлоти, то що. 
Що до політ та перепідготовки, то їх ухвалено провадити в гуртках і розпочати разом з початком навчального року. 
Доповідь про початок шкільного року викликала цілу низку запитань, що до техничного переведення роботи, ремонту, палива, підручників, то що. Як прикре явище, конференцією було відмічено те, що техничний персонал (сторожі) не буде утримуватися з місцевого бюджету, що викликає незадоволення селянства, яке міркувало, що техперсонал, так само, як і вчителі, буде утримуватись з тих 30% надбавки на місцеві потреби, що нараховуються і до єдиного с.-г податку. 
У справі переведення роботи в лікнепах, з'їзд показав, що вчителі виявили цілковите бажання працювати на лікнепах. 
Конференція закінчилася пізно у вечорі. Не зважаючи на те, що де-яким вчителям довелось тріпати пішки додому за 15 — 17 верст, всі уважно прослухали конференцію до кінця. Профкор Дан. Ільк.
ДО РОБКОРІВ.
Сьогодні о 11 год. ранку в помешканні редакції відбудуться загальні збори робкорів. 
Присутність всіх обов'язкова. 
Порядок денний: 1. Відчит бюро робкорів. 2. Про підготовку до роковин існування робкорівської організації. 3. Біжучі справи. 
Роздача журналу „Раб. Кор.“ Ч. 8.