Треба перешкоди усунуть.
КООПЕРАТИВ "ПО АМЕРИКАНСЬКІЙ СІСТЕМІ".
 (Бугаївська цукроварня). 
Ще в березні, коли правління кооперативу давало відчит, намагаючись скласти його так, щоб ніхто не второпав, пайщикам тоді помітно було, що щось з кооперативом непевне, але представник Липовецького Райсоюзу, присягаючись запевняв, що все гаразд, що все ведеться по „американській сістемі". — Хоч правда пайщики й платили дорожче ніж на ринку, але-ж коли їх спец так запевняв, то думалось, що згодом, та ще по цій новій сістемі, виведуть кооператив свій на певний шлях.
Обрали правління теж таки на далі, наказ дали, щоб ціни знижено було. 
Про-те за ці 5 місяців все гіршають діла. Ревизкомісію послали. І що-ж? перших 3-х аркушів у головній книзі не хватало, — тепер їх вирвано аж 18, товарна книга зовсім не велась, а касової і не було, і взагалі ніяких книг нема. Вся-ж бухгалтерія провадилась в повітрі, а діловод проте що місяця отримував платню. 
А що торкається процентиків на крам, то їх накинуто було остільки, що навіть спекулянт того не накидає. Ого-ж діла по „американськи" заплутали так, що навіть інструктор, присланий Райкомом бивсь-бивсь, а далі плюнув і написав: .... в кооперативе хаос полнейший". Так от яка „сістема американська"! Не даром в тій Америці Морганів та Рокфелдерів чимало розвелось, бо в них бач сістема є така, завдяки котрій з робітника дві шкури разом можна драть, а до того — слідів нігде по книгах не залишиться, тоді погріти руки можна, аби робить уміло і обережно, щоб навіть мудрий Соломон не міг впіймать. Точнісінько, як у нашому кооперативі. Нарешті і ми второпали анахтемську „сістему американську"! 
Товаришу Бибо із Райсоюзу! а ви-ж так клялись, що та сістема дуже добра! і що правління ділове! Тепер вже й ми бачимо, що „ділове", але-ж прохаєм щиро вас, коли ви не прибули на наше зібрання в неділю, то завітайте хоч на тижні, та перевиберем правління., А гаспидську оту „сістему американську" візьміть з собою, бо від неї тхне буржуазно грабительським духом, нам же заведіть ліпше сістему мужицьку — нашу пролетарську, тоді ми будем певні, що і ціни на крам будуть дешевші, і капітали наші цілі, і бухгалтерія в порядку.
ЯК У НАС СКОРОЧУЮТЬ НАКЛАДНІ ВИТРАТИ.
(Шполянська цукроварня на Шевченківщині). 
Добре скорочують. Так, що тепер конторщик економії, якому треба працювати лише 6 годин — робить день і ніч. Та мало того, помагають йому й жінка й сестра і навіть гості, які мають нещастя попасти до нашого конторщика (приклад В.-Кутська економія). 
То як же не робити? Не зробиш — викинуть. А обовязків сила після скорочення штатів. Він тепер: і конторщик, і табельщик, і магазінер. Все він... 
Як табельщику йому для об'їзду полів коней у нас не дають, бо це є «накладні витрати». 
І йому бідолазі, — табельщико-конторщико-магазінеру доводиться пішки гарцювати по полях економії — так на день не менш верст 20, аби потім всю ніч ще сидіти над конторською роботою. 
А як скорочує у себе накладні витрати наша адміністрація? 
Тут уже ми маємо зовсім другу картину. 
У адміністратора дві пари коней, одна з них — „кровний рисак", але йому їздити на них багато не доводиться: він має для цього автомобіль (другий автомобіль ремонтується). 
Кіньми ж більше заправляє його жінка. У неї також „справ" багато: на базар, з базару. А далечинь велика: цілих 1 1/2 верстви. 
У зам. адміністратора теж пара коней, якому вони „дуже необхідні": він має на заводі і по-за заводом багацько родичів, їх треба привозити, одвозити... 
Є ще 2 пари коней у керуючого маєтком, у його помішника 2 пари, у директора пара і т. д. 
І ви думаєте, всім їм немає „роботи’’? Є... та робота, що дядьки з сел жаліються: „у неділю”, та у базарні дні не протиснешся до Робкопу, бо він цілий день буває густо обставлений зо всіх боків „панськими" кіньми (Шполянської та Матусівської цукроварень). Тут „штаб-крартира", звідки вже адміністраторські жони росходяться на всі кінці базару. 
А для ділових поїздок Завкому, вільних коней не буває. Приходяться йому ждати їх тиждень і більше. Бо яка у Завкома може бути мегайна праця? Якась там культ та профробота серед сезонних. Це, мовляв, може і підождать. А адміністрація за працю Завкому не одповідає. Нащо їм коні? 
Контрольні комісії Губкому, Окркомісії по Охороні Праці та Робкому, треба було б тут дати де-які вказівки. Та твердіше!
ЧОМУ ЦЕ ТАК?
В колективній умові чорним по білому написано, що адміністрація підприємств повинна приймати на роботу в першу чергу безробітних членів Профспілки, які знаходяться на учоті завкомів та Біржи Праці. 
Спитайте ж, чи так це робиться на нашій Шпелянській цукроварні? 
Ні. Зам. адміністратора Борезницький цього закону не хоче визнати і приймає собі не членів союза, а тих, хто йому більше до вподоби. Офіційні протести, та постанови Завкома про зняття таких з роботи і заміну їх безробітними членами Профспілки „цукровиків" для Березницького — порожній звук, і приняті за допомогою т. Березницького остаються і досі на роботі. 
Тепер, що до українізації, то перша стадія її в нас обмежилась тим, що звільнено було з посади діловода Завкома, якай з власної ініціативи перевів на українську ноту все діловодство. В конторі українізація обмежилася тим, що адміністрація здихалась деяких „опасних в смисле украинизации" службовців. 
І тепер маємо вже другу еру: строчать всі російською мовою, як це було при Миколі. З тих же службовців, які ще осталися і знають українську мову, не насмілюється ніхто більше переводити діловодство на неї, бо проженуть. 
Окрпаркоме та ЦК нашої Профспілки — допоможіть.