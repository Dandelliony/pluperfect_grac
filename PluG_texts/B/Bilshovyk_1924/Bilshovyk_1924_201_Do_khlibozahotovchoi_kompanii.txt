До хлібозаготовчоі кампаніі. 
(Підсумки Загально-Союзноі Хлібозаготовчоі Наради).
Загально-союзна хлібозаготовча нарада, яка тільки-що закінчилася в Москві, проробила величезну роботу. Ця робота має надзвичайне значіння, зважаючи на те, що ухвали цієї наради буде покладено, за підвалину всієї хлібозаготовчої кампанії. 
Перш за все, нарада повинна була встановити всі особливости кампанії біжучого року. Ми в біжучому році ведемо роботу хлібозаготовок в зовсім инших умовах, аніж торік. Перш за все, ми маємо меншу, аніж в 1923 році кількість хліба, далі — по окремих районах ми маємо частковий неврожай і, нарешті, мета заготовок в минулому й біжучому роках- ріжні. 
В той час, коли 70 відс. всього заготовленого держорганами й кооперацією хліба в 1923 — 1924 р. пішли на вивіз, — в році біжучому, наші заготовки підуть головним чином для внутрішніх потреб. 
Торік хліб йшов „сам собою“ — тим більше, що радзнак, який тоді падав прискореним темпом, і, взагалі, низька хлібна кон'юнктура вимагала від селянина якнайшвидчої реалізації хліба. Тепер же ми маємо сталу валюту й досить високу хлібну кон'юнктуру. В 1923 році ми ставили своїм завданням — навіть штучно підвищити хлібні ціни, — біжучому році перед нами обов'язок — боротись з спекулятивним і нічим невиправданим зростом хлібних цін. 
Отже, за таких умов, при такій оцінці самих завдань хлібної заготовки і треба було Всесоюзній хлібозаготовчій нараді найти певну лінію, дати певні вказівки що-до практичного напрямку хлібозаготовчої роботи. 
Перше її основне питання — хлібні ціни. Як відомо, надмірно високі хлібні ціни не дадуть користи, а ні робітникові, ані біднішому селянинові, — і той і другий примушені купувати хліб. Надмірно високі хлібні ціни (особливо, коли вони штучно підвищені) викличуть підвищення заробітньої платні, а значить і цін на товари міської продукції. Надмірно високі хлібні ціни, утворюючи таким чином „розрив" між містом і селом, можуть ускладнити й нашу роботу що-до переведення грошової реформи. Отже, наше завдання: довести хлібні ціни до нормального рівня, до нормального співвідношення цих цін з цінами на фабрикати. 
Тут є два шляхи: перший — дальше зниження фабрикатних цін, і другий — встановлення певних цін на хліб. Як ми знаємо, радянська влада йде шляхом зниження фабрикатних цін і заготовки хліба держорганами під доглядом Комвнуторгу. 
З проблемою хлібних цін тісно звязана й проблема регулювання. Хлібна нарада визнала, шо регулювання хлібозаготовчої роботи повинно стати в центрі уваги Наркомвнуторгу. За ухвалами наради, встановлюється дві, так би мовити, форми регулювання: регулювання планове й регулювання оперативне. Планове регулювання буде переводитись на підставі обліку хлібного балансу цілого Радянського союзу та окремих його районів, — це регулювання складатиме основну роботу Наркомвнуторгу. Що до регулювання оперативного, воно, так би мовити, буде допомагати в регулюванні плановому,- оперативне регулювання потягатиме у встановленні заготовчих цін і — головне в утворенні окремого оперативного хлібного фонду. Цей фонд буде в розпорядженні Наркомвну торгу, — і Наркомвнуторг, перекладаючи цей фонд в окремі райони, зможе відповідним чином впливати на ті райони, де хлібні ціни будуть надмірно високими. 
Таким чином, в цілому, всі ці заходи мають на меті — зрівняти хлібні ціни і довести їх до певного нормального рівня. Важливість цих заходів стає після наведеного цілком зрозумілою, бо тільки за таких умов ми ліквідуємо штучну високу хлібну кон'юнктуру окремих районів і утворимо всі основні передумови для нормального господарювання, не дивлячись на ускладнення, звязані з недородом. 
Всесоюзна хлібозаготовча Нарада розвязала й фінансові питання хлібозаготовчої кампанії, фінансування хлібозаготовчих організацій, за ухвалами Наради, буде переводитись в залежности від завдань, які поставлено перед даною організацією, і від коштів, що ця організація від себе виділить на хлібозаготовки. Держава бере на себе фінансування заготовчого плану в 380 мільонів пудів хліба. Такий порядок фінансування допоможе нормальному регулюванню заготівок. Крім цілевих кредитів, буде мати місце й форма під товарного кредиту — і не тільки під дублікати, а в залежности від особливостів даного заготовчого району. 
Що до приватнього капіталу, то хлібна Нарада - визнала можливим допустити його участь у хлібозаготовчій роботі в окремих районах тільки в підсобній ролі. Фінансування ж приватного заготовщика визнано недоцільним.
Цілком зрозуміло, що успіх хлібозаготовчої кампанії в значній мірі залежать від того, як саме план заготовок буде звязано з планам торговельного постачання. І на це Нарада звернула відповідну увагу й ухвалила погодити плани хлібних заготовок та товарового постачання. 
Такі в основному рішення Всесоюзної Хлібної Наради. Як бачимо, вони всі сполучені єдиною думкою не допустити будь яких ускладнень в нашому радянському господарстві і повести його, як і до цього часу, шляхом встановлення нормальних взаємовідношень продукції міста з продукцією села. Ми певні, що успіх - зябезпечений, бо всі рішення Наради ухвалено на підставі глибокого вивчення й досвіду та стану на місцях. 