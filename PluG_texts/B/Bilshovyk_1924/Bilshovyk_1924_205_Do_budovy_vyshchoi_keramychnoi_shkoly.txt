ДО БУДОВИ ВИЩОІ КЕРАМИЧНОІ ШКОЛИ.
Керамична продукція yа Україні ще далеко не піднялась, навіть до довійськового часу, але перед нею великі перспективи, бо Україна по багацтву глин мало має собі конкурентів. Утворення вищої керамичної Школи здавалось би повинно було зустріти щиру широку допомогу в першу чергу від тих господарчих органів, в прямих інтересах котрих, є така школа.
Але вийшло инакше. Ось коротка історія Межигірського Художно-Керамичного Технікуму. Зродилась керамична школа у Межигір'ї в 1920 році в послідок постанови ІІІ Всеукраїнського з’їзду Рад. Постановою Наркомосвіти сюди була переведена Керамшкола з Глинську (на Полтавщині). Учні переїхали, але устатковання місцева влада не дала і навіть заарештувала представника Межигірської школи, який з'явивсь туди (до Глинську) за лабораторним майном. 
Так устатковання й лишилось в Глинську, де потім знов відчинилась профкерамшкола. 
В осені 1921 року сюди прибула група художників-студентів був Державної Академії Мистецтв (зараз Київський Інститут Мистецтв). 
Ця група почала працювати практикантами, а потім з них організувалось основне ядро педагогів і виділився керовник школи. 
Нова економполітика відзначилась на школі погіршанням матеріального стану педагогів та учнів, бо пайки припинились, прийшлось існувати на власні кошти. Голодували сістематично, частина розбіглась, але основне ядро педагогів та учнів залишилось, стали продавати свої вироби. Один з художників педагогів тов. Седляр зорганізував учнів та педагогів у виробничий колектив, який існує й зараз. Від Зовнішторгу одержали перше значне замовлення на декоративний посуд для виставки у Празі. 
Горізонт трохи посвітлішав, увесь 1922 рік жваво провадилась організаційна робота. На початку 23 року, завдяки енергійним заходам колектива Управління Укр. Червоного Хреста прийшло на допомогу школі. Між Укр. Червоним Хрестом і Наркомосвітою було заключено договір, по якому Червоний Хрест дає кошти на впорядження заводу при школі з тим що ці кошти повертаються потім з продукції цього заводу. Звичайно про справжній завод не могло бути речі — так означалось поширення майстерень школи і частково механізація праці. 
З січня на початку 23 року профшкола була реорганізована в художнє Керам-Технікум. Вся увага керовників технікуму з’осередилась на устаткованню. Зараз уже цілком оборудований маіоліковий і закінчується фаянсовий відділ. 
Розпочинається більш широка продукція. Повстають нові завдання — забезпечитись ринком збуту своїх виробів. Студентів зараз 36 душ, переважно селян, в наступному навчальному році, Наркомосвітою намічено до прийому 75 душ. Склад педагогів повний. 
Робота в Технікумі росподіляється так: 4 години учбових і 4 — праці в продукції. Продукційний план цілком погоджено з навчальним. Таким чином, праця в продукції не єсть лише спосіб забезпечення студентів, але і органичний момент навчання. Прінцип цей керовники Технікуму гадають зберегти при всяких умовах, бо досвід свідчить, оскільки краще й глибше студент засвоює не тільки практичні вправи, але й теорію, коли він працює в виробництві. 
Тут повстає знов складне питання про необхідність цільнішого збільшення устатковання в звязку з новим вступом студентів, хоча прийом був би і не в такій, кількості, як намічено. Технікум своїми засобами розвивати цього не може. Потрібна знов допомога. Необхідно звернути на це увагу тих господарчих органів, котрі повинні бути зацікавлені в розвитку керамичної освіти. В першу чергу це є Порцелян-Фаянс Трест. Керовники Технікуму протягом 1923 — 24 року не раз звертались до тресту, намагаючись завести більш тісні взаємовідносини і одержати допомогу, але до цього часу майже безрезультатно. Приходиться відзначити байдуже відношення Тресту до судьби Межигірського Технікуму. 
Технікум претендує не тільки на випуск інженерів та техників – керамиків, але й на місце центральної наукової інстітуції в керамичній продукції на Україні. 
Підстави для цього такі: територія Межигірра багата покладами самих ріжноманітних глин, це сприяє постановці широкої дослідної праці, близькість такого культурного центру, як Київ забезпечує науковими силами, а транспорт по Дніпру полегшує доставку необхідних матеріялів. 
Проект організації такої дослідної станції при Межигірському Технікумі був у Треста і тоді там цікавились Межигір’ям, але проект не зреалізувався і про Технікум забули. Технікум міг би провадити не тільки техничні досліди в керамиці, а й досліди над формою керамичних виробів з боку мистецького. Тут знов близксть Київа, як художнього центру України окреслює постійні можливости мистецького розвитку студентів. В керамичній продукції яка виготовлює речі побуту широких трудових мас цей момент відограє дуже велику ролю. 
Так Межигірський Художне-Керамичний Технікум міг би не тільки виховувати кваліфіковану силу, але і бути техничною та художньою лабораторією для керамичної продукції. Треба про це подбати, а головне — зберігти та розвинути ті досягнення, яких дійшов Технікум уже зараз.