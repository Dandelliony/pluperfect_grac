ЛІСОВЛАШТУВАННЯ НА КИІВЩИНІ
З метою як найкращого влаштування лісового господарства на Київщині зараз переводиться низка різноманітних робот по всіх лісництвах. 
Перш за все слід відзначати реорганізацію дрібних лісництв, яких налічувалось на Київщині біля 100, в побільшені лісництва, що буде їх всього 35. 
Така реорганізація дасть змогу скоротити витрати на утримання апарату, а також використовувати більш раціонально наукові сили в лісовому господарстві, яких ще так то багато є на Київщині. Перевести остаточно цю роботу ГЛУ повинно між 10 вересня та 1 жовтня. 
Гублісуправління, з метою випробування нової постановки лісового господарства, перевело вже реорганізацію Фастівського лісництва і встановило, що робота дає як найкращі наслідки. Місцеве населення дуже прихильно ставиться до реорганізації і йде назустріч ГЛУ, даючи помешкання дня робочкомів й т. и. 
З тією ж метою, в згоді з Губбюро по націоналізації земель, передаються зараз місцевому населенню земельні ділянки в окремих лісництвах. Передача переводиться в двох напрямках, а саме: в першу чергу передаються земельні ділянки, які не мають особливої ваги для лісового господарства й які можуть бути переведені чи то в засівну площу чи в що инше; не таким прискореним темпом передаються инші лісові ділянки, які мусять бути використані тільки згідно умов, що їх буде складено з ВУПЛ’ом. 
До цього часу передано 12704 десятин; з‘окрема по Товстоліському лісництву 3778 десятини. 
Всього ж має бути передано 75 тисяч десятин, з них прискореним порядком 37 тисяч та повільно 38 тисяч десятин.
На тих ділянках, що передаються поволі на відповідних умовах з ВУПЛ'ом, переводиться робота, яка має виявити засоби найліпшого щорічного господарювання, тобто, яку кількість лісової площі можна раціонально вирубувати без шкоди лісовому державному фондові. 
Також ГЛУ, спільно з меліораційним відділом ГЗУ переводить обмежування державного лісового фонду в тих лісництвах, в яких має бути переведено націоналізацію згідно планів, що їх затверджує Всеукраїнська Центральна Комісія по націоналізації земель. Така робота переводиться в 15-ти лісництвах на 92 тисячах десят. 
Разом з передачею лісових площ селянству, передається де-яка кількість десятин господарчим, державним та науковим установам, як от Цукротрест та Академія Наук. Остання приймає лісові площі для наукових робот і спостережень. 
Крім того, на тих лісових площах, що зістаються у роспорядженню ВУПЛ‘у зовсім, проводиться теж лісовлаштувальна робота. Роспочато її ще 1921 року. Має бути вся робота проробленою на 742999 десятинах. З цієї кількости вже 1821 року переведено роботу на 23309 дес., 22 р — 20540 дес., 23 р. — 298555 дес., а 1924 року на 134195 десятинах. На майбутній рік залишається не влаштованими 261312 десятин, які безперечно буде влаштовано. Таким чином через рік роботу по лісовлаштуванню в загальних рисах буде закінчено. 
В звязку з переведенням обмежування, передачею земель з лісового фонду селянам та установам та з переведенням лісовлаштувальних робот, виявиться остаточно склад лісового фонду, та виробляться форми лісового господарювання.