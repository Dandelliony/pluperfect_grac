На культурному фронті
Култробота в профспільці транспортників
(З матеріалів обслідування ГубРСІ). 
Комісією при ГубРСІ що було її виділено для обслідування культроботи в профспілках Київщини, обслідувано також і профспілку Транспортників. Обслідування переведено так на периферії, як і в Київі, саме в таких организаціях: 
Мійськмісцьком в Б.-Церкві
Культосередок мійського місцькому транспортників провадить культосвітню працю разом зі своїм Окружним Комітетом через Культкомісію, що складається з З товаришів, з яких партійних 1. 
Культробота мав характер переважно гурткових занять. Гурток політосвіти, лікнеп, школа для дітей робітників на 35 чол й т. и.) та лекцій по природознавству, гігієні, антирелігійній пропаганді, профрухові й т. и. 
Хоч роботі значно перешкоджає відсутність помешкання, але притягнено до роботи 70 відсотків робітників, що є досить значним досягненням. При місцькомі є бібліотека, яка складається з 571 кн. Робітниками книжки читаються з зацікавленням в найбільшій мірі красне письменство (70%), далі політичні та професійні. Разом з тим при бібліотеці існує газетний відділ, але газети передплачуються майже виключно писані російською мовою. 
Матеріяльні засоби складаються з відсоткових відрахувань (за 5 місяців - 974 карб. 6 коп.), які витрачаються так: 22,4% на лікнеп, 19,8% на дитшколу, 14,7 на бібліотеку, 18,7% на газети та останні гроші на внески в Окружне Профбюро.
6-та група вантажників у Київі
Культосередок складається з З товаришів. Праця, головним чином, скеровувалась на ліквідацію неписьменности серед членів. Також засновано школу для малописьменних, де навчається біля З0 чоловіка. 
Культроботою охоплено 61,5% всіх робітників, яких всього налічується 54 чоловіка. Хоч зі всієї кількости робітників 91% українців, але газети передплачуються тільки російські. Матеріальних засобів немає тому, що всім необхідним постачає Культвідділ Райкому.
Трансдорвідділ
Переводиться Культробота культкомісією з 5 - ти товаришів, з яких партійних 2. Гуртки існують такі: ленінський, українознавства, фізкультури та організовується політосвітній першого ступня. 
При Трансдорвідділі є клуб осередок, в якому існує бібліотека, що час від часу поповнюється новими книжками. Активною культроботою охоплено 50% членів усього колективу. Малий відсоток охоплення пояснюється роскиданістю членів по місту. Ідеологичне та методологичне керування культроботою помітно найбільше з боку Ленінського Райпаркому. 
Що торкається національних ментів в культроботі, то окремих тенденцій в цьому напрямку не помітно. Періодична преса виключно російською мовою. 
Матеріяльна база - кошти Культвідділу спілки, витрачається майже виключно на літературу.
Культвідділ профспілки
Культвідділом керує партієць, по фахові шофер, з 6-ти річним проф. і 12-ти річним виробничим стажем. Робота Культвідділу має губернський обсяг, але проводиться головним чином через Центральний Клуб на Подолі, через курси автомехаників та в низових осередках. Хоч культвідділ намагається поставити роботу в рямці, що їх надано профз'їздами, але мети ще не досягнено - зовсім не втягнено членів родин робітників, та й робітників не всіх втягнено. 
Звязок з низовими культосередками додержується головним чином через наради та листування. 
Робота носить характер політ, та культурноосвітній й профвиховуючий. Цього досягається через гуртки, лекції, доклади, мітінги, показові суди, екскурсії, концерти, вистави, лікнеп й т. и. Головним чином робота провадиться в Центральному клубі, в якому є членами біля одної третини членів спілки у Київі (375 чоловіка). На підприємствах є клуб - осередки, бібліотеки — і т. и. 
Газети передплачуються найбільше російські, друге місце займають українські. Передплачується одна газета навіть китайською мовою для групи робітників у 36 чоловіка. 
Матеріяльні засоби складаються з відраховань з госпорганів та приватніх візників та з членських відраховань. Всього за 6 місяців прибутків було 7680 кр. 79 коп., з перевитратою в 446 кр. 43 коп. Витрачено кошти на клубну роботу 52,5%, на газети й журнали 11,4%, лікнеп — 19% й т. н.
Висновки ГУБ РСІ.
З матеріалів Губ РСІ встановлено, що 
1) Культроботу переводять переважно партійці, 
2) Робітників охоплено в середньому на 70%, і особливо багато зроблено в галузі ліквідації неписьменности 
3) В роботі культосередки й культвідділ додержується постанов профз’їздів і намагаються їх виконувати. 
4) Кошти витрачаються раціонально і головним чином на культурні потреби. 
5) Ненормально поставлено роботу в галузі обслуговування національних потреб; не дивлячись на те, що вони не яскраво виявлені, слід би було зацікавити українську частину робітництва національною справою.