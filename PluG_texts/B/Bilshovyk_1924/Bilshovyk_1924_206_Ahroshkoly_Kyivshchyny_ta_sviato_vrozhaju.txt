Агрошколи Киівщини та свято врожаю.
Наше гасло — найширша участь агрошколи у святі; свято для школи - момент найщільнішої змички з селом, з місцевим сільським господарством свято — громадський іспит для школи. В яких же формах агрошкола мусить свою участь у святі виявити, щоб поставлене гасло виконати, якими шляхами до найщільнішої змички підійти? 
І тут ми поперед усього мусимо застерегти від стереотипного, рецептурного вирішення цього питання для всіх шкіл і округ. Київщина — це одна з найріжноманітніших губерень УСРР що до своїх природніх, економичних і культурних (культурний рівень сільського населення) умов. Від дикої, майже доісторичної Малинщини (в колах агрономів вона зветься не инакше, як „Сахапином”) з одною агрошколою (Ставецькою) на територію, що дорівнює розміром своїм малій західно-європейській державі, до культурної багатої Уманщини з 6 агрошколами та агротехнікумом, через Київську округу з широко розвитими інтенсивними культурами і з м. Київом, повним ВУЗ'ів і наукових установ. Тому кожна школа повинна вирішити поставлене питання но своєму, виявити власну ініціативу на грунті тих конкретних сільсько-господарських умов (природних, економичних, культурних), того соціяльного оточення, в яких вона живе, в яких поставлена робити агрокультурну й культурно-освітню роботу. І, звичайна річ, це питання не може бути вирішене адміністративним шляхом завшколою чи постановою шкільної ради. Його треба вирішити колективно, разом з учнями (які є дітьми того населення, з якими агрокультурну змичку треба на святі зробити ), техперсоналом, представниками місцевих державних, партійних, громадських і кооперативних організацій. Такий способ вирішення буде, з одного боку, запорукою того, що підход буде зроблено правильно, що він відповідатиме реальній обстановці майбутнього свята, а з другого — буде вже початком змички агрошколи з місцевим населенням (коли такої змички раніш не було), чи поглибленням змички там, де вона є. Але спільною вимогою до всіх форм святкування дня врожаю, й значить і до участи в ньому агрошколи повинна бути сучасність (вихідний момент — недорід цього року), переконуюча реальність (агрокультурні і економичні можливости саме того району, де школа знаходиться, а не абстрактне теоретизування) й ріжноманітність — нічого нудного, академичного, казенного, за припасом начальства! 
Що до форм святкування, то тут можна зазначити такі: 1) місцева сільсько-господарська виставка, 2) скілька інсценіровок на с.-г. теми, що близько сполучені з неврожаєм 1921 і 1924 р.р. та перспективами на майбутнє, 3) прилюдний диспут на бойову для району с.-г. тему, 4) екскурсія селян під проводом учнів і вчителів агрошколи до агрошколи та найближчого колективного, радянського чи й індивідуального селянського господарства, що визначилося цього року своїм врожаєм і, взагалі, визначається культурним господарюванням, 5) агрономичні лекції-бесіди з демонстрацією діапозитивів і, головне, прикладів місцевого селянського господарювання — позитивного й негативного, 6) жива й стінна газети, присвячені дню врожаю, з притягненням до участи в них найбільш активних і передових селян разом з педперсоналом і учнями школи. 
Коли ми говоримо про виставку, то маємо на увазі виставку невелику, виключно демонстративну до тих агрикультурних гасел, під якими провадиться день урожаю, тобто таку, яку без особливих витрат може влаштувати кожна агрошкола. Але тим дбайливіше до неї треба поставитися. Все типове для даного с. - г. району повинно найти тут своє місце у приступній для селянина формі: і найкращі гатунки збіжжя, садовини та городини, і найзручніші машини та знаряддя, і колекція шкідників с.- господарства, і гербарій сорняків, і моделі чи, принаймні, рисунки найкращих для даного району форм землеустрою, найвигідніших плодозмінів — і все це в супроводі таблиць, які б пояснювали словами й цифрами вигоду того чи иншого в умовах селянського господарства, способу догляду, користування, боротьби (сорняки та шкідники) і т. и. Підготовка до цього для учнів матиме величезне значіння, як підсумок набутих ними у школі знань. А селяне не тільки поширять свої знання, а й переконаються, що школа справді живе їхніми болями, за всім слідкує, від усього шукає порятунку для навчання молодих господарів. Розташувати виставку треба в найлюднішому місці. 
До інсценіровок треба поставитись дуже обережно, бо при невдалому виконанні й сухо-академичному або халтурно-поверховому тексті можна більше пошкодити, ніж користи принести, тим часом як добра інсценіровка може сказати малоосвіченій людині більше, ніж найкраща лекція. Нам здається, що найлекшою інсценіровкою був би суд над недбайливим господарем, — форма останніми часами досить поширена в ріжних ділянках агітроботи. 
Екскурсій теж не можна робити експромптом, бо в такому разі вони мало дадуть. Наперед треба добре ознайомитись з структурою того господарства, до якого має бути влаштована екскурсія, щоб на кожне запитання, на кожен закид екскурсантів була ясна, переконуюча відповідь, щоб головніші позитивні й негативні боки господарства було виявлено під час екскурсії й продискутовано. 
Уважно складена, прикрашена малюнками, кожним рядком своїм звязана з місцевим господарством, стінна газета може відограти значну ролю в святі врожаю. Тому над нею варто попрацювати кожній агрошколі.
Газету треба видати в кількох примірниках, щоб можна було її пустити й поза тим селом, де міститься школа. Навіть більше — щоб вона попала в найглухіші закутки району школи, куди инші форми святкування може й не докотяться. 
Не маючи можливости спинятися ще довше на окремих формах святкування дня врожаю, мусимо ж таки зазначити ще один момент. Можливо, що в день врожаю буде зроблено преміювання господарств, що відзначилися в цьому році зразковим станом врожаю, організації, загального господарювання. Агрошколам треба звернути на це увагу ось з якого боку. Дослідами дрібних селянських господарств останніми часами встановлено, що вони не тільки терплять від недостачі знань, від одсталости техніки, скільки від поганої організації господарства, від відсутности обліку окремих елементів господарства з метою визначення і встановлення оптімальних для господарства взаємовідносин між цими елементами. Та кот на прикладах тих господарств, що будуть преміюватись чи заслуговують преміювання, агрошколи, повинні показати значіння організаційних моментів у господарюванні. В простих схемах, таблицях, малюнках, розрахунках школи повинні показати в день урожаю ріжницю між господарюванням організаційно-доцільним, правильним, наперед обрахованим і господарюванням по традиції (як діди й батьки господарювали). Для цього поруч з премійовочним господарством треба взяти конкретне господарство, на якому цей неврожайний рік негативно відбився саме через погану організацію. 
Чому ми це завдання покладаємо на агрошколу, — так це тому, що, окрім чисто педагогичного моменту, їй лекше технично справитись, чим комусь иншому (школа має для обслідування 2 — 3 агрономів і 20 — З0 учнів старшого курсу). Тим більше, що цей матеріал може прислужитись у всіх формах святкування дня врожаю — і на виставці, і при інсценізації, і в диспуті, і в газеті, і в екскурсії. Взагалі ж, треба сказати, що організаційні моменти господарювання повинні проходити червоними нитками через усе святкування дня врожаю, через усі форми його, бо тільки те доходитиме до розуму селянина-господаря, що обіцятиме певний прибуток саме в тій конкретній обстановці, в якій він господарює, а не в теоретичній, ідеальній. 
Ну й звичайна річ, що скрізь і в усьому під час святкування повинна виступати потреба в с.-господарській книжці, газеті, освіті й демонстрація кращих книжок, газет та журналів. Наслідком святкування повинна бути масова передплата „Радянського Села", „Радянського Селянина", „Більшовика", заснування с. г. бібліотек при хатах-читальня, організація с.-г. гуртків молоді. Словом, агрошколі в день урожаю є над чим і є для чого попрацювати. В день урожаю агрошкола мусить стати рідною для того села, для того району, де вона міститься. До праці ж!