Десятий міжнародній юнацький день.
Вперше молоде робітництво Заходу святкувало міжнародній день юнацтва в 1915 році, згідно з постановою, що її ухвалено було в тому як році на Бернській конференції молоді. 
Робітнича молодь на початку імперіялістинної війни пережила ту ж кризу, яку пережила міжнародна робітнича класа в цілому. Юнацькі організації напередодні імлеріялістичної війни та на початку її опинилися в цілковитому ідеологичному полоні соціял опортуністів з ІІ Інтернаціоналу, і через те були нездатні виконати свою революційну місію що до війни. 
Отже, Бернська конференція 1915 року — це була перша спроба утворити новий революційний інтернаціонал молоді, — спроба опозиційно настроєних, революційних організацій, що одкололись од старого Інтернаціоналу. Там же було вирішено влаштовувати щорічно міжнародній юнацький день для збирання й гуртування юнацьких сил, для зміцнення своїх лав і поширення революційних ідей серед широких мас робітничої молоді всіх країн. 
Протягом 10-ти років провадились ці свята, що міняли свій зміст, в залежности від тих завдань, які висовувала перед робітничою молоддю міжнародна революційна організація. А вона робила все більший та більший поступ в своєму революційному розвиткові, і, дійшовши в 1919 році до утворення Комуністичного Інтернаціоналу Молоді, обернулась у величезну силу, найсильнішу підпору для всіх комуністичних партій і Комуністичного Інтернаціоналу в цілому. 
Цьогорічне свято міжнароднього юнацького дня припадає на 10тиріччя імперіялістичної війни, і це визначає центральне питання, на якому буде зосереджено увагу робітничої молоді всього світу в цей день. Цим питанням буде боротьба проти війни. 
Теперішня політична кон'юнктура в Європі та Америці свідчить про величезну небезпеку нової війни, дарма, що сучасні ватажки світової буржуазії так солодко співають на всіх міжнародніх з'їздах і нарадах про любий їхньому серцю мир. В дійсности ж усі держави не перестають збільшувати свої озброєння, а всією своєю дипломатією та практичною, політичною діяльністю в Європі й особливо на Сході вони утворюють всі потрібні передумови для того, щоб в решті треба було пустити в хід то озброєння, що готується на їхніх заводах.
Робітниче-селянська молодь це єдині резерви, з яких завжди вербувалися та вербуватимуться й надалі буржуазні армії. Отже, виховання і підготування робітничої молоді Заходу до опору буржуазії на випадок війни та росклад буржуазних армій вже тепер це є основне гасло всього робітничого руху на Заході. В той же час робітнича молодь СРСР підносить в день юнацького свята гасло зміцнення лав Червоної Армії, що є озброєною силою революційного робітництва й селянства, скерованою проти всесвітнього імперіялізму, та що несе високо прапор соціального визволення всього пригніченого людства. 
Друге гасло цього свята — це є збільшення організаційної міці, внутрішньої дисціпліни та поширення більшовицьких принціпів, принціпів ленінізму серед Комінтерну молоді, з одного боку, й поширення впливу Комінтерну на широкі маси робітничої молоді Заходу, що перебувають ще під виливом соціял-патріотів, з другого. Аджеж, всьому комуністичному рухові на Заході треба ще вчитися на досвіді Російської Комуністичної Партії, і власне, тій науці, якій вчив цю партію Ленін протягом багатьох років. А в найбільшій мірі це торкається юнацького революційного руху. Крім того, ще далеко не вся робітнича молодь Заходу охоплена Комуністичним Інтернаціоналом Молоді. Всі ці завдання й треба з особливою силою підкреслити сьогодні в день міжнароднього юнацького свята. 
Що ж до внутрішніх завдань Комсомолу СРСР, то центральним завданням його є робота на селі. Сьогодні треба як найбільше говорити про це завдання для того, щоб зосередити на ньому увагу всієї комсомольської маси. Перед комсомолом на селі ще нез'орана нива, там величезне поле діяльности, величезні можливости, і ці можливости треба використать. Бо революція, культурна революція та економична революція, тобто соціялістична перебудова сільської економики, можлива буде тільки після підвищення культурного рівня сільського молодняка до рівня пролетарської ідеології. Комсомол є одною з основних баз для утворення змички між містом і селом. 
Отже, усвідом, робітниче-селянська молодь, все значіння цього річного міжнароднього юнацького дня, усвідом цьогорічні гасла, популярізуй їх як найширше і з'єднай свої сили для практичного переведення їх у життя.