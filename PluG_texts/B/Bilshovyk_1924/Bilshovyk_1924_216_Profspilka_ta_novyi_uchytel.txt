Профспілка та новий учитель.
Далеке, світами заметене село. В ньому убога школа в молодою вчителькою, яка тільки-що покинула середню школу, або з учителем з селян, що в глухому закуткові веде таємну пропаганду і часом, дурить і місцевого урядника і своє начальство. 
Повітове чи губерніальне місто. Холодно-суворі мури казенної гімназії і постать „людини в футлярі” у форменному сурдуті, застебнутому на всі гудзики. 
Роскішний, строгий кабінет буржуазного професора у великому культурному центрі... Скільки неприступної там серйозности, скільки фальшивої поважности! 
Ще один тип — скромний чоловічок, культурний робітник -„третій елемент" у земстві, робітник „неторгового відділу" кооперації — цієї ліберально - народницької оддушини старого режіму. 
Як мало спільного поміж цими типами недавнього, навіки вже похованого нашого минулого. 
Впевненість у колах „культ-робітників”, що опорою служили старому ладові, чиновницька, — не за страх, а за совість, поганеньку худосочну совість, — відданість міністерським циркулярам у людей проміжного стану, нарешті, цілковита розгубленість, повна безпомічність на низах цієї верстви.
Яким жахом безвихідности від від тих художніх образів, що дають нам життя, з народніх мас взятих й від них же одірваних людей, з їх покаліченою психікою, з відсутністю у них бадьорого почуття колективної спайки та спільної боротьби (див., напр., «Страчене життя» Арх. Тесленка).
Свідомість твориться буттям...Соціяльні форми буття дореволюційної епохи було розпорошено, роз'єднано. Поволі в процесі упертої й завзятої боротьби робітничої класи виростав та ідеологично формувався пролетарський колективізм. 
Де ж у тих умовинах учительство могло об'єднатись, зміцнитись? 
Ніде.
Буржуазний професор з погордою дивився на нещасне створіння — сільського вчителя, а цей останній або замикався у вузьку сферу своїх родинних інтересів, або кидався в революційне бунтарство, поповнюючи лави есерів, терористів, рідко коли пристаючи до пролетарського руху. 
Не дивно, отже, що революція відразу породила в самому колі вчительства та культурно-освітних робітників велику внутрішню боротьбу, перебудову не тільки зовнішньої організації, але й ідеологичну зміну, перевірку, переродження. Буржуазні елементи одсіваються. Вони працюють з Денікинсько-Врангелівськими героями; там у їхніх „Освагах" та курсах „по борьбе о большевизмом и сепаратизмом" подвизаються професори, журналісти, де-хто середнє-шкільного вчительства. Низове вчительство терпить страшну ломку. Близьке до села, в масі здебільшого недавно від селянства одірване, воно переживає всі відтінки, дрібно-буржуазної селянської психології і борсається в шуканнях «правди» для себе, часто, йдучи на службу української контр-революції. 
В казані громадської війни щезають примари дрібно-буржуазних ілюзій, величні істини соціальної революції виступають ясніш та ясніш, лінія боротьби двох світів виразно стає перед очима, — і перед учительством та культурно-освітним робітником повстає альтернатива: чи йти з життям разом, в ногу з революційним пролетаріятом, служити йому й новій культурі визволеного людства, а чи залишатися в сутінках недорозвиненого соціяльного почуття, плентатися в хвості подій, займатись безпомічно-старечою ідеалізацією минулого та смутним, безгрунтовним чеканням на неможливий поворот історичного процесу. 
П'ять років ‘профспілкової праці робили своє діло: аморфна маса вчительства і культурних робітників, організуючись, приймала ідеологично соціяльну революцію, набіралась натхнення в роботі творення пролетарської культури. 
Роки до утворення єдиної професійної спілки робітників освіти — це доба ідеологичної диференціяції, яка набрала характеру національної боротьби. 
Міське вчительство, переважно середнє-шкільне, виступало під прапором російської культури, - оберігаючи її традиції на Україні від того руху, що йшов з села, від трудящих мас. Сільське вчительство приносило свій загострений український націоналізм і вперто боролось, заходячи в непотрібні крайності, забуваючи про потребу класового усвідомлення тієї боротьби. Пролетарська революція звела в одно два ворожих табори для того, щоб у роботі виробився новий тип культурного робітника — людини, що відчуває революційний перелом, що хоче служити майбутньому, а не задовольнятись споминами з минулого. 
За п'ять років напруженої праці чи досягнуто мети? Можемо відповісти: так, досягнуто у великій і значній мірі. 
За цей час учительство виросло, як певна громадська маса. 
Загляньте до клубів, центральних, районних. Зробіть підрахунки з’їздам, конференціям, курсам, гурткам. Скільки книг перечитано і скільки нових ідей пройшло в голові, здіймаючи до роботи і творчости. 
З недовір'ям приходив масовий учитель до нової організації, вона вважалась чужою йому, боявся він ідей, що там накинуть йому. Але поволі недовір'я замінялось інтересом. Марксівський гурток, марксівська книга піднімали завісу над розумінням основ життя, об'єднаність з виробничими спілками наближала вчителя до фронту боротьби праці з капіталом, і учитель, несподівано для себе, починав відчувати, що його втягнено у вир пролетарської творчости, що йому вже нічого плекати якісь химерні сподівання, що фактично він несвідомо для себе почав служити тій справі і тим ідеям, до яких він з таким недовір'ям , поставився. Живим і творчим струмком потекло нове, об'єднане, громадським змістом сповнене життя культурно-освітних робітників. 
Щезла ріжниця в поділі між робітниками освіти, яка опреділялась класовою і бюрократичною організацією дореволюційного побуту. Заслужений учений сів поруч з рядовим низовим освітним робітником; їх об'єднали спільні культурні завдання. Щезла приниженість, затурканість учителя. Профспілка спромоглась дати своєму членові повну й ріжнобічну змогу поповнити прогалини своєї освіти, здобути відповіді на всі ті питання, що бентежать його. 
Самонавчання вчителя пішло вперед : гігантським кроком. В селі він став віч-на віч з величезним завданням стати опорою великої перебудови життя, культурним провідником і пропагандистом ідей про ту перебудову і навіть в значній мірі керовником її, в місті перед учителем одкрилось поле широкої діяльности — допомоги тій праці, що інтенсивно провадилась серед пролетаріату. Разом з тим на ввесь зріст стала перед учителем потреба в самій школі змінити все з гори до низу, змінити методи, зміст, дати нове освітлення старій науці. 
В умовах часто безвихідної матеріальної скрути, звязаний боротьбою за своє та своєї родини існування, иноді відчуваючи на собі й не зовсім виправдане недовір'я з боку скептиків, що не вірили в можливість переродження вчителя, — він зумів нагнати життя і стати йому корисним своєю роботою. Профспілка втягнула його в життя колективу, оточила його громадською атмосферою. 
Там в профспілці він знаходив потрібну для себе книжку, там слухав він доклада на політичну чи педагогичну тему, там своєю ініціятивою засновував він гурток, вкупі з нашими студіював Маркса, Леніна, досліджував той чи инший педагогичний метод, займався теоретичними питаннями і спробою практичного переведення їх у життя. 
Одберіть у нинішнього вчителя громадське оточення профспілкового життя, вичиніть двері профспілкового клубу, одберіть змогу скликати професійні та педагогичні конференції, доклади, збори, гуртки — і ви відразу почуєте тисячний протест людей, нових людей, не старих „у футлярі", не чиновників, а радянських громадян, з напруженою волею до життя, до громадської творчости. 
Звичка до громадської праці, до Громадського оточення глибоко увійшла в свідомість культурно-освітнього діяча і ніяка сама не може одірвати вчительські маси від нового побуту, нових звичок, нового освітовідчування. 
Думається, що в п'ятиліття нашого союзу, в ювилейний день, коли доведеться кожному хоч-би побіжно й загально оглянути досягнення, одмітити успіхи та невдачі п'ятилітньої роботи, то на цьому переродженні вчительства, на утворенні нового типу вчителя, активного, колективістично настроєного, революційно мислячого — прийдеться спинитись з почуттям цілковитого задоволення. 
Учитель став активним і психологично повноправним радянським громадянином, зумів зрозуміти й відчути революцію та відповідно до того перебудувати методи своєї культурно - освітньої праці, чи то в школі, чи по-за нею. 
І ще на одно хочеться звернути увагу. 
Коли російський учитель, міський переважно, просякнутий переживаннями бюрократично-буржуазної культури, одходив од них, наближався до життя і втягувався в страшні колись для нього діла — роботу в пролетарській духом, українській формою, школі, — то українському вчителеві довелося ще складнішу роботу проробити — визволитись з під впливів націоналістичного мислення, прийняти революцію в її справжніх, а не фальшивих революційних формах. Еволюція українського вчительства — це ідеологична еволюція української інтелігенції, зміна її революційного усвідомлення. 
Замісць мрійництва відчування реальних потреб нового життя в йото революційних формах, пролетарською ідеологією, з наростанням нового побуту, органична робота на задоволення цих потреб, психологична і фактична спайка з загальною організованою боротьбою праці з капіталом — це те важливе, що дали нам сім років революції, п'ять років профспілкової праці. 
Перемога революції перемогла інертність старого оточення, допомогла пережити старі ілюзії. 
Перед нами — новий радянський учитель, новий революційний український інтелігент.