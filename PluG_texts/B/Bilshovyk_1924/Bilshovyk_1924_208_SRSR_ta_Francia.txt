СРСР та Франція
ФРАНЦУЗЬКА КОМІСІЯ, ЯКА ПРАЦЮВАТИМЕ ДЛЯ ВІДНОВЛЕННЯ СТОСУНКІВ З СРСР.
ПАРИЖ, 11-ІХ. Агенство Гаваса повідомляє, що французький уряд призначає комісію для вивчення справи, на яких підставах можна відновити стосунки між Францією та СРСР, а також для вироблення норм визнання уряду СРСР; комісія складатиметься з п'яти членів, двох парламентаріїв, з яких один — сенатор Де-Монзі, буде головою комісії, — юрисконсульта Фромаже, одного представника мінзаксправ Нуланса, колишнього посла царської Росії, який буде представником товариства „французьких інтересів у Росії". Комісія збереться мабуть спочатку жовтня.
ПРЕСА ВІТАЄ ПЕРШІ КРОКИ ДО НАЛОГОДЖЕННЯ ЗНОСИН З СРСР.
ПАРИЖ, 11-ІХ. Як виявляється участь Нуланса в комісії Де-Монзі викликана бажанням самого Монзі. „Ер Нувель" гаряче вітає Еріо, якому належить ініціятива скликання комісії і каже, що заснування комісії дуже потрібне, бо без участи СРСР не можна налагодити рівноваги в Європі.