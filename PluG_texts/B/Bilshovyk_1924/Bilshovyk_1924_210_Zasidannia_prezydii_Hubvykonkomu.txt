ЗАСІДАННЯ ПРЕЗИДІЇ ГУБВИКОНКОМУ.
ОПЕРАЦІЙНІ ПЛАНИ ГУБУСТАНОВ.
Тов. Гельдін докладає Президії про розгляд Губпланом операційних планів губустанов. В наслідок цього розгляду в бюджеті мусить статися низка змін. Попередньо, прибуткову частину бюджету (без Міськкомгоспу) було визначено в 6.000.000 карбованців, а видаткову частину - в 6.650.000 карб. 
З огляду на зміни в зарплатні, видаткова частина бюджету збільшується на 500.000 карб, 200 — 300 тисяч карб, треба буде виділити для спеціальної допомоги округам і крім того, Губвиконком ще раніш визнав необхідним підвищити контрольну цифру по Губнаросвіті на 100.000 карб. Завдяки всім цим новим видаткам, дефіцит по м. Київу накреслюється в сумі 1.500.000 карб. Це накладає на нас обов'язок дуже обережно відноситись до видатків і не виходити за межи контрольних цифр.
СОЗАБЕЗ.
Дуже росходиться з контрольною цифрою операційний план Созабезу. Дотацію Центру на пенсії скасовано, але одночасно з цим декретом ВУЦВК‘у підвищено розмір пенсій. Звідси випливає необхідність скоротити кількість пенсіонерів, бо инакше виконання декрету ВУЦВК'у спричинилося б до підвищення контрольної цифри Созабезу на 220.000 карб, що, беручи на увагу стан місцевого бюджету, є цілком неможливим.
ГУБНАРОСВІТА.
Губвиконком визнав необхідним підвищити встановлену для Губнаросвіти контрольну цифру на 100.000 карб , але Губнаросвіта вважає потрібним підвищити цю контрольну цифру не на 100.000 карб., а на 838.000 карб ,бо в противному разі пройдеться скоротити сітку. Таким чином, Губнаросвіта вимагає крім того на що погодився Губвиконком, ще 168.000 карб. 
Тов. Лаврентій звертає увагу на те, що в ці 138.000 карб. входять 37.00 карб, на поширення дитячого руху. Як що цих грошей не буде дано, ми опинимося в такому самому стані що й торік, коли дитячий рух майже не провадився. 
Тов. Гельдін нагадує, що не всі ресурси Губнаросвіти взято вами на увагу, Збільшення платні за навчання, що його передбачається перевести, дасть коло 300.000 карб. і це дозволить виповнити план Губнаросвіти, не збільшуючи її контрольної цифри. 
Тов. Гринько вважає, шо в зв'язку з підвищенням платні за навчання треба детальніше розглянути питання про збільшення прибутків Губнаросвіти, яка повинна в найкоротшому часі подати до Президії Губвиконкому вичерпуючі й точні в цій справі відомости. Дитячий рух є справа надзвичайно важлива і в бюджеті Губнаросвіти повинно забронірувати видатки на це діло.
ГУБЗЕМУПРАВЛІННЯ.
По цій установі Губплан визнав можливим підвищити контрольну цифру на 80.000 карб.
ГУБЗДОРОВЛЯ.
По цій установі також контрольну цифру повинно підвищити. 
Після детального обміркування операційних планів Созабезу, Губнаросвіти, Губземуправління та Губздоровля, Президія Губвиконкому состановив: 
По Созабезу доручити бюджетній комісії що раз переглянути його операційний план. Кількість пенсіонерів повинно скоротити і за рахунок цього скорочення довести ставку пенсіонерам до 13 карб 50 коп. 
По Губнаросвіті затвердити кошторис зі збільшенням контрольної цифри з 1.654.000 карб, до 1.754.000 карб., зобовязавши Губнаросвіту бронірувати з суми збільшення 37.000 карб на дитячий рух і необхідні суми на ліквідацію неписьменности та на дитячий городок Лєнінськ. Губнаросвіта повинна на протязі трьох днів подати до президії план ліквідації дефіциту шляхом збільшення платні за навчання, або шляхом скорочення сітки. 
По Губземуправлінню згодитися з пропозицією Губплану. Таким чином контрольну цифру ГЗУ доведено до 390.000 карб. 
По Губздоровлю збільшити контрольну цифру на 100.000 карб. Лікарню залишити в розпорядженні Губккомпомдіту.
УНІФІКАЦІЯ ЗАРПЛАТНІ.
Тов. Гельдін пропонує Президії Губвиконкому встановити для всіх Київських установ, що знаходяться на місцевому бюджеті тарифну сітку 1: 8. 
Для Губвиконкому, Губздоровля, Губнаросвіти, канцеларського складу міліції та Губумлісу треба встановити одиницю 7 карб., для стройового складу міліції та Губумлісу — 8 карб. Для оплати позачергових робіт по Губумлісу утворюється спеціальний фонд. По Губвідділу місцевого господарства встановлюється одиниця 9 карб, і по Міськкомгоспу — 12 карб. 
Тов. Мазель порушує питання про особливу оплату фаховців. Його підтримують т. т. Дехтяренко та Шрайбер. 
На це тов. Свистун зазначає, що Президія Губвиконкому вже ухвалила встановити особливу одиницю зарплатні для кваліфікованих фаховців. Спеціяльна комісія мусить конкретно розробити це питання. 
При позиції тов. Гольдіна Президія ухвалила. Вирішено утворити додатковий фонд для оплати фаховців. Спеціяльна комісія при Губфінвідділі повинна розглянути порядок підвищення оплати фаховців по всіх установах місцевого бюджету.