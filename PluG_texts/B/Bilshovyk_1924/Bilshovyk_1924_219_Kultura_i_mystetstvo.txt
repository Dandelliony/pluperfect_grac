Культура і мистецтво
А може-б можна?
Звичайно буває так, що в осени ріжні трупи починають ділитись театрами. Не завше ця „дельожка" проходить мирно - кождий претендує на кращий театр, приймаючи на увагу свої заслуги. „Поділилися" і в цьому році театрами, але не можна сказать, щоб всі трупи й театральні та акторські об’єднання були задоволені... Відома річ — на всих не постачиш, усим не догодиш і т. д. Щоби всих, у кого є охота зараз „ліцедійствувати“, та задовольнити театрами, то єй право через один будинок на кождій вулиці довелося-б заводити „драму”, „оперу”, „балет”. Особливо балет! Ох, той „балет"! 
Але з однією справою в цьому році не до жартів. У нас є два театри — один уже відомий Театр імена Гн. Михайличенка і другий молодий ще і мало відомий, але вартий, щоб зацікавитись ним — робітничий театр Ас К. К. (Асоціації Комункульту). Я написав „два театри... ” — а власне не два „театри" — тільки два акторських організми, тому, що іменно театрів у них то й нема! Власне, тільки в цьому й трагедія, що нема помешкання, а так вони приготувались навспражки до сезону. Але на ділі стало: 
Понапрасну, Ванька, ходиш, 
Понапрасно туфлі б’єш!.. 
Наприклад, запропоновано було „Театру ім. Гн. Михайліченка" — театр (помешкання) бувш. „Пель-Мель", але тільки „запропонувано", бо комунвідділ на ремонт не йде тому, що ремонт коштуватиме величезних грошей. 
Але як же воно буде? Невже „театри" будуть без театрів? Хоч-би на оба театри хоч одненький Пель-Мель? Може як раз, гляди, як уже для „двох театрів", то й кошти сяк-так наберуться? Все-ж таки кошти підуть не на вітер — і театр буде відремонтовано, ну, хоч просто, як будинок, та й не доведеться роз'їхатись двом театральним об'єднанням, які варті уваги.
Одеська кіно-фабрика.
Вуфку має своїм центром виробництва, звичайно, Одесу. Хоч уже почато де-яку роботу в Ялті, а також проектується павільйон у Київі. Одеська кіно-фабрика вже тепер має чималі можливости. Цими днями буде одержано замовлені в Німеччині світляні апарати, після чого Одеську кінофабрику можна буде вважати за одну з кращих в СРСР. 
Для того, щоб поставити техничний бік фабрики на відповідну височінь, запрошено німецьких кіно-робітників — архітектора Шарфенберга та спеціаліста в освітленні Ліндена. 
Режісура фабрики складається з Леся Курбаса, Лундіна, Туріна і Чардиніна. Оператори: Дробін, Завелєв, Єлавінський. 
З молодих кіно-акторів виявили себе як талановиті робітники — Зеркалова, Капралов, Героєв, Бучма, Гірняк. 3 старих акторів працюють Панов і Салтиков. 
В середині вересня випускається де-кілька нових фільм, з яких найбільші: «Укразія» (7 + 2) і «Лісовий звір». 
Фільму «Укразія» зроблено за сценарієм «Водра», режісер — Чардинін. Знимки було зроблено переважно в Одесі, масові сцени під Винницею і Тирасполем, де в знимках брали участь великі військові одиниці (до 10.000 душ). В Одесі було знято евакуацію білими міста (брало участь до 3.000 ч.). В головних ролях — Героєв, Зеркалова, Панов і Салтиков. 
Фільму «Лісовий звір» зроблено за сценарієм Бузька, режісер — Лундін. Сюжет — історія ліквідації банди «лісового звіря» — бандита Заболотного. В головних ролях — Героєв, Капралов, Салтиков. 
Крім того, цими днями виходить «Маховик» — журнал на екрані, розрахований переважно на робітничі клуби та селянські сельбуди. До першого числа «Маховика» входять: «Чорноморія» (побут і навчання Чорноморської флоти), «Доброхем» (постановщик Реффер), «Анкета ХІІІ-го З’їзду РКП» і, нарешті, коротка агітка «Око за око» (Вендета) — сценарій «Кадра», постановка Леся Курбаса, в головних ролях виступають — Бучма, Гірняк. 
Надалі Одеська кіно-фабрика випускає в першу чергу короткі, ударні агітки. Вже знімається «Аристократка» (за Зощенком), «Англо-Радянські переговори», «5-й конгрес Комінтерну». Цими днями буде приступлено до знимків «Маргі і Бадіна» (повстання французьких моряків під Одесою) та великого сценарія «Бармашиха» (за Валеріяном Поліщуком). 
Зараз Одеська кіно-фабрика має можливість працювати разом над 6-ма фільмами.
КІНО В КИТАІ.
За останній рік у Китаї, як повідомляють англійські народилось своє кіно виробництво. Його основоположник екс-міністр фінансів Чу-дзе-чі вклав у кіно підприємство (разом з американцями) 2 з половиною мілійони китайських доларів. Товариство має двоє своїх ательє в Пекині та в Шанхаї, своє виробництво плівки та ріжних апаратів і вже збудувало більше 200 кіно-театрів. 
Разом з товариством виросла й кіношкола, що постачає своїх артистів і робітників екрана. В цій школі вперше в Китаї чоловіки й жінки вчаться і виступають разом. Звичайно ж у Китаї чоловіча й жіноча сцени існують окремо. 
За директора й режісера підприємства запрошено Су-ху, відомого знавця Китайської історії. Су-ху раніш працював у ріжних європейських кіно-підприємствах. В останнє він виступав разом з японцем Хаякова у фільмі „Вій". Своїм найближчим завданням Су - ху вважає ознайомити Захід з старовинною китайською культурою, з усіма її особливостями та досягненнями в народньому господарстві та цівілізаціії. 
Зараз Су-ху працює над знимками історичних місць, де жив і помер національний геній — Конфуцій і його З0 учнів. Мається на увазі розвивати виробництво не тільки національне — для потреб самого Китаю, — а й для експорту. 
Другий режісер т-ства — це син кол. президента китайської республіки Є-Ко Венг, що має вже свої постановки. 
В китайських кіно театрах, що належать т-ству, йдуть майже виключно американські фільми.
Мистецька хроніка
ВИДАННЯ НОТ.
З доручення Головполітосвіти 1 Робітниче-селянська капела УСРР «Думка» випускає першим своїм виданням чотирі хори П Н. Толстякова; придбані Думкою в автора: 
1. Памяти Леніна, слово О. Слісаренка. 
2. „Соціалізм" — сюїта на сл. В. Чумака. 
З. „З несмачного окрестру" — сл. П. Тичини. 
4. „Удари комунара” — слова В. Елана. 
Ці хори мають бути видруковані до Жовтневих свят цього року. 
НАУКОВІ І ВИРОБНИЧІ ФІЛЬМИ.
Науковим кіно - колективом «Русь» випущено 10 виробничих фільм. Готуються також короткометражні фільми по виробничій пропаганді, які входять в клубний репертуар. 
Згідно замовленню Бухарського текстильного підприємства закінчено постановку «Червоний Схід». Агітаційно - виробнича картина демонструє відродження текстильної промисловости; знайомить з процесами виробництва і малює сучасний побут робітників, звязок селянина з робітниками. 
З німецьких фабрик одержано фільму «Дитяче виховання» - після перемонтажу - картина передається Наркомздоровлю СРСР і УРСР.
ВІДКРИТТЯ СЕЗОНУ ТЕАТРУ ІНТЕРМЕДІЙ.
В «Інтимному театрі» 30-го вересня одкривається сезон «театру Інтермедій».
Питання з репертуаром і художній плай роботи буде з’ясовано на найближчій художній нараді, яка відбудеться в складі представників Робмису, Політосвіти, преси й инш. 
Зараз запрошено художнім керовником тов. Несмілова. 
В склад колективу акторів ввійдуть Вологодська Е. І., артист Донський і Котошев А. І. 
Запрошено, крім того, артистів оперети Любина і Маршаля. 
Сьогодні в театрах.
Театр ім. Лібкнехта. Оперета. «Сильва» остатній бенефіс Сокольської. 
Театр ім. Леніна. «Наряди и женщина». 
Будинок Комуністичної Освіти (в. Короленка ч. 57). Доклади Музиченка і Селіхановича: «Сучасні педагогичні течії». 
Малий цирк. Боротьба.
КІНО. 
1-е Держкіно (б. Шанцера). «Примари щастя». 
2-е Держкіно (Експрес). «Скрипка Леона Кантора». 
3-е Держкіно («Новий мир»). «Преступление и наказание». 
4-е Держкіно (Малий театр). «Владичица мира» — 2-га серія. 
5-е Держкіно («Корсо»). «Скрипка Леона Кантора».