ТРЕБА ЗБІЛЬШИТИ КІЛЬКІСТЬ МІСЦЬ У ШЕВЧЕНКІВСЬКІЙ ЛІКАРНІ.
Надзвичайно важко доводиться тій селянській чи робітничій родині, де живе психично-хворий. Ці хворі здебільшого надзвичайно вередливі, а иноді бувають і небезпечними, весь час потрібують як — найпільнішого догляду, і є через це великим тягарем для родини. 
Коли проглянути справи Губсуду за останній час, то виявиться, що 40 відсот. злочинів чинили хворі. Але ж, як це не дивно, на всю Київщину є тільки одна лікарня і то з дуже обмеженою кількістю місць, всього тільки на 350 хворих. Хоча там і перебуває тепер 420, але все ж таки це-надто обмаль. В згоді з статистичними даними, на Київщину є психично-хворих 15.000, з них потрібують обов'язкового лікування 10 відсот., себ-то 1.500. І що ж? Більш ніж 1.000 хворих перебувають по-за лікарнями. 
У нас вже писалося про потребу влаштувати в Київі диспансери для психично-хворих. Але поки це буде переведено в життя, багато часу мине і краще було б негайно збільшити місць в Шевченківській лікарні хоч би до 750. Треба з'ясувати, в якій мірі можливо перевести це в життя. Цим буде знято тягар з родини селянина й робітника, де є психично-хворі.