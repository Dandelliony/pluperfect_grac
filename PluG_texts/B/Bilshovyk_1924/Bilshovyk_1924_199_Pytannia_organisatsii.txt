Питання організації дрібного кредиту.
ІІ. шляхи ДАЛЬШОГО РОЗВИТКУ ДРІБНОГО КРЕДИТУ. Після ознайомлення з сучасним станом дрібного кредиту майже само собою виходить, що найдоцільнішою формою кредитової організації буде форма фахових кредитових кооперативів. Такі кооперативи наче б то більше всього повинні цікавитись кредитовою роботою, — і тому вони повинні наче б-то дати кращі наслідки, аніж кооперативи, що ведуть кредитову роботу «між иншим». Але такий висновок ножна зробити тільки без попереднього знайомства з сучасними умовами роботи для кредитової кооперації. Бо навіть загальне вивчення цих 
умов доводить, що тепер ми ще не маємо основних чинників, які сприяють розвиткові фахової кредитової кооперації — так чи инакше, а надії на зібрані вкладки не можуть бути великими, — це одно, а друге — держава також не може виділити тепер потрібних для нормально кредитової роботи коштів. Таким чином, фахові кредитові кооперативи тепер ще не можуть мати повної, так би мовити, кредитової нагрузки. І тому з'єднання кредитових функцій з меншими функціями в одній організації є поки-шо майже єдиним шляхом розвитку дрібного кредиту. 
Але, визнавши це; треба в усією рішучістю встановити, що шлях організації фахових кредитових кооперативів зовсім не є, як то кажуть, „заказаний". Там, де для утворення таких кооперативів є відповідні умови, можна їх — і навіть потрібно — організовувати. Нам треба мати на увазі, що, в міру збільшення товарности нашого сільського господарства, будуть складатися сприятливіші умови для утворення окремих фахових кредитових кооперативі, і тому шлях влиття кредитових функцій з иншими функціями кооперативної роботи є тільки тимчасовий. 
Таким чином, ми сьогодні позбавлені можливости висунути будь-які радикальні пропозиції що-до скупчення кредитових функцій, в якій-небудь одній кооперативній галузі. Ми тільки вважаємо, що кредитові функції можна додавати до кооперативів инших галузів тоді, коли ці кооперативи являють собою міцні установи — і з фінансово господарського і з організаційного боку. Тут приходиться підкреслити, що кредитові функції можуть бути так у сільсько господарських, як і в споживчих кооперативах — при чому, маючи на увазі певну перспективу утворення в майбутньому фахових кредитових кооперативів, слід зазначити, що головним моментом для встановлення доцільносте приєднання до того чи иншого кооперативу кредитових функцій повинен бути момент господарської доцільности. А саме, — приєднати ці функції можна і слід до того кооперативу, який краще веде операції, який заслуговує більшого довірря й т. и. 
Що-до характеру роботи на ближче майбутнє , то цей характер не трудно уявити на підставі оцінки сучасних хиб нашої кредитової роботи. 
Найголовніше — це збільшення зусиль у роботі перетворення наших кредитових осередків на селі з «роздатчиків» кредиту в банки — тобто поширення вкладної операції. Як не бідне наше село, але все ж таки воно може дати більше, ніж до цього часу зібрали наші первісні кооперативи з кредитовими функціями. Далі, слід звернути більше уваги на чіткість самої кредитної роботи. Ця робота вимагає акуратносте, ясности. Без цього вона не тільки не дасть користі, а може принести чимало шкоди. Це в однаковій мірі торкається й товариств і клієнтів цих товариств. Особливого значіння набірає питання про своєчасно покриття позик. Тут приходиться пожалкувати, що наші кооперативи з кредитовими функціями не мають правд, безперечного стягання боргів, — тепер стягання позик за неакуратних боржників сполучено з необхідністю позову через суд, це значно ускладняє роботу. Тому думку Наркомфіну про доцільність надання права безперечного стягання позик окремим міцним кооперативам треба тільки вітати. 
Ще треба звернути увагу на питання відповідальности членів у справах кооперативів, які ведуть кредитову роботу. Як відомо, в кредитовій кооперації відповідальність встановлюється відносно відкритого кредиту — тим часом в сільсько-господарських кредитових кооперативах маємо часто густо додаткову відповідальність відносно суми паю, а по споживчих т-вах — і ту й другу відповідальність одразу. Дуже легке зрозуміти, що все це дуже гальмує нормальний розвиток роботи. І цю справу треба зробити яснішою. 
Отже, — нам треба будувати нашу кредитову роботу на селі з певним розрахунком на доцільність її майбутнього відокремлення від кооперативів инших галузів і з учотом необхідности перетворення цих осередків у банківські установи (збільшення уваги до вкладної операції). 
