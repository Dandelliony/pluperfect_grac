Бібліографія
Б. ЄЛЬСЬКИЙ. Стенные газети и их организация. Видання МГРПС, 1924 р.
Невеличка книжка т. Єльського торкається того важливого питання, яке тепер стоїть перед прес-бюро та районами, що до втягнення робітничої маси до участи в радянській пресі. 
В даному разі книжка торкається такого першого щаблю, який стоїть перед кождим робітником по шляху до друкованої великої радянської преси, а саме стінгазети. Тому питання, які зачіпляються в цій книжці т. Єльським безпосередньо стосуються до взятої ним теми: 1) що таке стінгазета і яке вона має місце серед факторів, що організують нашу громадськість; 2) зміст стінної газети; 3) техніка стінної газети, її редагування та викидання; 4) московські стінні газети. Ця книжка т. Єльського являється гарним підручником для будь-якого культробітника, а особливо для робкора або для організатора стінної газети. Книжку складено дуже систематично та послідовно в ній синтезується весь досвід в галузі постановки стінних газет. 
Тому всім, хто звязаний з роботою по організації стінних газет, хто бажає довідатись про методи й техніку видання таких газет без витрати часу на перегляд статтів у збірних та журналах по цьому питанню, слід скористуватися з цієї книжки й він запобіжить зайвим клопотам. 
Тов. Єльський в своїй, книжці не забуває про «новий побут». Стінгазета й побут займають у книжці теж важливе місце. Це можна вважати ще за один плюс роботи т. Єльського, бо новий побут займає тепер найважливіше місце в загальному революційному будівництві. Тов. Єльський зупиняється також на завдання стінкора. Стінкори мусять освітлювати: в заводських і шлюбних стінгазетах не тільки зловживання чи помилки, адміністрації та «завів», а також й новий побут, досягнення. На третьому фронті культури, «низової» та «внутрішньої» роботи культосередків на заводах та фабриках. 
Книжку гарно ілюстровано зразковими фотографіями газет, які показують як треба і як не треба видавати газети. Стінгазета являється першим щаблем робітничої радянської преси, і познайомитись з її організацією є завдання кожного робкора, стінкора та селькора.