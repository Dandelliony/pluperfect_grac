Земельний суд.
Куркулеві не хотілось віддавати лишків.
Медведівський Сількомнезам перевів розкуркулення медведівських куркулів, лишки яких, в розмірі 21,24 дес. землі мали бути розподілені між незаможними. Це розкуркулення переводилось на підставі постанови ВУЦВК від 11 вересня 1923 року. Списки на одібрані лишки, були надіслані на затвердження до Бердичівської Окрземсудкомісії, яка розглянула їх 14 лютого 24 року і ухвалила, вилучити із користування куркулів с. Медівки 21, 24 дес. землі і як лишки, передати їх в селянський фонд для наділення безземельних і малоземельних. 
Незадоволений цією постановою зостався куркуль Гнатюк Яков, бо приходилось йому віддавати 1,37 дес земельки; він оскаржив її до київської Губземсудкомісії, заявляючи, що Бердичівська Окрземсудкомісія не звернула уваги на численність його й сина семьї, та що у нього є „племенна“ худоба, для утримання якої повинна залишитись окрема норма. Він просить вирок бердичівської Окрземсудкомісії відмінити і земельку залишити за ним. 
Київська і Губземсудкомісія розглянула цю справу під головуванням тов. Добромильского. На засідання обидві сторони не прибули і на підставі п 10 Обіжника НКЗС і НКЮ від 23 серпня 1922 року ч. 11804, справу розглянуто в відсутности сторін. 
Маючи на увазі, що вирок бердичівської Окрземсудкомісії відповідає вимогам закону 11 вересня 1923 року і що докази касатора торкаються суті справи, яка не підлягає касаційній перевірці. — ухвалила: касаційну скаргу Якова Гнатюка на вирок Бердичівської Окрземсудкомісії від 14 лютого 1924 року залишити без наслідків і постанову затвердити.