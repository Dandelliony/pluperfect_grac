Промисловість Київщини на Пленумі Губкому.
Промисловість Київщини займає друге місце в українській промисловости після Харківської, яка стоїть на першому. 
В житті Київської промисловости помітно всі ті характерні риси, якими відзначається загальний стан промисловости цілого Радянського Союзу. Це в першу чергу повільний, але здоровий розвиток, зріст продукції, і з другого боку — відсутність залежности між заробітньою платнею та продукційністю праці. В той час, як металопромисловість при 49 відс. довоєнної платні дає 72 відс. довоєнної продукції, харчова промисловість при 87 відс. довоєнної продукції одержує платню на 50 відс. вище за довоєнну. 
Промислові підприємства Київщини що до свого стану, розміру та продукційної спроможности поділено на 3 групи: до першої належать найкращі найбільші підприємства, націоналізовані та об'єднані в трести, друга група складається з підприємств дрібних, зданих в оренду, до третьої належать підприємства бездіяльні. 
Найбільше значіння має перша група підприємств, яка охоплює до 50 відс. всієї промисловости Київщини. Головними галузями виробництва цієї групи є: метальова, сукняна, поліграфична, харчова і хемична. 
Губком докладно розглянув сучасний стан Київської промисловости, й зараз намічено ті заходи, яких треба вжити, щоб дати їй можливість нормально розвиватися далі. 
В першу чергу дано конкретне завдання роспочати в нашій промисловости ту роботу, яка тепер широко провадиться в усій Союзній промисловости — це підвищення продукційности праці робітника. В цій роботі доведеться піти двома шляхами: в першу чергу зробити все можливе, щоб найкраще організувати виробництво. Тут доведеться переглянути організацію виробництва кожного окремого підприємства, сконцентрувати там, до це можливо, виробництво, провести максимальну нагрузку на підприємствах та ліквідувати ті підприємства, які непридатні до роботи і разом з тим лежать великим тягарем на бюджетові наших трестів. 
Другою частиною роботи буде піднесений трудової дисціпліни, боротьба з прогулами та иншими проявами недоцільного використання робочого часу робітниками. 
Підвищення продукційности праці мусить стати бойовим завданням всієї радянської суспільности, до нього треба притягти профспілки, виробничі конференції, пресу та всіх робітників державних підприємств. 
Спільні зусилля всіх цих організацій, безперечно, дадуть як найкращі наслідки, бо навіть при сучасному стані промисловости в цьому можна багато ще зробити, а повільне поліпшення організації виробництва може значно збільшити досягнення в цій справі. Поруч з організацією виробництва Губком звернув серйозну увагу на організацію ринку. Головне завдання — це пристосувати виробництво до потреб широкого ринку, що ще не всюди зроблено. Щоб виконати це завдання, треба спочатку вивчити потреби місцевого ринку, а потім проводити роботу реалізації виробництва через кооперативні та державні торговельні органи, відкинувши посередництво приватного капіталу. 
Це завдання торкається в першу чергу нашої метальової промисловости, яка при певній зміні напрямків виробництва матиме широкий ринок збуту на Київщині. Наші підприємства не в достатній ще мірі забезпечено робітниками вищої кваліфікації. Губком визнав за необхідне вжити заходів до збереження існуючих кваліфікованих сил на наших підприємствах, а для забезпечення кваліфікованими силами надалі доручено звернути увагу на найкращу постановку справи навчання в школах фабзавучу. 
Цими головними моментами в директивах Пленуму Губкому що до нашої промисловости визначено головні провідні шляхи дальшого її розвитку. Обов'язком кожного свідомого робітник — кожного на своєму місці — є ці директиви виконувати, бо відродження нашої промисловости — це одна з головних підвалин розвитку й зміцнення Союзу Робітниче-Селянських Республік. 
Через те більш уваги до промисловости в нашій щоденній роботі.