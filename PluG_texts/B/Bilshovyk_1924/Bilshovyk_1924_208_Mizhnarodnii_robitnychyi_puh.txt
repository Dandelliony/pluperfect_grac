Міжнародній робітничий рух
СТРАЙК МЕТАЛІСТІВ В АВСТРІІ.
ВІДЕНЬ, 11-ІХ. Конгрес австрійських металістів при участи 200 делегатів одностайно ухвалив резолюцію про оголошення страйку у віденській окрузі з цього ж дня. Страйк охоплює до 100 тисяч металістів. Як що страйк затягнеться, до страйків приєднається 100 тисяч робітників инших галузів промисловости, що звязані з металургією. Австрійська компартія виявляє енергійну діяльність. Рут Фішер, що приїхала до Відня, виступила на масових зборах з докладом про боротьбу металістів і завдання компартії.
БОРОТЬБА ЗА ВОСЬМИГОДИННИЙ РОБОЧИЙ ДЕНЬ В АВСТРІІ.
ВІДЕНЬ, 9-IX. Конфлікт поміж австрійськими робітниками-металістами та підприємцями загострюється і набірає характеру рішучої боротьби за восьмигодинний робочий день. Вимоги підприємців викликали велике обурення робітників. Страйкує понад 25000 металістів найбільших віденських підприємств. Під впливом робітників центральні комітети профспілок ухвалили оголосити загальний страйк всіх робітників і службовців Австрії. Компартія, Комсомол і ліва опозиція профспілки розвиває енергійну діяльність на користь негайного припинення роботи на всіх підприємствах. Делегація Виконкому Комінтерну від компартії Австрії опублікувала відвертого листа членів компартії, закликаючи як найскорше перебудувати партійні організації на основі фабрично-заводських осередків, перемогти фракційні непогодження в партії та „збільшовизувати” австрійську компартію. 
ВСЕСВІТНЄ ОБ'ЄДНАННЯ РОБІТНИКІВ ОСВІТИ.
ХАРКІВ, 10-IX. Голова Укрбюра Робосу т. Доленко, що повернувся з всесвітнього конгресу революційного вчительства, який відбувся в Брюселі, пише: „Головними справами, що їх обмірковувалось на конгресі, були — затвердження статуту всесвітнього об'єднання вчительства та вирішення справи про класове або надкласове виховання вчительства. Статут, що його запропонувала російська делегація, було ухвалено одноголосно. Організація, яка об'єднує вчительство, придбала назву „Всесвітнього обєднання робітників освіта". Ця організація поки що не приєдналася ні до Амстердаму, ні до Профінтерну. Конгрес висловився за потребу перш за все розпочати об'єднання всіх робітників освіти. За пропозицією Радянської делегації в справі виховання вчительства майже весь конгрес вирішив не ухвалювати жодної постанови, а роспочати попередньо дискусію по педагогічних журналах. Виконком конгресу обрано в складі 6 душ, з них два представники СРСР. Після конгресу відбулось засідання Виконкому, де було ухвалено вивчити матеріальне та правове становище вчительства, що перебуває в більшости країн у надто тяжких умовах, а також організувати секції всесвітнього об'єднання робітників освіти по тих країнах, де цих секцій ще нема.