Сільське господарство
ЗАСІВКАМПАНІЯ НА КИІВЩИНІ.
По всій Київщині закінчуються посіви озимих хлібів. Ще два — три дні гарної погоди й селяне обсіються. Залишиться досіяти невелику площу землі по цукрово-заводських господарствах. 
Рані й середні посіви дали досить гарні всходи. Погода ввесь час сприяє посівам і всходам. 
На півдні Київської округи, Білоцерківської та на півночі Шевченківщини появилась в масі озима совка, яка почала занадто шкодити посіви. Агроперсоналом на місцях ведеться з нею вперта боротьба.
В цю осінню посівну кампанію селяне помітно збільшили посіви пшениці. Так, в центральних округах Київщини селяне засіяли до 40 відс. пшениці, а в південних округах ця цифра ще більша. 
До копки буряків в дальніх від заводу селах уже приступлено. Буряки цього року дають більшу врожайність в порівнянні до минулого. Пробна вага врожаю цукрових буряків дає 70 берківців або 840 пудів на десятину. Оранка й підготовка до посіву буряків на 25 рік скрізь в розгарі.
ЗАБЕЗПЕЧЕННЯ СІЛЬСЬКОГО ГОСПОДАРСТВА РОБОЧОЮ ХУДОБОЮ.
Одною з головних перешкод що-до Розвитку нашого господарства є брак робочої худоби, з'окрема коней. Цілий ряд причин призвів до того, що по де-яких місцевостях Радянського Союзу кількість коней катастрофично зменшилася. 
Відомо вже, що наші заводи будують значну кількість тракторів. Крім того, вже закуплено та ще далі закуповується немалі партії тракторів за кордоном. Наші й куплені трактори разом дадуть значну кількість механичної сили і тим самим вже допоможуть нашому господарству. 
Але не всюди й не завжди може трактор замінити робочу худобу. Є багато моментів в житті наших господарств, особливо доки вони ще необєднані в колективи, коли необхідна якраз жива робоча сила, необхідна худоба. 
Тому то поруч з розвитком вживання тракторів наші державні органи намічають широкий програм для відновлення кінського господарства. 
Щоб задовольнити найгостріші потреби цілого Союзу в конях, потрібно протягом 4-х років купувати що річно по 230 тис. голів. З цієї кількости біля 160 тис. може закупити заможніша часть селянства за власні кошти, решта купуватиметься за державні кошти, при чому половину коштів буде асігновано через Наркомзем, а половину – з коштів Центрального Сільсько господарського банку. 
На це потрібно щорічно 5 міл. карб., а на 4 роки — 20 міл. карб., при чому половину цих коштів одержать господарства, що зовсім не мають коней і особливо родини червоноармійців. Кредити буде відпущено в формі позики на пільгових умовах. 
Крім закупки коней намічено щорічно відпускати по 500 тис. карб. З коштів Центрального Сельбанку кооперації на купівлю расових жеребців. 
Всього протягом 4-х років, за планом Наркомзему, намічено витратити на відновлення кінського господарства 43 міл. карб. План цей має бути погоджено з Наркомфіном.