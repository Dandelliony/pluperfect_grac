Транспорт і боротьба з неврожаєм.
Перед залізничним транспортом зараз стоїть велике й важливе завдання: негайно перекинути насіння в неврожайні місця, щоб своєчасно засіяти всю посівну площу, на якій панує зараз недорід, але який можливо виправити, а також, щоб кооперативні установи в неврожайних місцевостях, змогли своєчасно одержати й росподілити недостаючий хліб серед населення по цінах дешевших ніж у приватних крамарів. 
Отакі два завдання і має наша південно-західна залізниця. Всі робітники й службовці якої, повинні неустанно слідкувати, як іде ця кампанія через нас, допомагати цій негайній справі. 
Між иншим помічається, що чомусь завдяки букві наказу, вагони, які прибувають в Київ і повинні слідувати далі, на Київі І товаровому затримуються по 2-3 години. При цьому цікаво одмітити такі факти: вагон в Київі бракується сл. тяги, через те, що в ньому найдено невелику дирку, цей вагон викидається з потяга і перегружається в другий вагон; на другий день цей вагон бракується комерційною службою і вже простоявши 3 дні відправляється далі. Коли він прийде туди, де його чекають ріжні установи, зацікавлені в тому, щоб дійсно прийти на допомогу в боротьбі селянства з його випадковим ворогом недородом. 
Наведені вище факти кажуть за те, що як адміністрація Управління п. з. з., так і де-які робітники не усвідомили собі добре це, покладене на них робітничою класою завдання. Необхідно зараз звернути на це явище відповідну увагу, і вжити всіх заходів, щоб вагони для хліба й насіння подавались лише здорові, і щоб до бракування таких вагонів ставитись дуже обережно — бо затримувати ці вагони ні в якому разі неможна. Робітники повинні прикласти всіх зусиль і виконати свій обов'язок, а також пильно слідкувати, що і хто перешкоджає цій справі: негайної допомоги робітникам і селянам неврожайних місцевостей.