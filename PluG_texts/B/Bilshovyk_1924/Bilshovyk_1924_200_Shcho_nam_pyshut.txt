Що нам пишуть
З СЕЛА НА СЕЛО. ДЕ ЖИТО?
Селькор Підтягайло подає такі вістки. В селі Колонщині Макарівського району Київської округи голова і секретар Сельради почали збірати пожертви на памятник Шевченкові. Назбірали 10 пуд. жита й 24 пуд. картоплі, а з памятником „плохо" ніколи про нього й не згадують. Треба кому слід звернути на це увагу.
МІТЛОЮ ВИМЕСТИ.
Пише той у сількор, що в селі Колонщині був деякий час головою Комнезаму Семен Горбачук, який більше дбав про свою кишеню та про церкву. Під час землевлаштування він дістав найкращий наділ землі. На збори комнезаму не ходить: «плювать» каже менї на збори». 
Чи не час його мітлою вимести з організації?
МОЖЕ КОЛИ Й ПРОКИНЕМОСЬ, А ПОКИ ЩО СПИМО.
Як пише селькор Леленко в селі Олександрівська Слобода, Будаївського району селяне на сході вирішили збудувати школу. Влада дала для цього панський будинок., Дала й 3 десятині попівської землі. Але ось вже три роки минуло, а справа зі школою на місці. З деревом шкільним зробилось «чудо»: з великої купи — зробилася маленька. Земля пішла під картоплю — а залізо іржавіє. Хто винен, Райвиконкоме, пошукай!
ОСВІТА КУЛЬГАЄ.
Як подає селькор Свій, в селі Беркозівці на Шевченківщині хата-читальня існує в кепських умовах. 
Книжок до читання нема, газети не передплачуються через те, що коштів нема. Постійних членів хати-читальні 3 — 4.
Спільними силами було засіяно пів десятини буряків. Працював лікнеп. Зараз праця вщухла. Є в нас шефи: осередок КП(б)У Мартенівської цукроварні та Райосвіта але вони сплять і до нас їх волами не затягнеш.
БУДУЄМО НОВИЙ ПОБУТ.
Селькор Реп'ях пише, що на селах що-дня збільшується число безвірників. Ось приклад: нещо давно одружився без попа й церкви селянин с. Рословичи Хотівського району Дмитро Орел. Замісць церкви він вступив членом до хати-читальні і записався в політ-гурток та гурток „безвірників" і закликає селян зробити так саме.
"ЗРАЗКОВИЙ ДОКЛАДЧИК".
Приїхали до нас в с. Турбовку Корнинськего району на „Спаса" 19-го серпня ц. р. представники району, а разом з ними й агроном т. Левитський. На силі святкували день свята „Врожаю". 
Зібралося чимало селян на майдані, обрали президію, зачитали повістку дня, в якій першим питанням стояло „Недорід і боротьба з ним". 
Доклад агронома т. Левитського. 
Вийняв т. Левитський з кишені якусь книжечку і почав читати з неї про сільське господарство. 
Читав (присягай богу!) не більше як 5 хвилин. Селяне переглянулися поміж собою і почали сміятись.
 Бажано, коли Корнійський РВК посилає на села для агітації представників, то, щоб вони вміли підійти до селянства а не читали з книжки, як це зробив т. Левитський на сміх селянам.