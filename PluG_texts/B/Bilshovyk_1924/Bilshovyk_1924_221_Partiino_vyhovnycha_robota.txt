ПАРТІЙНО-ВИХОВНИЧА РОБОТА СЕРЕД ЛЄНІНСЬКОГО НАБОРУ В РАИОНІ СІЧНЕВОГО ПОВСТАННЯ.
Одним із найбільш актуальних завдань, які стоять зараз перед нашою партією, це політичне виховання тієї маси робітників від верстату, яка влилась в ряди партії після смерти тов. Леніна. Це питання стояло на порядку денному 13-ого з'їзду партії, який і накреслив цілу низку директив для цієї роботи. Виховати ленінський набор, втягнути його в роботу нашого державного й партійного апарату, в управління нашим народнім господарством, це значить не тільки зміцнити ряди нашої партії свідомим пролетарським елементом, це буде великим доказом всесвітній буржуазії нашої як політичної так і економичної сили. 
Очевидно, що Радпартшколи, які є властивими партійними виховничими органами, при своїй сучасній кількосте не могли взяти на себе виконання всього того величезного завдання, яке стоїть перед партією в зв'язку з ленінським набором. Через те й робота Радпартшкіл в наступному шкільному році мусить бути поставлена так, щоб вони виховували партійних робітників вищої кваліфікації, а виховання всієї останньої маси ленінського набору візьмуть на себе вже так звані „вечірні політшколи", яких згідно з постановою партз'їзду, прийдеться організувати всюди як по містах, так почасти й по селах. 
Сітка зазначених вечірніх політшкіл мусить бути така, щоб вони охоплювали не тільки рядових членів партії, яким ще необхідна політпідготовка, та ленінський набор, але щоб вони втягли й передову частину класово свідомого безпартійного робітництва. 
Основне завдання вечірніх політшкіл полягає в тому, щоб вони на основі того теоретичного знання, яке вони дадуть робітникові, навчили його по марксівськи орієнтуватись в нашій сучасній життєвій обстановці. Вечірні школи мусять виховати резерв, з якого Радпартшколи будуть вербувати своїх курсантів для дальнішого їх виховання на більш кваліфікованих партійних робітників. 
Крім політичної підготовки вечірні політшколи дадуть робітникові ще й деяку загальну освіту, переважно по природознавству, щоб він був здатний вести протирелігійну пропаганду між робітничими масами.
Агітпроп Ц. К. Р. К. П. і Головполітосвіта склали програм для нормальних міських вечірніх шкіл політграмот, згідно якому курс розраховано ва 6 місяців або 130 годин, з яких 68 годин призначено виключно курсові політграмоти, а решту природознавству і науці читання й писання. 
Програм курсу політграмоти обіймає основні теоретичні принціпи марксізму й ленінізму історичного, економичного й філозофичного характеру, які вона тісно ув'язує з нашою сучасною радянською економикою і з внутрішньою та зовнішньою політикою Радвлади. Значне місце в програму займають історія нашої партії й Комінтерну, організаційні принціпи більшовизму, практика революційного будівництва та радянська конституція. Програм Ц. К.-у обіймає зазначені питання таким порядком, що пройдений після неї курс цілковито поставить ленінця в курс нашої сучасности. 
Райпарком Січневого Повстання, керуючись директивами партз'їзду про політичне виховання ленінського набору і базуючись на за; н леном у програмі Ц. К у і Головполітосвіти, зорганізував у свойому районі 60 вечірніх політшкіл, з яких кожна об'єднує ЗО слухачів. На керовників шкіл підібрано кращих робітників району, які й будуть вести навчання політграмоти. Робота в деяких школах уже почалась і викликала серед нових партійців велике прагнення до політичного знання. 
Щоб як найлучше повести роботу по вечірніх політшколах, Райпарком влаштовуватиме кожних два тижні зібрання керовників, на яких їм читатимуться інструктивні доповіді про ведення виховничої роботи в школах. 
Одну таку інструктивну доповідь тов. Миколенка заслухано вже 23 ц. м., в якій доповідчик яскраво з'ясував мету й завдання політики і, що найважніше, яким методом треба в них проходити призначений Ц. К-ом програм курсу, щоб ті завдання виконати. Кожний керовник одержав з доповіді всі необхідні інструкції, і можна з певністю сказати, що коли керовники будуть частіше чути такі інструктивні доповіли. то вони виконають наложене на них завдання на всі сто відсотків.
Всі другі райони Київа! Слідом за нами! Ліквідуймо нашу політнеписьменність.