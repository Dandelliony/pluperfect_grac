За єдиний фронт професійного руху
КОНФЕРЕНЦІЯ БЕРЛІНСЬКОІ ОРГАНІЗАЦІІ КОМПАРТІІ.
БЕРЛІН, 21-ІХ. Цими днями з Берліні відбулась конференція активних робітників берлінської організації компартії. З доповіддю виступила Рут Фішер, представник французької компартії Семар і англійської — Політт. 
Семар у своїй промові підкреслив, що гасла 4 конгресу Комінтерну про відновлення єдности профруху в міжнародньому й національному масштаб — є найактуальніше політичне завдання. 
„Не Москва проти єдности, — сказав Семар, — а Амстердам. Прихильники Шумахера (проводиря опозиції КПН в справі профспілок, що його цими днями виключено з партії), неправильно поставили справу: мова мовиться не про те, що Москва повинна асимілюватися в Амстердамі чи навпаки, а про скликання міжнародньої конференції профспілок, щоб відновити єдність профруху". 
Далі Семар указав на швидкий темп реорганізації Французької компартії, й підкреслив, що потрібний ще тісніший контакт між французькою й німецькою компартією. 
Тов. Рут Фішер у своїй доповіді вказала на нове загострення імперіялістичних суперечностей у Китаї, Марокко й Судані. 
„Пацифістський „Форвертс”, — каже Рут Фішер, що-дня обороняє збройні напади білогвардійських банд у Грузії, які утримує Еріо й Макдональд. Імперіалісти готують проти СРСР нову інтервенцію. Тому найважливіше завдання компартії — відновити єдність міжнароднього профруху. У Німеччині цеї зими пролетаріат муситиме провадити важкі економичні бої, переводячи лондонську угоду. Буржуазія готується до бою". 
Після докладної доповіді Політта про Тульський конгрес, конференція ухвалила резолюцію, в якій підкреслює, що під маскою пацифізму проти СРСР готується нову імперіялістичну інтервенцію, що німецький пролетаріат через лондонську угоду став іграшкою в руках міжнародньої буржуазії, і що єдиний спосіб для німецького пролетаріату, щоб урятуватися від небезпеки поневолення, — це перейти в наступ проти буржуазії за керовництвом досвідченої й боєздатної компартії.
Далі резолюція ухвалює боротьбу ЦК партії проти опортуністичних збочень і зокрема виключення з партії Шумахера й прихильників.
УНІТАРНА КОНФЕДЕРАЦІЯ БОРЕТЬСЯ ЗА ЄДНІСТЬ САБОТАЖ АНАРХІСТІВ.
ПАРИЖ, 20-ІХ. Об'єднаний національний конгрес Унітарної Конфедерації Праці (лівої), шо засідає тепер у Парижі, учора обмірковував справи єдности профруху. 
Один з проводирів Унітарної Конфедерації Праці Монмуссо, виступивши з довгою промовою, заявив: „Програм Унітарної Конфедерації Праці в справі єдности профруху полягає в тому, щоб скликати мішані національні й міжнародні конгреси з представників профспілок усіх напрямків та здійснити єдність профруху в національному й міжнародному масштабі. 
Монмуссо протестував проти автономістських змагань де яких профспілок, що призводять до нового росколу профспілчанського руху й утворення нового Інтернаціоналу профспілок. 
Представники профспілки будівельників, що під впливом анархосиндикалістів Монье й Жув, від імени меншости профспілок виступили проти Монмуссо й пропонували почати здійснювати єдність фронту тільки знизу. 
Після відповіді Монмуссо, комітет 96 голосами проти 7, ухвалив резолюцію, що пропонує утворити мішані комісії всіх категорій, які мусять досягнути того, щоб було скликано об'єднаний конгрес усіх французьких профспілок ріжних напрямків з метою відновити єдність профруху. 
Резолюція підтверджує також намір здійснити єдність фронту й єдність діяльности проти плану Дауеса, проти загрози нової війни, за 8-годянний день і за поліпшення умов життя трудящих усіх країн. Комітет постановив послати делегацію до національного комітету реформістської Конфедерації Праці, який одночасно засідає, з пропозицією зараз же утворити мішану комісію з делегатів обох конфедерацій праці, щоб обміркувати справу відновлення єдности. Реформісти обіцяли сьогодні дати відповідь.