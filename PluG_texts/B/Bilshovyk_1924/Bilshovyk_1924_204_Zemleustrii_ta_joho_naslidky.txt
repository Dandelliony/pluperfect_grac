ЗЕМЛЕУСТРІЙ ТА ЙОГО НАСЛІДКИ.
Землеустрій та єдиний с.-г. податок.
(По Городинському району). На шляху до поліпшення сільгосподарства мається три головних перешкоди. Поперше: це дальноземелля, друге, це „трьохпілка", по третє розкиданість селянських часток. Це основні перешкоди, а дрібних то й не перелічити. Що робити, як бути далі? 
Дякуючи революції справа землеустрою повернулася лицем до нас. 
Приїхав землемір т. Нікіфоров і каже: 
Давайте, я вам переведу землевлаштування. Знесли йому селяне по 10 х. жита з десятини та по 13 х. пшениці, а він потягав шляхом свою цепь та й поїхав. 
Минув 1923 р. 
Кинулись селяне, а його — Нікіфорова немає, і хліба немає, і роботи немає. Приїхав другий т. Кас'янов. Знову знесли по пудові жита в десятини, дали ще й по 20 коп. — поставили нам по шляхах кілочки мабуть, щоб було за віщо возом зачепиться. Кажуть нам, що ми всіх грошей не виплатили — треба, щоб вам банок позичив грошей... Згода. Позичили. Довлаштувалася наша громада до того, що на днях до архиву ВВК попаде канцелярія землеуповаженого Дирдянського району для „хранения“, а земля буде, як була. Оце буде ще й четверта перешкода... Що робити?
ЄДИНИЙ СІЛЬСЬКО-ГОСПОДАРЧИЙ ПОДАТОК ВИКОНАЄМО СВОЄЧАСНО.
28 серпня в с. Стовп'ячи, Переяславського району приїхав Голова Р.В.К. т. Гайдамака з лікарем та секретарем, щоб оглянути своїм оком все те, що діється на селі. Це перший раз він у нас. Головна мета його огляду, як видно була школа, щоб упевнитися, чи дійсно школа є культурним осередком села, а потім обслідував і сельраду. Люде тим часом зібрались на сход, почути слово Голови. 
Перше питання єдиний сільськогосподарчий податок. Доклад робить т. Гайдамака, з'ясовуючи всі труднощі, як стоять перед селянами, але селяне заявили: Ми сами знаємо, що податок тяжкий в зв'язку з недородом, але його викопати можна без великого ущербу для своїх господарств і ми його виконаємо своєчасно! Друге питання ремонт школи, запис дітей до школи і початок навчання і тут селяне заявили, що школа до 1-го вересня буде відремонтована. На другий день школа і сельрада дісно були вже вибілені. Треба зазначити що село Стовп’ячи одно з найбідніших сіл на Переяславщині. У нього і то піщаної (другої немає) землі дуже і дуже мало, більш болота. 
Коли ж так, то другим селам, теж гадаю, що легче виконати податок своєчасно. 
Не одставайте від Стовп'ячів!