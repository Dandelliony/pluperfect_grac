Закордонне життя
ФРАНЦІЯ — НАИБІЛЬШИИ ДОВЖНИК НА СВІТІ.
Економична та фінансова «Ілюстрасіон» наводить цікаві підрахунки наслідків лондонської міжнародньої конференції. Згідно цих підрахунків Франція стає найбільшим довжником у світі, тоб-то капіталістичною країною, котра найбільше всіх инших напозичала грошей. 
Сполучені Держави Північної Америки мають дістати з Франції 4 міліярди доларів боргу, Англія-500 мілійон. фунт, стерлінгів. В переводі цих боргів на французьку валюту вони разом складають 40 мільярдів золотих франків, які Франція може погасити щорічними внесками по -3 міліярди золотих франків кожний. 
Німеччина по плану Дауеса повинна виплатити на репарації 75 мілярдів золотих марок по 2 з пол. міліярди на рік, або З міліярди золотих франків що року. З цієї суми Франція має право тільки на 52 відс. репараційних внесків Німеччини. 
По плану Дауеса Франція в дійсности одержить від Німеччини тільки половину того, що вона має платити за свої власні військові борги. 
Що до Америки Франція в значно гірших умовах, ніж Англія. Остання може покрити свої борги Америці, беручи потрібні кошти з внесків Німеччини, Франція позбавлена можливости зробити щось подібне, бо їй винна тільки Німеччина. Англії ж винні і Франція і Німеччина. Навіть коли би Англія зріклася одержувати внески Німеччини, вона могла би покрити свій борг Америці боргом Франції.
Лондонська конференція і план Дауеса, таким чином, ставлять Францію в цілковиту фінансову залежність від Англії та Америки. Краще становище Англії виявляється в тому, що вона об'єднала всі свої військові борги в один загальний борг (консолідувала свій борг Америці), котрий по угоді вона буде виплачувати майже 100 років. Америка ще до цього часу не згодилася консолідувати французькі борги і тому Франція поки що зобовязана їх заплатити за коротший строк.
РУМУНІЯ ЗБІРАЄТЬСЯ ВТРУЧАТИСЯ В СПРАВИ БОЛГАРІІ.
Вздовж болгарського кордону замітно рух румунського війська. В Чернаводі збудовано ангар для військових аеропланів. Чорноморська флота з'явилася в Констанці. Уряд Румунії не ховав того, що на випадок революції в Болгарії порт Варна буде зараз же окуповано. 
Для організації виступу Румунії проти Болгарії англійський адмірал Біті виїхав до Румунії.
СОЦІЯЛ-ДЕМОКРАТИ ПРОТИ НАЦІОНАЛІЗАЦІІ.
Поліцмейстер міста Бреслау, соціял - демократ, заборонив орган комуністів Горішнього Шлезьку на дванадцять день за те що в ньому було надруковано проект націоналізації, вироблений фракцією комуністів рейхстагу. 
Треба зазначити, що в Горішньому Шлезку незабаром мають відбутися вибори. Соціяль-демократи, очевидно, бояться впливу комуністів.