Закордонне життя.
ВУЗОЛ СУПЕРЕЧОК НА БАЛКАНАХ.
Що-року 2-го серпня македонські революціонери, котрі найшли притулок в Софії, столиці Болгарії, святкують річницю великого македонського повстання 1903 року. Стислими рядами вони йдуть на софійське кладовище, де вожді македонського руху в промовах згадують тих, до чиїх могил відбувається жалібний похід. 
В цім році цей похід мав надзвичайні розміри. На чолі з величезним прапором, на котрому намальовано було карту Македонії з написом „Македонія македонцям” величезний похід озброєних мущин та жінок, одягнених в національні костюми з білими сорочками та червоними вишивками пройшов по вулицях болгарської столиці при урочистій мовчанці. 
Досить було глянути на карту, щоб зрозуміти те безладдя, котре викликав на Балканах Нельїйський мир, між Болгарією та союзниками. Південна Славія, Албанія, Болгарія, Греція, так би мовити всосали в себе Македонію. Щоб відбудувати свою країну, македонці мусять роспочати війну з чотирма державами. І коли взяти на увагу, що за тими чотирма державами грою рівноваги сховане суперництво великих європейських деркав, стане ясно, що значить роспочати цю війну. 
Більша частина македонських емігрантів, що найшли притулок в Болгарії, прийшли з Південної Славії, або з Греції. Вони багато росказують про долю македонської людности, котру вони покинули, і котра, насильно поділена ганебним мирним договором, бореться з чужоземним ярмом. Серед тих емігрантів багато таких, котрих після позбавлення землі було без винагородження вислано з рідного краю. Були і такі випадки, коли під час спроваджування на кордон сторожа убивала висланців. Так недавно було вбито грецькими солдатами 19 болгарських селян, котрі жили на території уступленій Греції Болгарією. До емігрантів належать також болгари, що втікли з Добруджі, загарбаної Румунією, і у котрих румунська влада одняла право володіти землею. 
Відомо, що македонські самостійники один час сподівалися на допомогу Цанкова: вони допомогли йому зробити переворот і захопити владу у Болгарії. Тепер вони зрозуміли, що Цанков їх обманував і тому рішуче одвернулися від нього та зближуються з селянською партією й комуністами. 
Недавно македонці оголосили у Відні маніфест, котрий викликав страшенний галас в болгарській цанковській пресі. 
В цім маніфесті македонці кидають Цанкову обвинувачення в зраді македонській справі. Зрада виявилася в тому, що Південній Славії було дано вільний доступ до Егейського моря через Салоники, проголошені вільною зоною, а також в тому, що Болгарія намагається здобути порт Кавалу, котру македонці вважають македонським. Вони закінчують маніфест закликом до пригнічених національних меншостей Балканів та сусідніх держав об'єднуватись для спільної боротьби. 
Ліга Націй, занепокоєна загальним незадоволенням на Балканах, призначала спеціальну комісію, котра має вирішити суперечки між Грецією та Болгарією. Крім того, Давидович, прем'єр міністр Південної Славії заявив про свій намір розвязати македонську справу „по дружньому”. Але ні Давидович, ні Ліга Націй не могтимуть поправити безладдя заподіяного Нельіським миром. Слово наложить Александрову, лідерові македонців, вождям трансільванського та буковинського руху, а також трудящим Бесарабії та Добруджі. Організаціям та міністрам, що служать капіталістам, не вдасться примусити замовчати пригнічених трудящих Балкан. Вузол суперечок на Балканах не розвяжуть імперіалісти, його розрубає соціальна революція.
ПОСТУПОВЕ ЗУБОЖІННІ МАС СПОПУЧЕНИХ ДЕРЖАВ.
Недавно оголошені відомости департаменту статистики про прибутки громадян Сполучених Держав за 1932 рік, дають яскравий малюнок економичного стану широких мас Америки. 1922 рік — виявляється дав у 3 рази більше ніж у 1931 році „багато-міліонерів" тоб-то осіб, чиї заробітки перевищують міліон долярів на рік. 
Американські капіталісти заробили за 1922 рік на два тріліони долярів більше ніж у 1921 році.
Дані Департаменту статистики також показують, що кількість платників податків зменшується, але за те значно збільшуються прибутки цих платників. Усього 6 міліонів осіб внесли податки. Що торкається останніх 37 міліонів мешканців, то їх заробіток значно нижче 2400 доларів на рік, сума котра вважається прожиточним мінімумом на рік. 
Вся ця величезна армія працюючих, яка складає 5/3 населення Сполуч. Держав, отже, у важких економичних умовах. 
„Вільна” Америка — країна Рокфелерів з лише країною для Рокфелерів.