Червоний суд.
Рокитянські судді
(Від нашого спеціального кореспондента). 
(6-й день) 
Свідок Горбачова, селянка с. Острова, росказує суду про те, як Ракитянський куркуль Уманець мошенством взяв у неї кабана за 170 пудів хліба і не росплатився з нею. 
-	Я подала заяву про це до Ракитянського суду, принесла Пригарі, коли він приїхав до Кондратюка в Острів, дві пляшки самогону, але справа моя так і не була розглянута. 
Після Горбачової допитують свідка Уманця 72 років - типичний куркуль. За заявою прокурора суд виносить постанову про притягання Уманця до карної відповідальности за мошенство і бере його під варту. 
Справа Конаржевського. 
Йому треба було строчно встановити вік дітей і він звернувся до Ланди з проханням подати до Нарсуду відповідну заяву. Ланда потребував від нього червінець, щоб справа розглядалась позачергово і дійсно заява надійшла до суду 3-го квітня 1924 року і того ж дня її було розглянуто. Ланда одержав червінець. 
Як каже свідок Ізносков,- Пригара сказав йому, розглядаючи його справу, що вона ясна і що ніяких свідків ні з того ні з иншого боку непотрібо і що справа ця вирішатиметься рівно п’ять хвилин. 
-	Візьміть годинник і подивіться, що я більше п’яти хвилин справу не вирішатиму. 
Свід. Ізносков далі стверджує кілька неправильних вчинків Пригари під час розгляду його справи. Свід. Вішневецький, брат Мойсея Лощенкова, власник складу лісних матеріалів в Ракитному. 
Під час перехрестного допиту-його і Моцара виявляється, що він пропонував Моцарю п’ять пудів цукру за те, щоб вирішити справу на користь брата його і каже, що він давав без грошей Моцарю і Пригарі дошки з свого складу і дав Моцарю п’ять карб., щоб справу було розглянено без черги. 
За заявою прокурора суд ухвалює постанову про притягнення Вішневецького до карної відповідальности за те, що давав хабарі і його беруть під варту. 
Свід. Михайлюк показує, як він вносив гроші за церковні лишки. В камері було, як на ярмаркові — росказує він. Я торгувався з Ландою, але Моцар не збавляв, і казав, що як що Ланда зменшить то нотаріяльну сделку він перекреслить червоним оливцем. 
Перед судам проходили десятки свідків і всі вони підкреслювали дані акту обвинувачення. 
Яжук, Поля Розенберг і Елізавета Земська, яка, за її свідченням, на попередньому слідстві, дала Пригарі хабар натурою в кімнаті нарад, не розшукані, а тему на судовому слідстві і не можна було докладно постановити це. 
На шостий день процесу пізно, вночі, голова суду, оголосив, що судове слідства закінчено.
Справа Єреська.
Судова хроніка.
Сьогодні, 6 вересня, у клубі Леміївського райпаркому трудсесія слухатиме справу ковбасника Єреська, що його обвинувачується в визискові робітників, через що один робітник збожеволів. Справу розглядатиметься кілька днів 
Господарча справа.
На сьогодні в Губсуді призначено до розгляду велику «господарчу» сираву службовця махорочного тресту Фріда й подрядчика, що їх обвинувачується за ст. 116 (службовий підман) за 2 ч. 114ст. (одержання хабаря) й за 1 ч 130 ст. КК. (умисне не виконання договору).