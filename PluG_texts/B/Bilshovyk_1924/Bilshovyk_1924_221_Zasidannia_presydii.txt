ЗАСІДАННЯ ПРЕЗИДІЇ ГУБВИКОНКОМУ.
ОБЛІК МАЙНА ДЕРЖУСТАНОВ.
З метою складання балансу місцевого господарства, який повинен виявити динамику місцевого господарства й послужити базою для складання реального бюджету, Наркомфіном покладено на Губфінвідділ обов'язок перевести облік майна всіх установ, що знаходяться на місцевому бюджеті. Губфінвідділ пропонує вжити низку заходів, щоб закінчити всю роботу до 1-го березня 25 року з тим, щоб по округам цю роботу було закінчено до 1 лютого 25 року, а по районах до 1 грудня 24 року. 
Президія Губвиконкому на останньому свойому засіданні ухвалила вважати необхідним переведення обов'язкового та тонкого обліку всього майна, що належить районним, окружним та губернським установам, які знаходяться на місцевому бюджеті. Переведення цієї справи покладено на Губфінвідділ. 
Для керовництва та догляду за переведенням інвентаризації виділити Губернську комісію під головуванням представника Губфінвідділу в складі представивши від Губплану та Губмісцьгоспу. Окрвиконкоми утворюють аналогичні окружні комісії: Губфінвідділові запропоновано розробити відповідну інструкцію для практичного переведення справи інвентарізації в життя.
ЗАХОДИ ДО СТЯГНЕННЯ ПОДАТКІВ.
В звязку з тим, що за деякими установами лічиться недобір по ріжних податках і зборах на останньому засіданні президії Губвиконкому запропоновано всім недоборщикам внести свій недобір по всіх податках на протязі 5-ти день, починаючи з 27-го вересни. 
В разі не виконання цього роспорядження, Губфінвідділові надається право на підставі існуючих законоположень вживати репресивних заходів що до недобірщиків.
ПЕРЕДАЧА РИБНОГО УПРАВЛІННЯ — ГУБЗЕМУПРАВЛІННЮ.
При організації відділу Місцевого господарства Губвиконкомом було ухвалено передати йому Управління Рибної промисловости. Між тим постановою ВУЦВК Управління рибним господарством було передано Наркомзему та його місцевим органам. В клопотанні, що було порушено Губвиконкомом про одміну постанови ВУЦВК відмовлено. В звязку з цим у зміну попередніх постанов, Президія Губвиконкому постановила: Управління Рибної промисловости виділити з відділу Місцевого господарства й передати його Губземуправлінню.