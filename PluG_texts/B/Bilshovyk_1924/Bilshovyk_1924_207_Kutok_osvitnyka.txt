Куток освітника
Політграмота по виставці Соцвиху.
Шкільна виставка взагалі — одна з форм учоту праці, самоучоту, метод шкільної конкретизації всіх досягнень і помилок в практиці марксівської педагогики. Виставка є засіб широкого ознайомлення громади з творчою, ідейною, буденною працею трудшколи. Яскраво виявилося що педагогична думка зараз б'ється над переведенням у життя комплексного і акордного методів, Дальтонського плану, дит. руху. Одна з найцікавіших сторін шкільної виставки — політграмота. 
Виставка показала велику працю керовників і дітей, але все ж таки треба зауважити основну хибу майже по всіх школах — відсутність певного плану й системи. Це залежало від частої зміни політграмотчиків перевантаження їх працею, а через це пропуски лекцій; часто великий програм в перемішку з календарними споминами — всі ці причини перешкоджали рівномірному плану праці. 
Все ж таки є багато гарних комплексів, наприклад, „Зміна влад на Україні”, де чорна дошка відводиться для Скоропадського, Петлюри, Махна, Врангеля, Денікина та їхніх прибічників, а на червоній портрети вождів міжнароднього революційного руху з нашими учасниками ІІІ Комінтерну. 
Тут же фото-знімки й фотомонтажи місцевостей, де з 17 року відбувалися революційні події. Гроші випуску всіх влад, відозви, декрети радянської влади та її ворогів, плакати, спомини самовидців, переворотів, єврейських погромів, сценки „подвигів” білих, жовтоблакитних, чорних — весь матеріял складає коштовну колекцію. 
„Куток безвірника" одно з найважливіших місць відділу політграмоти. 
Зміст: виникнення релігії, причини його. Релігія дикунів, фетиші, амулети табу і инші; історія розвитку релігії, многобожство, єдинобожство відповідно формам державного життя. Порівняння ріжних релігій, ріжниця й спільні риси їх. Антирелігійна пропаганда. Комсомольській Великдень, Різдво і инші свята. 
Зміст виявився 1) в стінгазетах, де поважні історичні доповіді чергуються з гумористичними розвідками й віршами молодих безвірників, 2) в антирелігійних альбомах з карікатурами на попів, переписаними віршами й творами Остапа Вишні, Дем'яна Бідного, С. Городецького і инші, 3) фотографіях „вскритія мощей, 4) діаграмах багацтв церкви, наслідків збору церковних багацтв на користь голодуючих, 5) картинах впливу церкви й капіталу на працюючих з „чудесами” відновлень, лікування і т. д. 
Програми лєнінських „свят" збірники антирелігійних пісень поповнюють досить багату виставку. 
„Ленінський куток" — ця тема розроблена акордним груповим методом по Дальтонському планові. Треба зауважити, що цю тему діти проробили під керовництвом учителів політграмоти, російської та української мови, математики, географії, історії, співів, ручної праці і др. 
Тепла увага і любов дітей до Ілліча відбилися в журналах на обох мовах, де твори дітей нічим не гірші від тих, що друкуються в газетах і журналах. 
Прочитано сила матеріалу про життя і діяльність Ілліча. Виставлено ряд доповідей по книжках і статтях т.т. Зінов'єва, Ярославського, Луначарського, Троцького та инших співробітників т. Леніна. 
Діти завчили кращі вірші, присвячені Лєнінові: Безименського, Малковського, Йогансена, Поліщука Донченка. 
Під керуванням математика, географа — графично показано ряд місцевостей, де жив В. І. Ленін, складені діаграми інтенсівности літературної й політичної діяльности Ілліча. 
Багацько праці пішло на портрети, фото-монтажи, ілюстрації діяльности В. І. в світовому масштабі Програми ранків і вечірок, присвячених памяти В. І. 
Діти виявили велику ініціативу, запопадливість, працездатність. Діти розбилися на групи по своїх здібностях — були літератори, співаки, художники, математики, артисти. Всяка група виконувала своє завдання тільки при допомозі вчителя. Кожна дитина почувала себе потрібною частиною колективної праці. Ледачих і апатичних учнів на цей раз не було.
Сільсько-господарська школа і матеріальна база.
В статті „Треба подумати й подбати" (Більшовик ч. 188) т. І. Прихоженко говорить між иншим, що с.-г. школи не забезпечені відповідним живим і мертвим с.-г. реманентом. 
Правда с.-г. школи з 150 десятинами землі і 2 — 4 кіньми, без всякого иншого скота, це у нас звичайне явище. Та мені бажано звернути увагу на другу не менш шкідливу анормальність в забезпеченні с.-г. шкіл. 
В роках 1920 — 1 і почасти 2 багато с.- г. шкіл, головно вищих, щоб забезпечити своє існування, ріжними легальними й не зовсім легальними способами захопили в своє користування безліч землі та ріжні підприємства. 
І зараз ми бачимо, що с.-г. Технікум чи Інститут мав біля 1000 дес. землі, кілька сот десят. лісу, млини, чи другі зовсім не с.-г. підприємства. Мета у них була добра, забезпечити своє існування на той час, коли для школи держава не мала коштів. Але зараз инші часи. Правда допомога держави школі ще не зовсім повна, але ми вийшли вже на певний шлях. 
Тим часом анормальність господарської бази не тільки не зменшується але є стремління ще збільшити її. 
Такий стан треба з двох причин уважати хворобливим. По-перше вся увага адміністрації школи звернена головно на господарські справи. Навчальна частина являється тільки додатком до господарства. Поруч з цим іде надмірне роздуття адміністративного апарату, утворюються бухгалтерії з десятком людей, наче в казначействі, і цей апарат з'їдав всі прибутки, так що навчальній частині з цього, як то кажуть: „Ні впрів, ні змерз". 
Мені доводилося бути на засіданні такої освітньої установи з млинами, лісами і т. и., де зав. навчальною частиною, доходячи майже до сварки, боровся за те, щоб було відпущено 10 червінців на триместер для потреб навчальної частини. А ця установа в місяць дістає від держави біля 400 одиниць на оплату адміністрат. і пед. персоналу. Яка ж тоді користь для школи, як такої, в цих всіх земель і підприємств? 
По-друге: школи не в силі обхопити і як слід використати свою базу. Для обробки 800 — 1000 дес. землі треба великих ресурсів на закупку живого і мертвого реманенту і для наймання робочої сили, цього школи не мають. Приходиться більшість землі здавати селянам в оренду, звичайно з половини. Це бесперечно є ескплоатація, і тому населення почуває і жаль і ненависть до школи уважаючи її поміщиком. Популярність школи через це терпить. 
Орендарі обробляють землю недбайливо, засмічують, виснажують так що в майбутньому школі тяжко буде провести нормальний плодозмін та й ця частина землі, яку обробляє сама школа, зовсім не відповідає свойому призначенню. Замісць того, щоб бути зразком господарства, вона служить навпаки зразком того, як не слід обробляти землю. 
Брак ресурсів для обробки великої площі землі примушує школу робити все на швидку руку аби щось було зроблено. Це лихо зазнають на собі учні чи студенти, які зводяться до ролі батраків, працюють без відповідних пояснень, або заняті такими роботами, які зовсім не вяжуться з їхньою спеціальною наукою. 
Тому не дивно, що такі учні, як вийдуть зі школи, не вміють нарегулювати сівалки. А мета с.-г. школи не в тому, щоб її учні впрівали за будь-якою роботою, але щоб вони винесли з неї як набільше с.-г. знання. 
Через це все така школа і серед учнів і серед населення тратить повагу, і всі витрачені кошти не досягають своєї мети.
ВГОРІ й ВНИЗУ.
Як відомо, не зразу вчительство зрозуміло «такі події Жовтня: того з початку воно було не тільки — так би мовучи — пасивним чинником соціальної революції, але навіть і дало Тютюнників, Чучупак, Дерещуків... 
Але це було й минуло. Як найбільш свідома й розвинута частина громадянства, учительство скоро розібралось в подіях і стало активною, необхідною силою по утворенню нової держави, нового життя. 
Це тепер визнало всіма керовниками нашого Союзу. Т.т. Петровський, Калінін, Зінов'єв, Крупська та і 13 з’їзд в цілому визнали, що учитель — вже не наймит, а творець держави, визнали як велике значіння вчительської праці, так і необхідність поліпшення економичного становища учителя. 
Це — зверху. 
А внизу? Внизу й до останнього часу ми нерідко бачимо в відношенні до вчительства політику якогось недовірра, якоїсь-то недоброзичливости. 
Приклад. Комісією по перегляду складу вчительства Лисянського району значна кількість вчительства перекинута з одного села в друге, нерідко з одного кінця району в друге. На загальних зборах вчительства 30 серпня виявилось, що це зроблено в багатьох випадках безпідставно, в инших — помилково, з порушенням як прав та інтересів шкільних робітників, так і 37 ст. Код. про працю. Збори рішуче протестували проти цього, винесли постанову, щоб справа була переглянута наново, докладно й уважно, але факт зостається фактом. 
Кому, на що потрібні подібні загальні переміщення? З педагогичного боку вони не доцільні, з економичного — шкідливі, з професійного — протизаконні. Ще в окремих випадках переміщення вчителя може бути необхідним, але майже загальні пересовування шкільних робітників ніяк не можуть бути виправдані. 
І в ріжних фельєтонах (напр. О. Вишні), і в карикатурах (див., напр., Безвірн., ч. 6) сучасний учитель малюється голодним, обідраним робітником, перевантаженим поверх голови працею й ріжними обов’язками, вна якого не накладав роботи, якого не лає, не критикує тільки той, хто не хоче. Це так. 
Але, з др. боку, визнаючи, велику політгромадську вагу вчительської праці, чи не пора, особливо рівняючись по 13 з'їзду, поставити учителя в більш певні юридичні норми, дати йому змогу робить діло й для діла, служить, а не прислуговуватись бо, по законах педагогіки, пригнічена людина може й виховати тільки пригнічене покоління, а бадьорих, задоволених, активних людей виховує тільки такий же вчитель.