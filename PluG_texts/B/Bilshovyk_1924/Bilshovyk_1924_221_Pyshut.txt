ЩО НАМ ПИШУТЬ.
В газеті «Більшовик» від 7-го вересня б. р. під ч. 203 (1101) надруковано дописа: «Земелька, стовпи і дріт» (с Троцьке на Білоцерківщині). (Майже казка), в якому викладено факти, що торкаються до Білоцерківської телефонної сітки. 
З приводу де-яких питань прошу не відмовити й надрукувати слідуюче:
1. Управління Південно - Західньої Округи Звязку ніякого вивласнення земельних участків у Білоцерківській окрузі на користь телефонної сітки не провадило й нікого з підлеглих йому органів у цьому відношенні не уповноважувало. 
2. Про факти користування де-якими службовцями звязку землею під видові приналежности останньої телефонному господарству Управлінню Округи нічого не було відомо. 
3. Користування штампом і печаткою «НКПІТ» (про що згадується в дописі) по приватнім питанням представниками звязку, в даному разі Завтефом Казанським, Управління Округи Звязку рахує явищем недопустимим і рахує необхідним для ясности обставин діла додати: що експлоатація Білоцерківського телефонного звязку фактично перейшла з 1-го липня б. р. до Київського Губвиконкому, при чому за Управлінням Округи Звязку залишилося лише право інспекторського догляду. 
А тому, в частині викладених фактів, яка торкається до Округи Звязку, остання вживає самих рішучих заходів, аби вияснити обставини, при яких допускалося перевищення влади з боку Завідуючого Сіткою, а також використування скарбового майна не по прямому призначенню.
Начальник Південно - Західньої Округи Звязку Ігнатів.