Велика повідь у Ленінграді.
ЗАКЛИК ВЦРПС ДОПОМОГТИ ЛЕНІНГРАДОВІ.
МОСКВА, 25-IX. ВЦРПС у закликові до всіх організацій говорить: Велика частина ленінградських робітників дуже постраждала від повіді, позбувшись усього майна. Наближається зима; ленінградські робітники повинні зустрічати її, будучи в дуже тяжкому становищі. Коли не буде допомоги з боку, — неминучі злидні, хворосте. 3‘організоване в профспілки робітництво не може байдуже дивитися на злидні ленінградських робітників. ВЦРПС закликає всіх членів спілок виявити пролетарську солідарність і хто чим може допомогти авангардові революції - ленінградським робітникам, що постраждали від повіді. Збори мусять бути безумовно добровільні. Зібрані кошти надсилати до ленінградської Губпрофради. Спілчанські організації! Негайно допоможіть ленінградській Губпрофраді в її важкій боротьбі з наслідками повіді.
ДОПОМОГА НАСЕЛЕННЮ.
МОСКВА, 25 вересня. Президія ради Всеросійського кооперативного банку асигнувала 20 тис. карбованців на допомогу населенню Лєнінграда, що потерпіло від повіді.
ТЕЛЕГРАМА ВЦВК НАСЕЛЕННЮ ЛЄНІНГРАДА.
МОСКВА, 25 вересня. Президія ВЦВК надіслала ленінградському Губвиконкому таку телеграму: «ВЦВК висловлює співчуття трудящому населенню Ленінграду з приводу стихійного лиха і сподівається, що зусиллями Губвиконкому при активній допомозі з боку всього населення РСФРР, а також центральної влади, наслідки повіді буде незабаром ліквідовано. Голова ВЦВК Калінін»
ЛЕНІНГРАД ПРАЦЮЄ ЖВАВИМ ТЕМПОМ.
ЛЕНІНГРАД, 25 IX. У розмові зі співробітником Роста секретар Губвиконкому Кондратьєв підкреслив, що, не зважаючи на несподіваність повіді, попереджаючі засоби й допомога населенню була зроблена вчасно. Всіх що потерпіли од повіді, швидко було розташовано по инших помешканнях. Ленінградський пролетаріят виявив багато самовідданости й дисціпліни. Не чекаючи розпорядження влади, мешканці верхніх поверхів широко розчинили свої помешкання для всіх, хто потерпів. Не зважаючи на великі розміри лиха, громадське життя не вийшло з колії. Вже вчора радянські установи працювали повною ходою. Сьогодні відновлено нормальне навчання в школах. Відділ Комунального господарства за день цілком відновив рух трамваїв. Підрахувати збитки, шо їх наробила повідь людности, поки що не можна. 
Сьогодні місто має вже звичайний вигляд. Наслідки повіді видно тільки на центральних вулицях, де зовсім зруйновано торцовий бурк, який лагодили. Пожежні частини одкачують воду з люків електросітки. Уже працює більшість ленінградських заводів.
ЗБИТКИ ВІД ПОВІДІ.
ЛЕНІНГРАД, 25 IX Ленінградська промисловість потерпіла від повіді збитки коло 11 мільйонів карб. Більше всіх потерпів текстильний трест. Збитки його досягають півтора мільйона карб. У російському музеї повідь затопила в підвалах 500 ящиків з ріжними етнографичними речами. Поки що винесено з підвалів 250 ящиків. Частина речей значно попсована. 90 відс. підмочених речей пощастить відновити. Затоплено й побутовий музей в колишньому особняку Бобринського. Пошкоджено колекції кружева, стародавнього бісеру, і речі стародавнього побуту.
ВІЙСЬКОВИЙ СТАН В ЛЕНІНГРАДІ СКАСОВАНО.
ЛЕНІНГРАД, 25-го вересня. Ленінградський Губвиконком скасував військовий стан в Ленінграді бо безпосередня небезпека повіді минула.
ДОПОМОГА НАСЕЛЕННЮ.
ЛЕНІНГРАД 25-го вересня. Ермітаж повідь зовсім не пошкодили. Центральна база врятування подала під час повіді в Ленінграді допомогу 100 громадянам, яких затоплено було водою. Майже двісті душ витягнено з води непритомними. 
В Кронштадті в торговельному порту шторм зірвав з якорів 100-тонний під'ємний кран. В Кронштадті знесено більш як 100 дахів, повалено всі горожі, знищено силу дерев у приватніх садах. Вагони військморів і комсомольців рятували населення від повіді.