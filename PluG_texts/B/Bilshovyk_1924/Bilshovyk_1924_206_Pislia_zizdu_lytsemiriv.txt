Після з'ізду лицемірів.
Роз'їхались дипломати з Женеви. Закінчилась конференція Ліга Націй. Народи всього світу можуть тепер вже бути цілком спокійними. Всяка небезпека війни після парадної про мови прекрасного янгола миру Макдональда, після кількох рукостискань між високими дипломатами союзних держав назавжди усунена. 
Кому дійсно може прийти в голову думати про небезпеку війни, коли головні держави в особі своїх міністрів на Женевській конференції не переставали присягати перед людьми й перед богом, що вони тільки те й роблять, що турбуються про мир. Так, мабуть, міркують самі буржуазні уряди. 
Але ми знаємо, що народи перестали останніми роками бути слухняними й дисціплінованими, особливо трудяща частина цих народів. Вони чомусь перестали вірити своїм високим урядовцям на слово. І в наслідок конференції Ліги Націй народи всього світу не перестануть відчувати величезної небезпеки війни, яка справді насувається з неминучістю, завдяки імперіалістичним методам капіталістичного панування. 
Це правда, що Женевська конференція, як і всі міжнародні капіталістичні з’їзди, на яких промовляють про мир, мала метою когось заспокоїти відносно війни, власне кажучи, затуманити очі, обдурити широкі маси трудящих, але тільки аристократично уявлення буржуазних міністрів про трудящі маси, як бидло, що нічого не розуміє, — може наводити їх на думку, що тепер, в 24 році, можна ще затуманювати свідомість мас і переконувати в неможливому одними тільки гарними словами. Що дала теперішня конференція Ліги Націй для справи миру? — Нічогісінько. Чим почалася, тим і кінчилася. Та як кожна серйозно говорити про цю конференцію та взагалі про Лігу Націй, коли першим питанням на порядку дня конференції стояла, справа утворення окремого органу контролю над озброєнням колишніх центральних держав (Німеччина, Австрія, Угорщина)? Хіба після цього ще потрібні докази для того, щоб зрозуміти, що Ліга Націй ‘ тільки зброєю в руках сильних держав для поневолення всіх наших народів? Ще характерною рисою даної конференції є доклад англійського делегата Мурея про охорону Лігою Націй прав національних меншостей. В цьому докладі Мурей зазначав, що Ліга Націй не повинна з своєї ініціативи втручатися в ці справи, але що ті уряди, в яких виникають непорозуміння з національними меншостями, повинні звернутися до Ліги. Мимохідь Мурей підкреслив, що Польща задовольняюче розвязує питання що до стану національних меншостей. Коментарії до того, що для Ліги Націй є справедливим, а що ні, після подібних слів Мурея непотрібні. 
Та навіщо потрібні такі характеристики для політики Ліги Націй, коли під час цієї ж Женевської конференції Ліга Націй не зупинилася перед тим, щоб продемонструвати своє „прагнення до миру" інтервенцією з боку поважніших своїх членів, Америки й Англії, проти Китаю. На Женевській конференції Макдональд виступив з черговою пацифістською декларацією, яка мала, власне, на меті під пацифістською фразеологією забезпечити інтереси Англії проти Франції. Еріо відповів був незгодою, потім якось збалакались на досить туманній і плутаній резолюцій а, нарешті, рішили скликати нову конференцію виключно в справі роззброєння, та й то не раніш як через рік. Ось вам усі наслідки Женевської конференції. 
Як же назвати цю конференцію, як не конференцією лицемірів? Всі промови, всі прекрасні слова буржуазних і пацифістських міністрів на Женевській конференції — це глузування над трудящими масами Європи й Америки в той час, коли ці ж міністри виступають з війною проти Китаю, загрожуючи таким чином розпочати нову світову пожежу.