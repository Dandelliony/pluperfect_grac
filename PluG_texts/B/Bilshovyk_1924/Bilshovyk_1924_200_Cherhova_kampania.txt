Чергова кампанія
Незабаром на селі кінчається польова робота. Наступає відпочинок після напруженої праці протягом всього літа й одночасно повстає писання, як краще відпочити. 
Недорід минулого с.-г. року вимагає від нас особливої, впертої культурної роботи на селі. Досвід минулого року показав, що посуха не страшна, а страшна наша некультурність, наша відсталість у техніці та організації с. г-ва. Села, де в 1922 році було переведено землеустрій, які таким чином перейшли до кращих форм землекористуванняя і завели так звані пари, мали добрий урожай, а хто господарював за заповітами дідів, той голодуватиме... 
Наступний зімовий час ми мусимо використати для ліквідації сільсько-господарської неписьменности в як найширшому масштабі. 
Але треба сказати, що земоргани, с-г. школи, досвідні станції через малий штат своїх робітників не зможуть охопити всю масу селянства і, крім того, взагалі, без допомоги організованого селянства, без допомоги всього радянського суспільства ця робота не дасть потрібних наслідків. 
Політосвіта, — яка досі не брала в цій роботі жадної участи, мусить взяти в свої руки керування цією роботою і поєднати навколо себе всі органи влади та громадські установи, які можуть робити і дійсно працюють в цьому напрямку. Протягом минулих 2-х років зем органи через свою агрономичну- організацію зробили величезну роботу. Так, за 1923 - 24 рік проведено 8 місячних с.-г. курсів, 7 — 2-х тижневих, 2-тижневих, 168 — 4-х денних, прочитано 1220 лекцій і дано до 80.000 консультацій. Коли ж згадати, що на Київщині 840.000 дворів, то буде ясно, що це капля в морі. Між тим, за наших часів, коли на селі є чимало культурних діячів, коли ми маємо цілу низку громадських та партійних організацій, можна зробити далеко більше, але при умові керування цією роботою єдиним, організаційним центром. Зараз на Київщині існує 146 гуртків молоді. Ці гуртки, а також КСМ-у, вчителі, лікарі та инші робітники складають досить численну армію, яку слід кинути на боротьбу з с.-г. неписьменністю, як це було під час боротьби з загальною неписьменністю. 
Коли політосвіта візьметься за цю роботу, вона, на нашу думку, мусить організувати обов'язкові інструктивні доклади агрономів та инших спеців в найактуальніших, найпекучіших справах сучасности. На цих інструктивних докладах, які мусять мати характер семінарів, те й инше питання освітлюється з усіх боків, після чого члени КСМУ, члени с.-г. гуртків, учителі і, звичайно, робітники земорганів передають знання до широких мас села. Таким чином ми зробимо агронома стоустим і обслужимо ним усі 100 сел, що містяться в його районі. Иншим важливим питанням в організації поширення с.-г знань буде питання організації постійної авдиторії. До цього часу авдиторія агронома - агітатора в більшости мала випадковий характер. Через це поміж окремими бесідами в агронома не було послідовного зв’язку, що, безумовно, в значній мірі знецінювало всю агропропаганду... 
Зараз обставини до де якої міри змінились, але до ідеалу ще далеко, ще треба проробити дуже багато, щоб досягти певних наслідків. Раніш агроном вів свою пропаганду просто на сході або у школі, куди зідрались усі, кому нема чого робити... 
Зараз у нас є хати-читальні, клуби, с.-г. гуртки, сельбуди, але постановка роботи в них у більшости нижча всякої критики. Безпорядок та відсутність керуючої роботою організації — звичайна річ у цих установах. Ясно, що при таких умовах ніякої постійної авдиторії, мати не можна й вести серйозну роботу теж не можна. На нашу думку, кожна така установа мусить мати наперед складений розпис бесід, докладів та короткострочних курсів. Треба, щоб кожний селянин міг слідкувати за виконанням цього програму та слухати те, що його цікавить. При такій системі агроном зможе викладати цілу дисципліну, цілу низку звязаних поміж собою лекцій в тій чи иншій справі. 
Коли справа у нас буде організована в такий спосіб, можна буде перевести величезну роботу з невеликою кількістю робітників і з такими ж малими ресурсами. 
У нас у практиці існує де-кілька видів агропропаганди, а саме: 
1) довгострочні курси (місячні) загального характеру та спеціяльного; 
2) 2-х тижневі курси й, нарешті, 
3) Короткострочні, 2-3-х денні, так звані Мандрівні курси. 
Крім курсів, можливі лекції в окремих питаннях, бесіди й нарешті, агроконференції. 
На нашу думку, протягом наступної зіми слід провести таку роботу: 
1) в кожній окрузі місячні с.-г. курси загального характеру для членів К.С.М.У., представників колгоспів та членів с.-г. гуртків; 
2) в кожному районі 2 х тижневі с.-г. курси загального змісту для членів К. Н. С., К. В. Д. і селянства; 
3) в кожному селі, крім постійної роботи в хаті-читальні, клубі і т. и., силами агроперсоналу короткострочні курси (2-3 дні). 
Крім того, в кожній окрузі для керовників с. г. об'єднань (комуни, колгоспи і т. и.) в справі організації колективного г-ва, с.-г. рахівництва та економики району, а також спеціяльні курси з найголовніших галузів, с. г-за в тому чи иншому районі, напр., на Малинщині — по скотарству, культурі люпину, на півдні губ. — по культурі цукрового буряку й т. и. Агроконференції з участю Сельрад, СельКНС, колгоспів і т. и. слід періодично переводити в усіх районах Київщини для вирішення районних заходів що-до сезонних робот, напр., засівна кампанія, злучна кампанія, землевлаштування й т. и. 
Отже у нас є всі об'єктивні умови для переведення цієї великої, серйозної роботи, є досвід минулих років і потрібне, тільки організаційне керування, поєднання та взаємна допомога. Справа за політосвітою, яка мусить поєднати всі наші установи (земоргани, Цукротрест, инші трести, с.-г. кооперацію, школи, радянські та партійні осередки села), розробить програм роботи та спільними зусиллями під своїм керуванням, широко провести чергову кампанію. 