Досягнення „Робітосу“ на селі.
В п'ятирічний ювілей нашої спілки нам треба спинитись на підсумках нашої роботи за п'ять років на селі. 
Як виглядала наша спілка в 1920 році на селі на Київщині? 
В часи революційної боротьби на зовнішніх і внутрішніх фронтах, коли молоді Радянські Республіки в умовах повної економичної розрухи вперто встановлювали владу робітників і селян, основний кадр робітників освіти — вчительство, залишаючись під впливом старої буржуазної ідеології, не зуміло попасти в ногу з робітниками й селянами. Організації вчительства, що після 1917 року повиростали скрізь на повітах, не ставили перед собою в першу чергу інтересів класової боротьби, а віддаючи дань минулому, вирвавшись з-під впливу старого царського велико-державного шовінізму, попадають під вплив короткозорих, зрадницьких що до інтересів трудящих, українських політиків, і часто свідомо, а то й несвідомо працюють на руку своїй і світовій контр-революції. Це примусило розпустити ці організації і створити Оркоми для дійсно класових професійних організацій. 
На 1921 рік ми маємо ледве оформлені Волпрофспілки у волостях, при чому їхня робота майже ніякого натяку на професійну не мала, робітники по волостях зовсім не уявляли собі професійних завдань, звязку з повітом теж майже не було ніякого. В той же час ми спостерігаємо ворожнечу між вчительством і новим пролетарським суспільством на селі з одного боку, і тісний звязок з куркульсько-попівським елементом, з другого. 
Особливо характерний в цьому 1921 рік, коли автокефальна церква притягнула до активної участи в себе майже 50 відс. всього сільського вчительства. В деяких районах майже всі вчителі - чоловіки йшли в попи. 
Через таку орієнтацію і матеріяльний і правовий стан учительства був дуже невиразний. Власне господарство, випадкові фунти від селянства — це була матеріальна база вчительства. 
Змінив же цей стан новий курс профруху, що виник після нової економичної політики. Добровільне членство, відокремлення спілки від Наросвіти, колективні умови і т. и. дали змогу відчути вчительству свою професійну організацію, її картина починає різко змінятись. Організаційне оформлення спілки набірає жвавіших форм, вливаються инші категорії робітників освіти, встановлюється тісніший звязок з повітом, поліпшується матеріальний стан і, нарешті, розпочинається велика робота над вихованням мас. В наслідок всього цього вчительство почало псувать добрі взаємовідносини в церквою, а разом з тим і з тими куркульськими верствами села, що його підтримували. Врешті вчитель та піп стають у більшости лютими ворогами. Вже на 1924 р. ми бачимо, що по 43 районах губернії було прочитано за 8 місяців 1582 антирелігійних лекції. 
Політично - освітня робота серед учительства, яка найширше розвинулась в 1923 р., підвищує класову свідомість робітників освіти, і поволі вчительство наближається до радянського суспільства на селі. 
Спочатку вчительство починає працювати у політ-освітних установах, і за 1923 рік уже в цьому були великі досягнення. Тепер уже маємо в сельбудинках і хатах-читальнях 1020 активних робітників, членів нашої спілки. 
Другим етапом було наближення роб. освіти до радянського будівництва на селі. Поводі збільшується кількість робітників освіти, що обіраються до сельрад та на з'їзди рад, і тепер ми маємо в тих же районах 285 чл. Спілки, обраних до сельрад та райвиконкомів, з яких 83 працюють на відповідальній роботі. В комнезамах активно працює 131 чоловік. Таким чином, в галузі радянського будівництва робітники освіти вже починають брати досить активну участь, як і в роботі над розшаруванням села. 
Робота в справі економичної відбудови країни теж починає притягати все більші маси робітників освіти. 
Звідси ми бачимо, як різко змінилась картина за 5 років. 
Характерно, що активність збільшувалась в міру зміцнення профорганізації. І зараз ми спостерігаємо, що де міцніше, краще зорганізована спілка, там активніша громадсько-культурна робота вчителя (Умань, Шевченк., Бердичівщ.) У слабіших спілках робота розвинулась гірше (Біла-Церква, Малин). Коли ми тепер проаналізуємо взаємовідносини вчителя на селі, то перш за усе помічаємо як найтісніший контакт з партійними організаціями. Майже скрізь до складу Раймісцькомів обрано Секретарів, Райпарткомів, вчительство одержує й виконує завдання парторганізацій, приміром, брало участь у переведенні кампаній по зазначених 43 районах — 1198 роб. освіти. Помічається тісний контакт з незаможниками і навпаки, вороже відношення куркулів. Це доводить до таких випадків, як оце було на Білоцерківщині, де куркулі двох учителів побили, а третього зарубали. Підводячи підсумки в день 5 ти річчя. Спілка може спокійно дивитись вперед на свою дальшу роботу. 
Правда, ще багато треба працювати, щоб учитель мав змогу зайняти місце, яке одвів йому т. Ленін, але головну роботу вже зроблено, головні труднощі вже переборено. З гаслами т. Леніна, виконуючи їх, в день 5 роковин Спілки мусить іти вся Спілка в цілому і кожен робітник Освіти з'окрема.