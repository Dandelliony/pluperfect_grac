БОРОТЬБА З СКАРЛЯТИНОЮ. 
КІЛЬКІСТЬ ЗАХОРУВАНЬ ЗА 16-е ВЕРЕСНЯ.
Київськими Райсанбюро зарегістровано за 16-е вересня в Центральному районі - 5 випадків захорування скарлатиною, Січневого Повстання - 3, Раковсько - Святошинському 7, Подольсько - Куренівському - 6 і Деміївському - 18, а разом 39 випадків. Деміївський район по кількости захорувань на скарлатину по передньому йде на першому місці. За той же день прочитано 17 санітарних лекцій і переведено 27 медичних обслідувань. 
ПО ОКРУГАХ.
Не дивлячись на непевні відомости, що надходять в Губвідділ охорони здоровля з округ про стаж пошести скарлятини, все ж таки картина зрісту пошести на округах виявилась майже цілком. Помічено, що пошесть скарлатина на округах, почавшись одночасно з м. Київом в другій половині липня, увесь час стояла майже на одному рівні. Пошесть скарлатини на округах тільки за останні кілька дань вересня почала значно поширюватись, захоплюючи по де-яких районах до З0 осел. 
На першому місці по кількости захорувань скарлатиною увесь час стоїть Бердичівська округа і м. Бердичів. Ще в липні місяці в Бердичівській окрузі було зарегістровано 110 випадків захорування скарлатиною по селах. В вересні пошесть скарлатини ще поширилась. 
На другому місці стоїть Білоцерківська округа і м. Біла-Церква.
ІЗОЛЯЦІЙНІ ПОМЕШКАННЯ.
Вчора почало функціонувати ізоляційне помешкання в Деміївському районі, де за один день ізоліровано 21 чоловіка. Ізоляційне помешкання на Подолі функціонує вже кілька день. В инших районах ізоляційні помешкання почнуть функціонувати в найближчі дні.
ОРГАНІЗАЦІЯ СКАРЛАТИНОЗНИХ ЗАГОНІВ.
Український Червовий Хрест закінчує організацію двох скарлатинозних загонів. Перший скарлатинозний загін буде обслуговувати Деміївський район, який дає найбільшу кількість захорувань скарлатиною, і другий загін буде обслуговувати район задніпрянських слобідок.
ЗУСИЛЕННЯ ГОСПІТАЛІЗАЦІІ.
Завдяки енергійним заходам, вжитим санітарно - пошесним відділом, за останній тиждень значно зусилено госпіталізацію скарлатинозних хворих. Порівнюючи госпіталізацію за перший і другий тиждень вересня необхідно зазначити, що на протязі першого тижня з загальної кількости зарегістрованих скарлятинозних хворих було госпіталізовано 47 відс. хворих, за другий же тиждень вересня госпіталізація досягла 63 відс. з загальної кількости зарегістрованих скарлатинозних хворих. Таким чином за останній місяць госпіталізація хворих збільшилась на 21 відс. 
В значній мірі розгружено й лікарні. В сучасний мент є 525 скарлатинозних ліжок в Жовтневій лікарні і в першій робочій. Цими днями в Жовтневій лікарні буде одкрито ще 100 ліжок. Крім того передбачається одкрити ще 75 ліжок. Таким чином буде 700 ліжок, що забезпечить усіх хворих у випадку, коли пошесть скарлатини не підскочить вгору.