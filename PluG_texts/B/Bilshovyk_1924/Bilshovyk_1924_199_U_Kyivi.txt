У Київі
ДО ПЕРЕВИБОРІВ РАД.
Губвиконкомом одержано з Центру розпорядження про організацію губернських, окружних та районних комісій по перевиборах Рад. Комісії повинно організувати до 5 вересня. До 15 вересня комісії мусять перевести підготовку до місячника по перевірці виборчих списків роботу. З 15 вересня по 15 жовтня передбачається оголосити місячник перевірки виборчих списків. 
Основним завданням цього місячника є перевірити правильність складання списків у минулих виборах, бо були випадки коли в списки включалося осіб, які не мають, за конституцією, права голосу і навпаки — особи, які користуються виборчими правами, в списки не попадали. Всі ці дефекти й помилки місячник повинен виправити і там полекшити відновлення прав особам, неправильно їх позбавленим.
БОРОТЬБА З НЕПЛАТНИКАМИ ПОДАТКІВ.
3 метою зліквідувати недоплати простих державних і місцевих податків і зборів, Губфінвідділ ужив найрішучіших заходів. До справи ліквідації недоплат, крім органів фінансового догляду, притягаються також житлокооперативи та домоуправління. На останніх покладено обов’язок перевіряти неплатників і активно допомагати в страві примусового стягання податків. Протоколи на злоумислих неплатників складає фінінспектура і надсилає їх до камери нарсуду 17 уч. за ознаками злочинства, що передбачає 2 ч. 70 ст. Карного Код. 
Пролетарський суд суворо карає осіб, що ухиляються виконувати свої податков' обов'язки перед Республікою. В засіданні Нарсуду 23, 20 і 29 серпня п'ять осіб засуджено на позбавлення волі строком па 6 міс. кожний, а саме гр.гр. Райський 3. Д.,(комісіонер), Баришпольський А. М. (комісіонер), Розенблюм X. І. (крамар) Шафіро І. Ш. (комісіонер) та Окаритах І. Я. (м’ясоторговець). Крім того суд склав такі вироки: гр. Зарицького (б. мануфактуриста) позбавити волі на 6 міс. (умовно), гр. гр. Адавашко І. А. і Мегрелішвілі М. І. притягти до примусових праць на 6 місяців. Решту підсудних засуджено до штрафу не нижче подвійного розміру належних з них податків.
Хроніка
НІМЕЦЬКІ ВЧЕНІ В КИІВІ
Вчора, проїздом у Москву, спинилися в Киіві відомий німецький географ проф. Еріх Обст та д-р Марк Вайнцвайг, які подорожують по Україні. По приїзді в Київ вони звернулися до Губкомісії КНО з проханням допомогти їм в їх бажанні познайомитися з побутом с.-г. колективів Київщини. В супроводі члена президії Губкомісії ККС т. Верле проф Обст і д-р Вайнцвайг виїхали до Бородянки для ознайомлення з життям і побутом місцевих с.-г. колективів.
ДО ПЕРЕВОЗОЧНОІ КАМПАНІІ.
Перевозка насінньового матеріалу. Завдяки своєчасній підготовці до перевозки насінньового матеріялу, кампанія первозки насінньових хлібових грузів зараз уже закінчується. Зараз Південно-Західня залізниця перевезла 1.706 вагонів зерна, при чому 46 вагонів вигрузила в свойому районі, а 1660 вагонів зерна передала на сусідні залізниці. Таким чином, вже й тепер П.-Західна залізниця не тільки виконала задану норму перевозок насінньового матеріалу, але й перевищила її на 331 вагон. 
План перевозки хліба. Головними клієнтами П.-Західньої залізниці в перевозках хліба в майбутню осінню кампанію будуть Держбанк, Хлібопродукт, Вужопспілка і Райсоюзи. Всього передбачається перевезти 5.435 вагонів, при чому в вересні буде перевезено 1005 ваг., жовтні — 1520 ваг., листопаді — l650 ваг. і в грудні — 1350 вагонів. Не дивлячись на те, що до цього часу ще не одержано точного плану перевозок хліба з центру, Управління залізниці розробило орієнтовочний план, який передбачає перевезти в цьому році хліба на 30 відс. більш, ніж торік. Фактично погрузка і перевозка грузів ще не почалась, але рухомим складом залізниця забезпечена вже цілком. В недоторканий запас поставлено вже 1300 вагонів, але до момента збільшення хлібних перевозок його буде доведено до 3.000 вагонів. Крім того, на випадок коли б і цього рухомого складу було недосить два хлібних перевозок, то в цьому залізниця все ж таки, цілком забезпечена відповідними гарантіями з центру. Розроблений Управлінням залізниці план перевозок передбачає перевозити в добу: у вересні — 250 вагонів, жовтні — 300 ваг., листопаді — 250 ваг. і в грудні — 200 вагонів.
Підготовка до перевозок буряків. Поруч з підготовкою до осінньої перевозки хліба на Південно-Західній залізниці переводиться жвава підготовка до кампанії перевозки буряків. Кампанія почнеться з жовтня місяця, при чому за увесь осінній період передбачається перевезти 27.500.000 пудів буряків. По широкій колії буде перевезено 20.000.000 пудів і по вузькій 7.500.000 пудів буряків. Кампанія перевозки буряків по широкій колії буде продовжуватись 60 день і по вузькій (по південним під'їздним шляхам) 70 день.
ЧЛЕНСЬКА КАМПАНІЯ СОРОБКОПУ.
Цими днями відбулася нарада районних лавочних комітетів Соробколу, на якій т. Усов зробив інформаційний доклад про хід членської кампанії Соробкопу. 
Членство в Соробкопі оформили вже 12.000 чоловіка, членів профспілок, і ще не встигли оформити 13 000 чоловіка. Таким чином, до цього часу Соробкопом кооперовано вже 25.000 чоловіка. Не зважаючи на кількісний успіх кампанії, в роботу по кооперуванню населення треба внести де-які корективи. Необхідно, між иншим, збільшити роботу завкомів та місцькомів у галузі техничного обслуговування членської кампанії. Взагалі треба переложити цю роботу на спеціяльних уповноважених чи на профделегатів по цехах, бо завкоми й місцькоми, перегружені професійною та громадською роботою, не справляються з роботою по членству в Соробкопі і багатьом заявам робітників та службовців про вступ у члени Соробкопу не дано через це ходу. 
Після жвавих дебатів, нарада ухвалила змішані форми техничного обслуговування членської кампанії Соробкопу, тоб-то їй допомагатимуть і завкоми, і місцькоми, і уповноважені і цехові профделегати. На тих підприємствах, де є крамниці Соробкопу, стягання членських внесків повинно переводитися через ці крамниці. Там же, де це буде можливо, роботу цю буде покладено на каси підприємств.
В ГУБЗЕМ УПРАВЛІННІ
Організація артілів по спільній обробці землі. Губземуправлінням приступлено до організації серед селянства артілів по спільній обробці землі. 
Таким артілям агрономами на місцях буде звернуто максімум уваги, що до раціонального господарювання.
Студентське життя
ДО ПРИЙОМУ УЧНІВ В ХУДОЖ-НЬО-ІНДУСТРІЯЛЬНУ ПРОФШКОЛУ.
Художньо - Індустріяльна школа, як професійна, існує всього один рік і поки що має перший курс, а з осени цього року починається другий. Соціальний стан учнів — діти селян, робітників та службовців.
 Школа має чотири відділи: 1) Художня обробка дерева (теслярство, токарство інкрустація, різьба). 2) Декораційно-малярський (графіка, офорт, театральні декорації, альфрейні роботи, плакатні і т. и). 3) Текстільно-ткацький (полотна, килими, вишивки, вязання, бісер, набойка і т. и.). 4) Скульптурнолійний. 
Крім практичних робіт в майстернях, учні проходять курс підготовки загальноосвітніх і спеціяльних дисціплін — як рисунок, малювання, композиція, креслення, математика, фізика, хемія, технольогія матеріялів, історія народнього та всесвітнього мистецтва, українознавство, німецька мова, політграмота, машинознавство і т. и. Школа дає учням технику і практичне мистецтво в індустрії. 
Практика йде поруч з теорією. Навчання в школі трьохлітнє. По скінченню школи має вийти кваліфікований майстер по фахові. 
Взагалі по постановці праці школа одна з найкращих шкіл України по проф підготовці. 
Але з матеріального боку справа стоїть кепсько. Відповідних коштів немає; будинок не ремонтований. За браком дров зімою навчання майже не провадилось.
При кінці літнього триместру була улаштована вистава робіт учнів, про котру иншим разом. 
Треба звернути увагу кому слід, щоб школа була заповнена селянськими та робітничими дітьми, і щоб їй нічого не бракувало бо з неї мають вийти кваліфіковані митці — пролетарі. 
«УПЛОТНЄНІЄ ПЛОТНИХ».
Йде мирне вселення студента по ордеру комунвідділу. Агент ввів незаможника в блискучі покої співробітника Вукоспілки Хунунца... Думали почать з обмороків, а далі роздумались і стали приймать. Заметушились страшно господарі: господиня здіймає з гостя свиту, господар бере инші пожитки і повні радости викидають все геть. 
Але ще не зовсім виснажений студент пручається. Тоді зачиняються всі двери і кавтиря повертається в цітадель Щамиля. Ніякі стуки, ніякі прохання домоуправління не помагають. Нема ходу ні в хату, ні з хати. Всієї київської міліції не досить, шоб вблагать тоже бувшого студента тепер він івженір, освічений зовсім не так, як сучасне студентство. Культурою від його покоїв так аж пашить. От тільки сам Хунунц лає всіх і так зовсім якось не по культурному, а по старому. Для короткости й ясности лайка не приводиться. 
В коспілці і профспілці пора б уже звернути на таке поводження увагу!