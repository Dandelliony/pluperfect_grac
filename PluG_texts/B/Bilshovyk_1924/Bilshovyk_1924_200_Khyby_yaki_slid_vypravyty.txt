Хиби, які слід виправити
ПРЕМУДРА ГОСПОДАРЧІСТЬ.
Чимало вже було балачок з приводу накладних витрат, а - особливо безглуздих. 
Отже доводиться говорити про це ще раз. 
Надсилає Нафтосіндікат до Смілянських цукроварень 3 цістерни бензіну. Зазначає адресу: ст. Сміла — „викуп". 
Відомо ж всім, що Смілянські цукроварні одержують грузи по власній лінії тільки зі ст. Бобринської. 
Починається метушня, горячка... Переадресовується груз на Бобрянську. Там бензін переливається вже в заводські цістерни і нарешті прибуває на наші цукроварні. 
Але на цьому не кінчається. 
Виясняються, що із загальної кількости 2066 пудів на долю Смілцукроварень припадає лише 402 пуди бензіну. Переважна ж решта - Камянській цукроварні (704 пуд.) та Городищенській (900 пуд). 
Тепер почнеться мука вже для цих цукроварень. Чи вони перевезуть свій бензін гужовим засобом, чи знову по залізниці, однаково платимуть; грошики й волики і зайво витрачений час. Між тим, як Камянська та Городищенська цукроварні мають свої окремі лінії, що йдуть безпосередньо до заводської брами. 
От же специ Нафтосіндікату не додумаються до того, щоб заадресувати грузи окремими цістернами безпосередньо на зазначені цукроварні. Наслідок: дивуються робітники, соковито лають когось червоні адміністратори, плаче ображена ліга часу та пухнуть, ростуть накладні витрати. 
Специ трестів та сіндікатів, коли вже ви залишите свої „жарти". 
"КУМ До КУМЦЯ БІЖИТЬ".
Вже сьомий рік революції , а на Лінецькій цукроварні щей й досі панує самоволя ріжних „панів" та „паничів" нахабність котрих досягає великих розмірів, не дивлячись на те, що тут є і завком і партійні організації. 
Один з цих великих панів т, Ольщевський — всього лише коаторщик по виписці ордерів. Не дивлячись на це т. Ольшевський рахує себе дуже великою птицею й поводиться з робітниками наче паршивенький „царьок" з своїми підданими, лаючи їх на кожному кроці. 
На Лінецькій цукроварні крім цього спеця є ще один гр. Тур'ян котрого за погане відношення до робітників давно слід би викурити з цього радянського підприємства. 
З дорослими робочими т. Тур'ян боїться дуже лаятись бо ж то „необразована" публіка що „нечаяно" може дати належну одсіч, а от з підлітками т. Бур'яну не приходиться дуже рахуватись. 
Підлітки мусять терпіти його гидке поводження й мовчати, бо тільки дякуючи мовчанню їм вдається залишитись на роботи. „Смільчаки" що осмілюються хоч „пікнути", „рощитуються" за допомогою директора цукроварні та без відома завкому. 
Отакий випадок був недавно з одним сезонним підлітком т. Гурочкіним, який зайнятий працею в майстерні — несвоєчасно виконав приватне доручення вище зазначеного „пана" Ольшевського. Ольшевський мабудь привик за старих часів, щоб його доручення виконувались в одну хвилину, і тому побачивши таке „оскорбленіє своєй лічності", — мало не сказився. Наробивши гвалту, наче його хто різав, Ольшевський побіг кликати на допомогу свого „кума" Г. Тур'яна. Кажуть що „в гурті краще каша їсться", так і нашим „кумам" було вдвох лаяти „винуватого" робітника Гурочкіна. У бідолашного Гурочкіна від „панського" галасу аж „чуб тріщав", а в „панів" виступив 30-й піт від напруження. Мало не полопали. 
Охрипши від галасу, Ольшевський та Тур'ян пішли до директора цукроварні скаржитись. 
Ця мила «тройця» порішила викинути з роботи т. Гурочкіна, як „неблагонадійного елемента "...що осмілюється промовляти до таких важних птиць паче до своєї рівні. Т. Гурочкін з роботи був знятий. 
Хоч ці „чижики" Лінецької цукроварні і „важні птиці", але завкому час вже прокинутись й обскубти їм трохи пір'ячко, а також більш уважно придивлятись до життя робітників. Насамперед завкому потрібно приборкати вище зазначених спеців, бо ж вони поганим відношенням до робітників, підривають авторітет Радянської влади.
ЩО НАМ ПИШУТЬ ЦУКРОВИКИ. 
У ФАСТОВІ "КАБАРЕ", А У НАС БАЛИ — МАСКАРАДИ.
Так пише селькор Драч про Корнинську цукроварню. Замісць п'єси з соціяльним змістом, чи лекції, наприклад на антирелігійну тему, в Фастові недавно відбулось „кабаре". Ініціатори „пересолили" і глядачі втікли не діждавшись кінця, а на другий день одного з ініціаторів, завкомунвідділом було переведено за цю ініціативу зовсім з Фастова. Подібний випадок мав місце і на Корнинській цукроварні. Тут відбувся „бал-маскарад" куди входило: дивертисмен, бій конфеті, серпантін, призи за красу, за вбрання і багато инш. Тут були присутніми багато робітників та селян, які дивувалися та шкодували витрачених грошей. 
Пора кинути ріжні „вибрики", що впливають негативно на пролетарські маси.
ТОЖ І ЗГАДАВ
Робкор Венгер, пише, що 20 серпня в Матусівському районі, в с Куцівці знялася пожежа. 
Таки догадалась вирушити на пожежу й пожижна дружина Матусівської цукроварні, але по дорозі зав економією згадав, що йому чомусь ніколи, хоч в цей день і не було ніякої роботи й на економії був тільки сторож, мабуть згадав, що забув дати якесь доручення сторожу, й прийшлося з половини дороги повертатись! 
Так-то ніколи де-кому з „завів". Потрібно кому слід звернути на цей факт увагу.