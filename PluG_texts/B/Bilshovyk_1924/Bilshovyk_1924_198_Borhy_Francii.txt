Огляд преси. Борги Франції робітникам і селянам СРСР
„Юманіте" продовжує свою кампанію за визнання СРСР Францією. Вона нагадує, ще французькі буржуа перші винні нам.
„Гроші, котрі позичав уряд республіки цареві, допомогли підготовці російсько-японської війни та боєнь російських робітників в революційні дні 1905 року. Це думка Анатоля Франса, Пенлеве та інтелігентів товариства друзів російського народу. Повторювати це корисно для ширення правди. Анатоль Франс, будучи головою на одному мітингу 18 го березня 1905 року, сказав: „Підписатися на позичку, — це значить підписатися на влаштування найжорстокішої та найганебнішої війни... Ні. Но треба розміщати у Франції позичку війни та репресій, позичку руйнації та божевілля, позичку стрілянини та боєнь. Набути облігацію позички є злочин". 
Автор т. Марті перелічує злочинства царського уряду заподіяні при допомозі французького золота:
„Царський уряд з 9го січня 1905 р. до скликання думи 27-го квітня 1906 р. забив 14000 осіб, скарав на смерть тисяч . Крім того 20000 було поранено і 70.000 арештовано і вислано. В цій крівавій репресії французька буржуазія поділяє відповідальність з царем. На грошах, позичених радикальними міністрами царизмові — кров. В балансі нашої буржуазної республіки лічиться відома експедиція в листопаді місяці 1918 р., вирішена і виконала Клемансо та Пуанкаре всупереч конституції республіки. Експедиція на щастя була припинена дякуючи героїчному повстанню салдат та моряків в Чорному морі. Скільки коштувала ця злодійська експедиція, котра мала метою задушити пролетарську революцію?"
Пролетарська революція має рахунки, виплати котрих вона має право добиватися від французької буржуазії: тут підтримка політики гетьмана Скоропадського, поставленого німецьким капіталом, тут підтримка Петлюри та инших бандитів, тут окупація чорноморських портів, і багато инших злочинств влаштованих на гроші французьких капіталістів.
„Треба буде також встановити шкоду, нанесену французькою ескадрою: вбивства 180 мирних осіб, у Севастополі 17-го квітня 1919 р., 140 і 305 міліметровими гарматами, панцерників „Франція" і „Жав Барт", жахливу бойню 200 жінок і дітей в Херсоні... знищення мирної демонстрації в Севастополі 20-го квітня 1919 р. та розстріл 12 французьких салдат, що браталися з маніфестантами".
Сюда треба додати ще кошти витрачені на озброєння всіх контр-революційних генералів та отаманів і величезне число жертв союзної контр-революції.
„Бо нам все говорять про жахливість російської революції, але нам ніколи не говорять про велику кількість жертв контр-революції. Я кінчаю загальний баланс пасиву французької буржуазії. Число мільйонів і міліардів, котрі вона винна, вона могтиме точно встановити при участі вченого математика Пенлеве і при допомозі наших більшовицьких товаришів".
Добути ці міліярди для пролетаріату СРСР повинні допомогти французькі пролетарі – ось завдання першорядної ваги.
Будем працювати, щоби наблизити цю дату при допомозі нашої революційної роботи. Цього чекає від нас пролетаріят СРСР.
