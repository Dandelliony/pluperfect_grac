Партійно-виробнича конференція Укрпапіртресту. (Кінець).
Калькуляційна робота Укрпапіртресту. (Доклад т. Ельяшберга). 
Калькуляційна справа Укрпапіртрестом була поставлена лишень в жовтні 23 року. Приймаючи на увагу, що калькуляції тільки тоді мають вартість, коли вони складаються періодично, Укрпапіртрест організував спеціяльне калькуляційне бюро. До сього часу Укрпапіртрест, як і инші трести, переводив калькуляцію але користувався для цього цифрами „зо стелі“ і, звичайно, що такі калькуляції ніякої картини виробництва не давали. 
Калькуляційна робота була надзвичайно складна через те, що на підприємствах не мали ніякого уявлення про калькуляції. Коли в жовтні минулого року було дано завдання поставити калькуляційну систему на належну височінь — ВРНГ розробила єдиний калькуляційний лист, але він був занадто універсальним і трест, по згоді з ВРНГ, переробив його відповідно з потребами свойого виробництва. Для складання методу калькуляції було прийнято на увагу своєрідний характер паперового виробництва, що полягав в тому, що картина в його виробництві цілком опреділюється роботою одної паперово-виробничої машини. 
Таким чином було складено, як би стержень калькуляції тоб-то розрахунок роботи усіх підготовчих стадій, а також і додаткових, переводиться відповідно з виробкою папіровиробничої машини за місячний період. Це дає можливість опреділити вартість пуда паперу, по проходженню ним усіх стадій. Фактично трест не міг би скласти ні одної калькуляції, коли б він не мав техничної відчітности. Цій частині калькуляції присвячено найбільш уваги, завдяки чому трест має точну картину про видаток матеріялів. 
Особливу увагу звернено на цінностний бік калькуляції. Поскільки ціни на основні матеріали і сировину підлягають хитанням, трест в калькуляціях надає цим цінам відчитно-відбудовчий характер тоб то трест виводить фактичну вартість продукту в даному місяці. На таку ж точку погляду стала і ВРНГ. 
Далі т. Ельяшберг діаграмами і цифровими даними демонструє результати, які досягнуло калькуляційне бюро в справі виявлення собівартости пуда паперу, залежности цін на папір від нагрузки фабрик і т. и. Виробничий видаток по всьому тресту в середньому досягає 53,9 відс. і накладний 46,1 відс.
Резолюція. 
В резолюції по докладу т. Ельяшберга Конференція константує що робота по виявленню собівартости продукції тресту, яка переводилась в складних умовах, завдяки непідготовлености до неї робітників на місцях — дала значні результати. Калькуляцїї тресту досягли великої точности і складають настільки докладно, що виясняють повністю усі хиби і досягнення виробництва підприємств. 
Конференція рахує необхідним поглиблювати й надалі калькуляційну роботу в тресті, а також і всебічну розробку калькуляційних матеріялів, які повинні служити керовником в роботі надалі. Конференція пропонує товаришам на місцях виучувати калькуляції підприємств на виробниче-техничних нарадах. Райкомові папірників Конференція пропонує приступити до розробки питання про росподіл працюючих підприємств папірового виробництва на виробничі й допоміжні.