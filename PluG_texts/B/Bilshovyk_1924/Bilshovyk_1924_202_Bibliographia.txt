Бібліографія
А. ЛУНАЧАРСЬКИЙ. «Вступ до історії релігії», 2 видання. Держвидат. Москва, 1924.
Найкращим засобом антирелігійної пропаганди є без сумніву тлумачення дійсно історичного змісту ріжних релігійних вірувань і постулатів, як і релігії взагалі. Таке конкретно пояснення історичного походження тієї або иншої релігії — легко розсіює народню темноту і одвічні забобони, що вкорінилися в народних масах. Воно викриває дійсний грунт всякої релігії і виявляє її обличчя. 
Книжка т. Луначарського і має таку мету. Де курс лекцій, які автор прочитав інструкторам політосвітньої праці. Популярно, просто, в загально-зрозумілій формі автор розглядає всі релігійні системи, як вони історично склались і утворились. Книжку складають 6 лекцій. Першу лекцію присвячено первісному аналізові, Индуській і Іранській релігіям. В инших лекціях розглянуто еллінську, єврейську і християнську релігії. Найбільшу увагу звернуто на християнство. Автор доводить свій аналіз до реформації і толстовства. 
Книжку т Луначарського можна радити всім товаришам, що працюють над антирелігійною пропагандою. Вона буде для них дуже цінною й корисною в їхній праці.
Н. БУХАРИН: «Ленин, как марксист». Вид. «Пролетарий», 1924 р.
Книжка ця є доповідь автора на урочистому засіданні Комуністичної Академії 17-го лютого 1924 р. 
Автор наводить на початку книжки росповсюджений у широких колах партії погляд, що Володимир Ілліч був тільки найгеніяльніший практик робітничого руху, але не теоретик, що Ленін — теоретик, є значно менший, ніж Ленін — практик. Таке оцінювання Ілліча, на думку автора, є зовсім неправильним. 
Воно походить від того, що теоретичні твердження наукової формули роскидано в численних томах творів Леніна і їх не подано публиці в стислому, виразно сформульованому вигляді. Але, без сумніву, дальше вивчення Леніна, як ученого й мислителя, відкриє перед нами і наукову глибину і теоретичну геніальність великого проводиря світової революції. 
Порівнюючи Леніна до Маркса, автор правильно зазначає, що бурхлива наша епоха з її великими соціяльними переворотами висунула багато нових теоретичних проблем і що до зруйновання старого і, ще в більшій мірі, що до утворення, збудовання нового. В галузі теоретичної розробки лінії зруйновання можна було б ще багато найти в теоретичних сформулюваннях Маркса, але за те, в галузі творчій було надто мало пунктів опертя у творах Маркса. Тут доводилося будувати нове і є саме в цій галузі і виявився теоретичний геній Леніна. Це було те нове, що лєнінізм, як теоретична система, вклав до скарбниці марксизму в дальшому розвиткові його наукових підвалин. 
Взаємовідношення лєнінізму й марксизму автор формулює так: «У Маркса була переважно алгебра капіталістичного розвитку й революційної практики, а у Леніна є і ця алгебра і алгебра нових явищ (руїнницького й позитивного порядку) і їхня аритметика себ-то: розшіфрування алгебрійної формули під більш конкретним і практичним кутом зору». Маркс і Ленін боролися й працювали в ріжних умовах і це створило деяку своєрідність теоретичної і практичної ролі, кожного з них. Але «обидва ці імення визначатимуть шляхи робітничої класи доти, доки остання існуватиме, як класа. 