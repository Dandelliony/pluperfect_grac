Вбивство Тодора Олександрова.
Білий терор уряду Цанкова дійшов до нечуваних розмірів. Не маючи жодної підпори в масах і передчуваючи близьку загибіль, софійський Мусоліні розпустив свою жандармську зграю, що катує, арештовує й чинить розправу над усіма тими, хто осмілюється висловити незадоволення й бажання встановити в Болгарії инший порядок. З величезною лютістю накинувся Цанков на комуністичну партію та представників лівого крила селянської партії, а за останній час і на македонські організації, які раніш допомогли Цанкову скинути уряд Стамболійського й стати диктатором антанто - слухняної Болгарії. 
Відомо, що Цанков напередодні перевороту схилив на свій бік македонських комітаджіїв, пообіцявши їм волю самоорганізації, якої їх позбавив Стамболійський. Але це була тільки обіцянка-цяцянка: захопивши владу в свої руки, Цанков не тільки не виконав своїх зобовязань, а навпаки — став переслідувати македонські організації і взагалі всіх македонців, які емігрували до Болгарії. Це привело до того, що найактивніша частина македонців одверто пірнала з Цанковим і всупереч минулим македонсько - самостійницьким завданням висловилася за утворення Балканської Федерації, та стала зближатися з комуністичними партіями Болгарії, Південної Славії, Греції та Румунії. 
Проголошення таких завдань, розуміється, цілком протилежне завданню Цанкова, який мріє про панування Болгарії над Македонією, точнісінько так само, як мріють про це сербські та грецькі імперіалісти, що на послугах великих капіталістичних акул Антанти. 
Почуваючи, що грунт під ногами хитається, Цанков, очевидно, спробував викликати розкол серед македонців. Йому вдалося вдержати на своєму боці одного з вождів македонців Тодора Александрова, який вважав можливим розвязати македонську справу через комбінації з Сербією, Грецією та иншими буржуазно-дипломатичними махінаціями і брав активну участь у переслідуванні так званої „внутрішньої македонської організації”, яка стала на шлях боротьби за Балканську Федерацію разом з комуністами та лівим крилом селянської партії. 
В наслідок такої зрадницької роботи Александрова „внутрішня македонська організація", зробила йому смертний вирок. Звістку англійських кореспондентів про те, що Александрова вбито охранкою, треба вважати за таку, яка має збити з пантелику громадську думку. 
Кріваві події, які сталися останніми днями в Болгарії, свідчать про те, що македонський революційний рух переживає глибоку кризу: в умовах цанківського терору та провокації він намагається очиститись від кар'єристичних елементів та звязатися з широким масовим рухом робітників та селян проти крівавої диктатури Цанкова та імперіялістичних хижаків, що стоять за ним. 
Боротьба між працею та капіталом у Болгарії вступає в нову добу, яка несе з собою важливі події. Ці події можуть зовсім змінити політичне обличчя Балканського півострова на користь світової революції.