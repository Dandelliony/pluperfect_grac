Червоний суд.
ІСТОРІЯ ОДНОГО ПЕТЛЮРІВСЬКОГО ПОВСТАНКОМУ.
Губсуд під головуванням А. І. Романовського розглянув справу по обвинуваченню колишнього вчителя Добровольського, проф. Гулак- Артемовського й хлібороба Петляшенка по 58 ст. Карного Кодексу (участь у контр-революційній організації). Обвинувачував пом. прокурору т. Колесниченко, обороняли підсудних т. т. Лейтман і Ліфшіц. 
Справа, в згоді з актом обвинувачення, є такою: 
На початку 23 р. Київський окрвідділ ДПУ одержав повідомлення від колишнього хорунжого Укр. Нар. армії, вчителя с. Рубежівки Опанасенка, що в осени 22 р. до вчителя Рубежівської школи Одарича приїздив Добровольський й запропонував йому взяти участь в організації «певних і щирих» українців для того, щоб в слушний мент почати повстання проти радянської влада. Через 3 тижні Добровольський удруге приїхав у Рубежівку. Одарич од вступу до організації відмовився, а Опанасенко погодився. В лютому 23 р., Опанасенко приїхав до Добровольського в Гореничі, де той учителював. Добровольський прохав його дістати йому пашпорта на чуже прізвище. В квітні Опанасенко знову приїхав у Гореничі. На цей раз Добровольський повідомив його, що він є членом одного з петлюрівських повстанкомів, який має заявок з закордоном. Опанасенко знову повідомив про це окрвідділ ДПУ. 
Слідством ДПУ було викрито звязок Добровольського з Петляшенком і звязок останнього з Гулак-Артемовським, що жив у Немешаївці і працював в галузі землевпорядкування. 
На попередньому слідстві Добровольський визнав себе винним в тому, що брав участь у повстанкомі, вступити до якого йому запропонував якийсь то Косар-Дрянник, що стояв на чолі цього повстанкому, але в жадних контр - революційних виступах він фактично не винний. На його пропозицію Одаричеві «гуртувати», останній відповів, що це безглуздя і що їх «згуртують», як таращанців, а Опанасенко погодився і його призначено було завідуючим у повстанкомі трьома волостями. 
Петляшенко й Гулак-Артемовський ні в чому винними себе не визнали. Самого ж Косар - Дрянника розшукати не пощастило. 
На судовому слідстві Добровольський повідомив, що він сам з Галичини, кінчив учительську семинарію і школу керамики, де-який час був попом. Не розуміючись гаразд в політичних справах, він дійсно погодився на пропозицію Дрянника вступити до повстанкому, але потім зрозумів свою помилку і сам написав про це листа з каяттям до ДПУ. В цьому листі він зазначив, що коли б його повідомили через газету, про те, що простили, то він прибуде до ДПУ; але відповіді не було. Він щиро кається в своїй провині і прохає суд не судити його суворо. Гулак-Артемовського він до цього процесу зовсім не знав, а з Петляшенком був тільки знайомий. 
Гулак-Артемовський в свойому свідченні говорить, що він старий революціонер і кооператор. Як історик, він цікавився різним громадським рухом. Одного разу він дійсно роспитував учасника банди Орлика колишнього офіцера про цю банду, але це не мало жаднюго відношення до будь-якого повстанкому, а мало відношення до історії революції, яку він пише. Йому 62 роки і не з його віком брати участь в контр-революції. Крім того він — революціонер-толстовець, себ то - непротивленець, а - тому і не міг підтримувати протиурядовий рух. 
Петляшенко посвідчив, що він «хотів зробити добре, а вийшло пагано». У повстанкомі він не брав участи, але дві рушниці і десять набоїв від нагану переховував у себе.
ВИРОК. 
Губсуд, зважаючи на те, що обвинувачення Гулак-Артемовського в процесі судового слідства не доведеш, Гулак-Артемовського виправдав. Обвинувачення Петляшенка те ж є недоведеним. З’ясовано тільки, що він незаконно переховував у себе зброю. Але тому, що злочин цей вчинено до того, як видано було постанову ВУЦВК від 9 липня 1920 р., то карне переслідування його теж не має підстави. Добровольського суд засудив до позбавлення волі з суворою ізоляцією на 5 років з конфіскацією всього майна. Але зважаючи на те, що Добровольський визнав свою помилку й сам перш, ніж почалося карне переслідування проти нього, від дальшої злочинної діяльности, під впливом каяття, відмовився, суд на підставі 28 ст. Карн. Код. зменшив йому покарання до 1 року і 2 місяців, і, зарахувавши йому попереднє увязнення, ухвалив з-під сторожі його звільнити.