Боротьба з скарлятиною
ПРОПОЗИЦІЯ ДО УВАГИ ГУБВИКОНКОМУ.
Ні для кого не таємниця, що тих скарлятинозних ліжок, які є в роспорядженню Губвідділу охорони здоровля, далеко не досить для того, щоб забезпечити ними усіх хворих. Завдяки цьому значна кількість хворих залишається вдома, що безумовно сприяв поширенню пошести скарлятини. 
Між тим кожному добре відомо, що тільки своєчасна і повна госпіталізація хворих — є головний засіб попередження поширення пошести скарлятини. 
Це добре знає і Губвідділ охорони здоровля і робить в цьому напрямі все, що може, але „вище голови не підскочиш”. Недостатність коштів місцевого бюджету не дає йому змоги розгорнути справу госпіталізації скарлятинозних хворих як слід. Губвиконком дав, що міг, але цього далеко но досить. 
А між тим стан пошести скарлатини в Київі такий, що вимагає рішучих заходів в цьому напрямі. Пошесть скарлятини, яка триває вже більш місяця не тільки не припиняється, але має тенденцію на збільшення. Скарлятина охопила не тільки всі райони міста Київа, але перекинулась за Дніпро на Слобідки і на найближчі села. 
Усе це говорить про те, що „хоч кров з носа", а гроші треба дістати на ріжучу боротьбу з пошестю скарлятини. 
Треба зробити так, щоб справа боротьби з пошестю, була справою всього громадянства. Поруч з ріжними протипошестними заходами, які нам своєчасно вказав Губвідділ охорони здоровля треба, щоб усе громадянство прийшло на допомогу і грішми. 
Губвиконком повинен видати наказ про стягнення в усіх мешканців певної кількости відсотків з кватирної платні на боротьбу з пошестю скарлятини: для робітників 5 відс. непманів. 10 відс. 
Наказ цей потрібен не для робітника і служачого, котрі завжди допомагали Владі в критичну хвилину, не дивлячись на свої обмежені кошти. 
Наказ цей потрібен для тої „публики", яка завжди міцно трималась за свої повні кешені і плювала на ріжні заклики. Мені, як члену одного з правлінь київських житльових кооперативів, нераз доводилось на практиці це бачити. Добровільно ця „публика" нічогісенько не дасть, в цьому можно бути певним. В неї є досить коштів, щоб забезпечити свою хвору дитину усім необхідним, але щоб допомогти другому, то цього ніколи не буде. 
Наказ такий необхіден і негайно. Він що місяця дасть кілька десятків тисяч карбованців, а це в значній мірі налагодить справу госпіталізації скарлатинозних хворих і спасе від смерти десятки дітей робітників. 
Церемонитись нічого. 
С. Б.
КІЛЬКІСТЬ ЗАХОРУВАНЬ ЗА 12 ВЕРЕСНЯ.
Київськими Райсанбюро зареєстровано за 12 е вересня 39 випадків захорування скарлятиною в місті Київі. За той же день прочитано санітарних лекцій 25.
ЗАСІДАННЯ ОХМАДИТУ
В понеділок о 6 годині вечора відбудеться засідання комісії Охмадиту секції охорони здоровля Міськради для вироблення заходів боротьби а пошестю скарлятини. Засідання відбудеться при Губвідділі охорони здоровля.