Губернський з'їзд комісій допомоги дітям.
Вчора о 1-й годині дня в заді Губвиконкому одкрився Перший Губерніяльний З'їзд комісій допомоги дітям. В з'їзді приймають участь представники Губвиконкому і Губпрофради, Губсоцвиху„ Охмадиту, Українського Червоного Хреста і Губжінвідділу, відповідні секції Міськради, а також міські, окружні і сільські гуртки друзів дітей. 
Від імени Губкому З'їзд одкрив тов. Свистун такою промовою.
ПРОМОВА ТОВ. СВИСТУНА 
В період громадської війни кількість безпритульних дітей значно зросла. Радянська влада для допомоги їй проробила велетенську роботу; не мало допомогли і наша пролетарська суспільність і інтелігенція, яка йде поруч з нами. Але перед нами ще велика робота. В вас на Київщині був період застоя в справі допомоги безпритульним, але зараз усюди помічається здвиг по всіх напрямках. І завдання з'їзду полягає в тому, щоб ще більш поширити цей здвиг в бік допомога дітям. Ми як небудь обігріли, одягли і нагодували багацько безпритульних дітей і зараз стоїть питання про їх виховання. До цієї роботи з’їзд повинен притягнути широкі кола громадянства. 
ПРЕЗИДІЯ З’ЇЗДУ. 
В склад Президії З’їзду одноголосно обрано т.т. Гринька, Єфремова, Буздаліна, Лукашенка, Даніловську, Мазеля, Лакиза, Трахмана і Шила.
ПРИВІТАННЯ. 
Під час обрання президії до залі входить делегація від юних ленінців. Стрункими рядами, з червоними прапорами юні ленінці проходять залю і стають біля Президії. Представник їх тов. Альтман вад імени всіх ленінців гаряче вітає з’їзд, висловлюючи надію, що цей з'їзд виконає завдання по забезпеченню безпритульник дітей. 
Вітали з'їзд також представники дитячих городків.
ПРИВІТАЛЬНА ТЕЛЕГРАМА - ТОВ. ПЕТРОВСЬКОМУ. 
Одноголосно ухвалено послати привітальну телеграму тов. Петровському такого змісту: 
«Губ. З'їзд допомоги дітям Київщини гаряче вітає вас - друга дітей, невтомного борця з дитячою безпритульністю і заявляє, що вся енергія і увага з'їзду буде направлена на вишукування шляхів і заходів скорійшої ліквідації безпритульности. Губз'їзд вірить, що зусиллями Робітниче - Селянської Держави і пролетарської суспільности буде скоро ліквідовано дитячу безпритульність і цим самим буде виконано один з заповітів Ілліча. Ліквідацією дитячої безпритульности ми збудуємо гідний його імени пам’ятник. 
Далі оголошується такий лист тов. Гринька до з'їзду.
ЛИСТ ТОВ. ГРИНЬКА. 
Гаряче вітаю відкриття першої широкої губерніальної конференції по боротьбі з дитячою безпритульністю. Дуже жалкую, що особисто не зможу прийняти участи в її роботі. Радянська влада й робітниче - селянська суспільність ніколи не проходила мимо цього важливого питання. Навіть в найбільш тяжкі часи озброєної громадської війни, господарчої руїни і голоду боротьба з дитячою безпритульністю, змагання захистити від загибелі маси безпритульних дітей завжди стояли в порядку денному нашої роботи. 
Але лише тепер, після нашої перемоги, після того, як ми зробили перші досягнення на економичному фронті, ми можемо більш організовано і більш систематично вести роботу на фронті дитячої безпритульности. І що найбільш важливо, так це те, що підвищення активности і самодіяльности серед широких пролетарських і незаможницьких мас дає можливість від методів державної боротьби з безпритульністю перейти до методів громадської боротьби всіх радянських сил нашої республіки. 
Губернська конференція Київщини по боротьбі з безпритульністю з одного боку свідчить про те що ми вже маємо в наших підприємствах, по селах серйозні досягнення в організації громадських сил пролетаріяту і селянства на боротьбу з дитячою безпритульністю, а з другого боку ця конференція мусить стати вихідною точкою ще більших досягнень в цьому напрямку. 
Не закриваючи очей на серйозні перешкоди й не перебільшуючи наших сил, ми все-ж таки можемо й мусимо на цій губернській конференції упевнено й твердо сказати, що настав час дійсної ліквідації дитячої безпритульности. Під цим гаслом мусить пройти вся губернська конференція. Щиро бажаю їй успішної роботи та серйозних досягнень. 
З комуністичним привітанням Голова Губвиконкому Г. Гринько.