Низова кооперація та колективізація
Два об’єднання
(Звенигородський район на Шевченківщині). (В порядку обговорення) 
Коли гальмується кооперативна робота в якому-небудь споживчому т-ві, то це не відбивається шкідливо на роботі инших споживчих т-в. 
Але ж нема нічого гіршого, коли шкутильгає який небудь центр скажемо, той, що передає — районний або губерніяльний союз, від якого залежить робота в кооперативах першого ступіня, тоді справа гіршає. Таке явище спостерігається на Звенигородщині Шевченківської округи. 
В минулому році в м. Звенигородці було два кооперативних об'єднання: контора Уманського райсоюзу та Робкооп. Обидва об'єднання зпочатку були майже однаково сильні і товарообіг мали однаковий. 
Ріжниця між ними була тільки в тому, що Робкооп одержував крам беспосередньо з трестів та заводів, а контора з Уманського райсоюзу. З початку цього року контора Уманського райсоюзу що місяца стала робити все менші і менші товарообіги і врешті в липні за відсутністю краму майже цілком припинила свою діяльність. 
В той же самий час друге об'єднання, яке міститься поруч з Уманською конторою, Робкооп, почав розбухати і поширюватись. Користуючись скрутним становищем К - ри Уманського райсоюзу, Робкооп швидко пристосувався до попиту сільських споживчих т-в. На протязі кількох місяців Робкоопом було відкрито шкіряний, лісний та залізо-скобяний склади та кілька крамниць і мануфактурних магазинів. 
Зараз Робкооп обслуговує крім робітників майже всі сільські споживчі т-ва. На перший погляд здається все гаразд: Робкооп розбухає за рахунок споживчих т-в, але за те він відпускає крам широким споживачам за готівку і в борг. 
Коли ж придивитися ближче, то кооперація на Звенигородщині має багато дефектів: Перш за все сільські Т-ва без районної кооперативної організації почувають себе наче сиротами і не мають зв'язку з вищими щаблями кооперативних організацій. Подруге — утворити районний союз неможливо, бо він не зможе, кажуть, конкурувати з Робкоопом, який доставляє крам великими партіями і через те накладні витрати в нього невеликі. Трете — існування поруч двох кооперативних апаратів, з яких кожен посягає на обслуговування сел, не бажане явище, через те, що це неминуче викличе конкуренцію та недобросусідські відносини між цими апаратами. 
Четверте - Звенигородська контора Уманського союзу хоч і не постачає краму споживчим Т-вам, але утримує службовців, які спокійно сплять за прилавками, через що в загальному маштабі збільшуються накладні витрати в кооперації. 
Чи не краще було-б з'єднати Уманьську к-ру та Звенигородський Робкооп в одну кооперативну району організацію? Скажи, Вукоспілко? 
Крок за кроком.
(Германівський район). 
Нещодавно років три тому, не тільки селене „рядові", а майже й селянські діячі, не в'являли собі можливим організацію колективу. 
Не в'являли не через політичну несвідомість, не через то, що ці самі „діячі" не були певні в тому, що Радвлада існуватиме й за 924 р. не уявляли через те, що ніхто з них не вірив в можливість існування й життя багатьох семей в одній сем'ї. 
По собі судили. 
Правда, таке розуміння в деякій мірі правдиве, бо й справді наші селяни до організації не звикли, а навпаки — тому що-до цього їх привчила стара царська влада. Але тепер селяни самі стали розуміти, що вся сила — в скупчености, в організації. 
Тепер ми бачимо наслідки, поступово утворюються колективи. Зараз в Германівському р-ні існують два колективи — в Германівці та Гусачівці. Перший колектив засновано в Казиміровці і з цього року починає своє існування й четвертий - трудова артіль в с. Черняхові і організовується у Верем’ї - пятий. 
І так — крок за кроком. Повільно, спокійно, але певно наше селянство йде до здійснення великої мети того, хто наше життя знав краще, аніж знали його ми. 
Колективізація й кооперація, це — головна опора, яку накреслив нам т. Ленін. 