Хроніка.
ПРИІЗД ТОВ. Г. Ф. ГРИНЬКА.
Вчора до Київа повернувся з відпуску і приступив до праці Голова Губвиконкому Київщина тов. Г. Ф. Гринько. 
В ГУБКОМВНУТОРГУ. ФІНАНСУВАННЯ МЯСНИХ ЗАГОТОВОК.
При Губкомвнуторгу з участю представників київських банків відбулась нарада в справі фінансування заготовок мяса на Київщині. Представником Губкомвнуторгу було підкреслено що держоргани й кооперація переводять заготовку мяса в незначній мірі і що вони охоплюють не більш 10% тої худоби, що продає селянство Київщини. Це пояснюється обмеженістю коштів заготовителів та невеликим розміром кредитів, що дають для цієї страви банки. Для того, щоб охопити купівлю худоби на 50% організаціям потрібні додаткові кошти в такому розмірі: Соробкопу 80 тисяч карб., мясокладобойні — l50 тисяч крб. і Сільгосподарю від 20 до З0 тисяч карб. 
Після обговорення цієї справи представники банків погодились піти на зустріч в справі державної та кооперативної заготовки мяса. Комунальний банк гарантував збільшення відкритого кредиту на м'ясо заготовки з З0 тисяч карбованців до 60 тисяч; Торговельно-промисловий банк бере на себе кредитування в розмірі 20 — ЗО тисяч карбованців. В такій же сумі буде кредитувати й Сельбанк. Що до Держбанку, то останній звязаний інструкціями свого правління може лише відкрити вексельну форму кредиту. 
На решті було прийнято резолюцію, в якій зазначається підтримка мясозаготовок місцевими банками і констатується разом з тим необхідність, для викон. плану заготовок, підтримки центру. Найбільш доцільною формою кредиту визнається видача позик під заготовлену худобу. 
Одночасово постановлено доручити Держбанкові та Укрсельбанкові вжити негайних заходів для одержання з центру сепціяльних коштів для заготовки мяса.
В УКРАІНЛІСІ.
Б Українлісі в звязку з наближаючимся кінцем операційного року відводяться підсумки виробничої кампанії 23-24 року. Всі завдання Українлісом виконано на 100 відс. і закінчено виконання умов з держорганами і кооперацією та приступлено до складання нових на майбутню виробничу кампанію. Українліс ставить собі головнішим завданням надалі наближення своєї продукції до споживача і з огляду на це буде переважно складати контракти з первісною кооперацією. 
В центрі Українлісом складено з НКЗ договір на одвід ділянок для розробки в майбутньому операційному році. 
10 вересня в Українлісі має бути виробнича нарада на котрій буде розглядатись річний відчит за 23-24 рік і виробничий план на 24-25 р.
ХРОНІКА ДОБРОХЕМУ.
Музей Доброхему. Губвідділом Доброхему закінчується вже організація Музею Доброхему в будинку комуністичної освіти. До цього часу організовано вже колекцію вибухових матерій, колекцію аеробомб, при чому є одна в рост чоловіка і важить 10 пудів. Є колекція противогазів і всі докладні розрізи противогазів російського типу. При музеї буде одкрито бібліотеку. Частина книжок вже є. Жваво організується також показна хемічна лабораторія.
Доброхем на лініях П. 3. залізниці. Цими днями повернувся з першої поїздки по лінії Південно-Західньої залізниці інструктор київського Губвідділу Доброхему інжінер Швагинський. В цій подорожі була переведена організаційна робота в Коростенському, Київському та Казатинському залізничих участках. Для переведення кампанії по Доброхему Дорпрофсожам доставлено гарно впоряджений кіно вагон. Лекції по доброхему на залізничих станціях сопровождались демонстрацією світових картин і хемічними досвідами. Після лекцій демонструвались кіно-фільми з життя робітників. На зборах крім залізничників брали участь селяне з найближчих сел і багацько дітей. 
Організовано зразкові гуртки в Коростені, Білокоровичах, Шепетівці, Казатині, і Ворзелі. Гурткам Дорпрофсож надає відповідну літературу. Надалі буде виділено спеціяльних керовників для переведення роботи в хемичних гуртках по вивченню основ елементарної хемії. 
Цими днями інструктор Швагинський знову виїздить на лінію для переведення кампанії по Доброхему в Жмеринському та Бобринському участках.