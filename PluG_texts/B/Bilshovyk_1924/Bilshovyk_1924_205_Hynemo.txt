Гинемо.
„Гинемо! — Це свідчить про певний упадок, а ми тих людей вважаєм божевільними, що слово „гинемо" в проповідях і скрізь голосять". Оржеховський
Лишив ці слова Польщі один з її шляхетських письменників жигмунтівської доби – Оржеховскі. Слова ці прийнято було тоді, як сміховинку, ніхто навіть не хотів їх тоді поважно трактувати. Бо Польща часів короля Жигмунта була сильною державою, її впливи сягали далеко на Схід і Захід, вона в своїй зарозумілости й великодержавній манії нічого й нікого не боялася. Але жигмунтівська доба скоро минула, велика державна будівля почала валитися, а польська шляхта вела далі свій божевільний танок аж до „білого мазура". Слова Оржеховського справдилися — слова апологета шляхетського режиму: велика держава впала, роздерта між кількох сусідів. 
Чомусь пригадуються ці слова і ця перша доба польської шляхетської державности, коли читаєш прощального листа одного з провідників польської- псевдо-демократії, Тугута „Спимо, а селянин помірає з голоду, тисячі робітничих родин гинуть безпомічно під тином, на окраїнах згодом почнеться грізне повстання, зневажається громадян і їхні права, немає людей з характером, — погано діється в Польщі. Ось головніші ударні слова, які кидає новочасній, так званій демократичній Польщі її державний муж що жде на спочинок. Мелодія слова „гинемо“ так і лунає між плаксивими строфами прощального листа. Знаменний голос, як що до особи автора, так і що до сучасного стану Польщі. 
Лист посла Тугута — це маркантне ствердження становища, в якому опинилася сучасна буржуазна Польща. Це ствердження тієї кризи, яку переживає вже довший час польська республіка, але яку вона намагається усунути ріжними паліятивами. На початку існування новонародженої польської республіки все було наче приголомшене, наче зачароване. Але роки оп'яніння минули, не один став тверезо дивитися на світ і реальніш, аніж досі, оцінювати факти. Залунали нові голоси, — рідкі, правда, - але вони настирливо вказували на те, що коли так піде далі, то історія Польщі повториться. 
І історія повторилася. Польща гине.
Валяться колос, що бажав проковтнути півсходу Європи, що вважав себе вибраним народом, який має історичне й боже право володіти та панувати над мілійонами инших народів, який однією брехнею хотів створити умови державного життя. Наближається неминучий кінець, коли не врятує нову шляхетську Польщу ні міністр Грабскі — своїми економичними заходами, ні міністр Сікорські — військовою дисципліною в державному апараті, ні старий маршал, з Сулєювки — новим чудом над Вислою. Історією керує не каприз, а тверді закони. 
Польща переживає безоглядну економичну кризу. Стабілізація польської валюти — це тільки феєрверк, призначений на експорт, який внутрішніх відносин не то, що не поправив, але навіть цілковито погіршив. Криза сільського господарства, криза й руїна промисловости, закриття фабрик і заводів, нечуване, що доходить до десятків тисяч, безробіття та неймовірне оподаткування найнижчих верств — це зрештою повна господарська руїна цілої країни. Закордонний капітал рятує Польщу. Англія за позичені на великий відсоток фунти взяла в своє посідання лісний промисел Польщі. Окрасу народнього господарства в Польщі — Біловежську пущу — продано концернові англійських капіталістів, і вони вже почали експлоатацію її. Англійці, крім того, одержали великі концесії в вугляному промислі в Горішньому Шлезьку. Франція, це найбільша опікунка Польщі, яка постачає їй військове знаряддя старими, вистріляними гарматами та літаками, захопила за це нафтовий і частину вугляного промислу. Крім цього, Польща звязана також морально з нею й мусить готуватися до війни на поміч Франції. 
Так само й Італія не дала собі зробити кривди й кинула збанкротованій Польщі незначну позичку. Італія захопила тютюнову монополію з тим, що на випадок війни Польщі з якоюсь державою всі тютюнові фабрики стають власністю італійського уряду. 
Фінанси це Ахіллесова п'ята польської буржуазної республіки. Вже на початку існування польської держави почали ріжні буржуазні економисти ламати собі голову, щоб якось перевести оздоровлення фінансів. Першу таку спробу зробив міністр фінансів Міхальський, який видумав так звану „данину", ухвалену варшавським сеймом у грудні 1921 р. Данина мала дати 100 міліярдів марок, що було смішною цифрою, коли порівняти з санаційними потребами, та що на ділі дала тільки 60 міліярдів. Данина завела. 
Уряд Поніковського рішив рятувати фінанси зменшенням видатків на державний апарат. Це була теж дитяча вигадка, бо зменшення мали зменшити також і видатки на армію та залізницю. Це тоді, коли при мілітарному характері Польщі військо та залізниця вимагають - найбільше коштів, аж 50 відс. На адміністрацію й культурно-освітні потреби Польща асигнує так малі суми, що зменшення в тих ділянках не можуть дати ніякого прибутку й поправити фінанси. Міністр Міхальський даремне робив заходи, даремне ухвалював йому сойм спеціяльні повноваження, — був він безсилий. Елементи, на які від бажав опертися, ніяк не могли допустити зменшення мілітаризму. Мілітаризм це первородний гріх сучасної Польщі. Міхальський упав переможений мілітаризмом пана Пілсудського. У грудні 1922 року став на чолі влади кабінет „рук по швам" Сікорського. Цей кабінет також як одно з перших гасел, висунув справу санації „оздоровлення" фінансів, але так, щоб не чіпати мілітаризму та щоб скарбниця була повна. А щоб це перевести в життя, треба було виступити проти тих, які мають найбільші гаманці. Завдання це почав виконувати міністр Грабський, безперечно, визначний економіст, який грунтовно перейшов ріжні школи, між иншим, і марксівську. Щоб покрити великий дефіцит новий уряд запроектував великий маєтковий податок, обчислений на 600 мілійонів золотих, який зріс до суми одного міліярда і мав бути стягнений протягом двох місяців. 
Пануючі класи дуже налякалися порядків Грабського — Сікорського, і тому цей уряд зустрів чималий опір, майже саботаж з боку капіталістичних кол. Почались ріжні протести банків, союзів і господарчих сфер, які нарікали на уряд і закидали йому свідоме нищення польського промислу. Але уряд ішов до своєї мети, бо думав, що матиме підтримку серед селянства та інтелігенції і навіть серед робітничої соціял-угоди. Але уряд помилився. Селянство, правда, якийсь час ішло з ним рука в руку, але врешті перейшло на бік капіталістичної опозиції, і уряд упав. 
Справа санації й далі була на дневному порядку. Вів її тепер міністр Кухарські під гаслом ощадностей. Що ж він робив? Касував кредити на боротьбу з епідеміями, на шкільництво на опіку над бездомними дітьми, на ріжні громадські цілі. Так він рятував Польщу, а в дійсности нищив її. Оргії капіталістів під час господарювання пана Кухарського дійшли до апогею. 
Наслідок санації був такий: державний борг протягом півроку зріс з З — до 4,8 триліонів марок, обіг банкнотів за той самий час зріс 2,7 до 53,2 триліонів, курс долара зріс 70 трикратно. Державний бюджет в 1923 році виглядав, на підставі цифр, поданих англійським фінансовим дорадником Юнгом, так: 
Прибутки- 426,8 міліонів золотих. 
Видатки — 1118,8 
З видатків на армію припало 369,0 міл., а дефіцит залізниць складав 380,4. 
Цей дефіцит був страшний і рівнявся дефіцитам двох воєнних літ, а саме 1919 і 1920 років. Спричинилися до цього ріжні господарські та суспільні випадки, як нечуваний зріст доріжні, нужда широких мас, безробіття і страйки, а найбільше грізний генеральний страйк і кріваві сутички в Кракові, Тарнові та Бориславі. Почалася страшна паніка й було закликано вдруге міністра Грабського, щоб ішов рятувати фінанси. Почалася третя стадія санації польських фінансів. 
Третя стадія санації польських фінансів триває по нинішній день. Міністр Грабський мав на меті довести до рівноваги державний бюджет. Для цього мав він широкий план, а щоб його перевести в життя, зажадав від сойму диктаторських повноважень, що й одержав голосами всіх польських партій, до пепеесівської соціял-угод. включно. 
День 1-го лютого треба вважати початком реформ міністра Грабського. Цього дня заокруглено борг польської держави в 291 триліон марок, переведено стабілізацію польської марки в паритет — 1 золотий рівний мілійонові вісімсот тисяч марок,- а врешті було почато записи на емісійний банк. 1-го травня пущено в обіг нову польську валюту, а саме злоті, а 1-го липня польська марка перестала бути „платничим середником". Які наслідки мала реформа міністра Грабського в третій стадії санації? Як відповідь, наведемо табличку прибутків і видатків.
Ці цифри дають ясну відповідь: спочатку раптовий приріст прибутків, що від січня до березня зростають потрійно, усувають дефіцит і дають в місяці березні та квітні навишку. Зате в травні санаційна акція зменшується й повстає знову дефіцит, який у червні дає 25 відс. Причиною цього була господарська криза, припинення продукції. Промислова продукція зменшується до половини нормальної, безробітні складають більшість пролетаріяту, відсотки від грошового капіталу виносять 10 — 15 відс місячно, торговельний баланс активний за півтора роки став знову для Польщі пасивним. Трудящі маси, які сподівалися зітхнути лекше, як тільки спаде з плечей важкий тягар інфляційного податку, побачили ще гірше масове безробіття совета ма зменшення платні. 
Зараз не можна передбачити, що викличе далі санаційна акція міністра Грабського. Але вже й зараз можна сказати, що господарська криза, яку переживає Польща, — це не є переходове явище. 
Так само хибним є погляд, що криза з'явилась тільки в наслідок реформи валюти. Господарська криза в Польщі — це неухильне явище цілої анормальної польської державности, яка тягнеться від самого початку її повстання й переходить ріжні фази та періоди. І тому як раз всі ці зусилля Кухарських чи Грабських, це все було тільки малим глечиком води на розбурхане море вогню. Досі ні одно політичне угруповання, що підтримує цю або иншу кабінетну комбінацію, не зуміло знайти заходів, щоби поліпшити економичне становище країни. А втім, пануючим класам ці всі фази кризи не дуже небезпечні. Колись ці класи набували величезні маєтки на інфляції грошей. Проект Грабського це припинив, але одночасно знищив також і джерело прибутків певних верств польської буржуазії, і тому ці верстви були якийсь час в опозиції. Але згодом вони переконалися, що проект Грабського не такий страшний і що закони в буржуазному розумінні творяться на те, щоби їх легко можна було обминути. Представники пануючих клас вимагали де-яких пільг в податковій системі, так що ввесь податковий тягар було звалено на плечі пролетарських мас. Далі вони почали вимагати, щоб уряд відкинув у забуття аграрну реформу. А для спекуляції залишено армію, яка потрібує військових приставок. Наслідки цього такі, що правиця, яка спершу була ворожо настроєна проти міністра-реформатора, тепер всіма силами його підтримує. 
Зате ввесь тягар відчула робітнича класа. Найбільше, одначе, відчула вона безробіття. Фабрики одна по одній закривають свої верстати. Фабрики в Лодзі працюють найбільше два рази на тиждень. В Пабяніцах закрито 15 фабрик і відразу позбавлено праці шість тисяч робітників. В Білостоці закриті всі фабрики. Кількість безробітних у червні досягала в самій Лодзі вже 35 тисяч, а в другій половині липня дійшла вже до 62 тисяч. Цифри страшні. 
Як санація вплинула на становище в промисловости, показують такі факти. За перший тиждень лютого працювали загалом 6 днів на тиждень (1 зміна) 1952 заводів, а в кінці квітня тільки 505. В металургичній промисловості відносні числа — 429 і 54, в текстильній промисловости — 166 і 33. Приблизна кількість безробітних, на підставі статистики міністерства праці, досягала 1-го січня 67 тисяч, 1-го лютого — 100 тисяч, 1-го березня — 110 тисяч, 1-го квітня — 109 тисяч, а в червні по-над 120 тисяч. 
Такі-ж самі скоки роблять базарні ціни. Протягом останніх кількох тижнів, від 15 липня по нинішній день, ціни на жито збільшились на 70 відс., ціна на мясо — на 50 відс. Слідом за цим і инші речі першої необхідности підскочили в цінах. Одним словом, дорожнеча в серпні місяці збільшилась на 5 відс. Значить, уряд буде знову приневолений видавати відповідні додатки на дорожнечу, як за давніх часів інфляції. Перед трудящою класою Польщі погані перспективи. Врожаї цьогорічні в цілому краю дуже мізерні. В де яких повітах цілі лани збіжжя зчищено невиданим досі родом комах, так, що селяне відразу мусіли були поля переорати. В инших повітах дощі та градові тучі так само понищили посіви. Загалом, збір збіжжя в цьому році на 30 відс. нижчий, аніж торік. В Польщі — марево нужди перед селом, марево голоду перед містом. Бачить це уряд і вже тепер асигнує аж 2 мільйони золотих на підмогу селу. Складаються крім цього, громадські комітети, в склад яких входять також всі економично фінансові інституції та банки. Ситуація ще тим трагичниша, що податкова система пана Грабського викачала з села всі гроші. Пущено з обіг навіть придбану за добрих часів чужу валюту, щоб тільки охоронити себе перед екзекутором. Про виплату дальших податків тепер немає навіть мови.. Становище фактично трагичне. 
Вся штучно збудована валютна палата Грабського, безумовно, впаде. Від самого початку будувалася вона на крихких фундаментах, і ледви чи знайдеться хто небудь, що виведе польську республіку з зачарованого кола. Ледви, кажу, бо треба сподіватися, що польські буржуазні економісти намагатимуться ще ріжних засобів вжити, щоб продовжиш лоскутній республіці життя. 
Безвихідне економичне становище, безперечно, мусить довести до різких змін в політичному житті ріжних груп і клас у Польщі. Те, що діється зараз у Горішньому Шлезьку, — це майбутнє всієї імперіялістичної Польщі. З одного боку, — безоглядність капіталістів, які сміються з інтервенції польського уряду й, не зважаючи на підписання умови з комітетами залогових рад, по нинішній день ми почали роботи на багатьох шахтах, а тільки в ціничний спосіб заявляють про редукцію кількадесять тисяч робітників, — а з другого боку, — безпорадність самого уряду, який вже не находить виходу з тупику. Соціяльні рухи на терені Польщі мусять в найближчому майбутньому прибрати грізніших, аніж досі, форм. Це буде вістря, повернене й проти безконтрольної сваволі фабрикантів, а також і проти уряду, бо він довів себе сам до цілковитого державного банкруцтва. 
Польща гине. Це безперечний факт. Процес роскладової анархії обхопив вже найменші клітини гнилого організму, і треба бути сліпим, щоб не бачити, що жде цю безпардонну „Францію Сходу”, може вже в осени. Всі наче кружляють в якомусь божевільному танкові, ніби передчуваючи свій кінець. І тим хиба треба пояснити ту заїлість, з якою польська реакція вирішує ріжні внутрішні питання, за допомогою багнету й тюрми.