Культура й мистецтво
Кіно-журнал "Маховик".
Річ відома: ніколи закінченим мистецьким творам не поспіти за сучасністю. Причина теж відома: їм, закінченим творам (маємо на оці — роман, п’єсу, повість) потрібна т. зв. історична перспектива: повна віддаленість сюжету як раз для тої закінченности тоб то всебічного аналізу, творення типичного. 
А життя вимагає того, щоб на нього реагувало мистецтво зараз. 
Літературна творчість знайшла вихід: часопис, журнал... Тут ми маємо все: й наукове замотування фактів сучасности й мистецький відбиток їх (у журналах, як не в газетах). 
Екран досі такої форми не знав. Правда, закордонна кінематографія, як скажім, англійська, що може дозволити собі таку роскіш, як чотирьох-годинний сеанс, показує глядачам разом із драмою, комедією та ще й видовою картиною політичну чи взагалі журнальну хроніку – кіно-огляд. 
Радянський екран, стиснутий залізними обіймами самоокупації, звичайно навіть такої хроніки собі не міг дозволити, обмежений що найбільше двох годинним сеансом. 
Ще й до того — хроніка не все. Провідна стаття, кіно - нарис окремих сторінок добуту сучасности теж повинні були знайти собі місце на екрані, коли вже дається гола хроніка... 
І от ще весною цього року в ВУФКУ зародилась ідея: давати глядачам в одному сеансі весь матеріял, що мав бути живим відбитком сучасности. Як форму цього матеріялу обрали — кіно-журнал. 
Липень і серпень, гарячково працювали сценаристи, режисура, кіно-фабрика в цілому (зрозуміло: перше число, організаційна праця) і ось цими днями, а саме 12-го вересня, виходить перше число кіно-журналу «Маховик», що має виходити відтепер регулярно в перших числах кожного місяця (матеріял у ВУФК’у забезпечено!). 
Явисько це таке орігінальне й цікаве, так воно «вклинюється» в радянське мистецьке життя, що варт на ньому трохи спинитись. 
Зміст цього числа: 
1. «Октябрина» - оповідання ленінця. Сценарій Ю. Н Тасина, постанова автора. Кіно твір цікавий насамперед тим, що це щось цілком нове, свіже. Це не драма, не роман, не трюкизм, а іменно — спокійне оповідання, форма творчости для екрану нова. Робітник, член партії ленінського набору, оповідає екраном, як він ленінцем став. Оповідання тече жваво, яскраво, зугріте головного дієвою особою, дитиною, маленькою донькою робітника — Октябриною. Не менш цікава за зміст цієї кіно - новели й сама постановка, що відзначається щирою художністю й старанністю: як деталь, — вперше в рад. кіно-виробництві конструюється декоративно (а не натура) вулиця, дощ... Надзвичайно цікаві малюнки заводського життя, верстати метальові стружки, де все дихає радостю вільної праці 
2. «Після ХІІІ-го З’їзду. Це політична стаття про наше становисько після ХІІІ-го З’їзду партії, що її складено з речінь наших революційних проводирів. Постановка. А, Ф. Лундина. Правда, режисура трохи не відчула серйозности теми й надала статті зайової екранової белетристики. Але безперечно робітничі квартали та ті, хто з ними, вітатимуть появу на екрані постатів проводирів ,революції й живу ілюстрацію їхніх історичних висловів. 
3. «Доброхем» інсценування основних моментів докладу Л. Троцького. Постановка фабрики. Живий малюнок значіння хемичної промисловостей в справі оборони країни. Чудовий шарж на те, який на заході вплив мав цей доклад. 
4. «Чорномор'я» надзвичайно вдалий живий світлий нарис побуту нашої черноморської флоти. Нема сюжету, нема фабули, але в цілому малюнок побуту такий компактний, суцільний, перейнятий бадьоростю, що здається — життя чорноморців одне суцільне трудове свято й так і тягне, покинувши все, хоч юнгою серед них пожити. Так і хочеться взяти свій голос із кінцевим написом. 
«Працюй безпешно Радянський Союзе: червоний воєнмор на варті!..». 
5. Хроніка подає історію відкриття пам'ятника Артему в Батумі, цікавий контраст свята фізичного виховання в Тюл’єрі, Париж, та у нас, десь там у Чугуєві. Де більше сили, краси та здоровля — глядач виразно бачить, хоч і перше й друге — непідтасована дійсність. Показується новий франц. президент й т. и. 
6. «Історія одної умови» комедія. Сценарій Д. Бузька і Паніча. Це, розумієте, власний кореспондент «Маховика» надіслав із Лондону допис про те, як уся ця історія з переполохом Макдональда та підписанням угоди вночі, зірвавши нашу делегацію з ліжка, сталася... За документальність допису «Маховик» не ручається, але за суть його відповідає. Постанова Л. Курбаса, що, як відомо, працює тепер постійним режісером ВУФКУ. 
Всі ці кіно-малюнки відзначаються великою старанностю й художністю постановки, що разом із цілком оригінальним підходом, вибором тем, сміливим трактуванням ідей робить нову добу в радянському кіновиробництві. 
Кожному, хто пролетарським мистецтвом, його методами й підходом цікавиться, варт цей журнал подивитися. Певний, що він буде теж цікавий кожній мистецьки-чулій людині з винятком, розуміється, ваших завзятих класових ворогів, що їм певне зміст журналу добре вдарить по носу.
НОВА П'ЄСА ГЕОРГА КАЙЗЕРА.
Георгом Кайзером закінчено нову драму «Пожежа в опері». П’єса перекладена на російську мову, текст ритмично оброблений. Переклад і обробка п’єси виконала артистом Московського Камерного театру Олександром Олєніним. 
Форма п'єси ділком експресіоністична. Сюжет взято з дійсного історичного епізоду — пожежа в Паризькій опері в 1763 році. 
П’єса піде в Московському театрі ім. Корша. 
Незабаром п’єса виходить до друку.
КОНЦЕРТ НАТАНА МІЛЬШТЕЙНА.
21 вересня в залі консерваторії відбудеться тільки і один концерт скрипача Натана Мільштейна при участі піаністки Регіни Горовиц. 
В програмі: Бах — «Адажіо і Фуга”(соль-мін.); Бах — Крейслер — «Прелюд і гавот» (мі-маж.), Гендель — Пасакалія, Брух — концерт — соль.мін і Глазунов — концерт — ля-мін. 
Квитки продаються в канцелярії консерваторії з 18-го вересня.
ДО ЛЕКЦІІ ТАІРОВА.
Лекція Таїрова — «Крива театру», яка була призначена на 19 вересня переноситься на 25 вересня. Лекція відбудеться в Міській залі.
КИІВСЬКА ФІЛІЯ «ГАРТ».
У п’ятницю 19 вересня 1924 р. о 7 год веч., в помешк. театру Михайличенка відбудеться збірка Літературного Гарту.
У вівторок 23 вересня, в 9 г. веч. там-же пленум філії Гарту всіх відділів. 
Секр. Бюро Б. Сербин. 
Сьогодні в театрах.
Театр ім. Леніна, «Жірофле Жірофля». 
Театр ім. Лібкнехта. Оперета. «Дочь Сильви»
КІНО. 
1-е Держкіно (б. Шанцера). «Дворец и крепость». 
2-е Держкіно (Експрес). «Владьічица мира». 
3-е Держкіно. «Ілька». 
4-е Держкіно (Малий театр). «Владьічица мира». 
5-е Держкіно (Корео). «Пригоди Анатоля».
КАЛЕНДАР КЛУБІВ. 
Клуб-сад спілок Друку, Робітос, Робітземлісу та Нарспож. Постановка студії Колчевського — «Машина» — Сінклера.