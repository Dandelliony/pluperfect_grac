Культосвітня праця.
"ДРУЗІ ГАЗЕТ" НА СЕЛІ. (В порядку обговорення).
Зачеплене товаришем Яном питання про друзів газет на селі („Більшовик” ч. 194, — 28-VIII) притягає увагу до себе особливо тим, що т. Ян як і слідувало чекати радить в члени гуртка друзів газет сільський актив: — „незаможники, члени КВД, члени ЄСТ-ва, червоні вчителі та агрономи”. 
Напевне товаришу Яну відомо, що коли в нас на селі є десяток, або півтора активних товаришів, то вони, здебільшого, працюють в сільських установах села, приймаючи діяльну участь у всих гуртках х.-ч. 
Хиба нашої політосвітроботи на селі в значній мірі, полягає в тім, що активні сили села, (а їх у нас дуже мало) роспорошують свою енергію на безліч осередків та гуртків. Иноді при хаті чит. закладають такі гуртки, які лишаються тільки на папері. 
В даннім разі беручи питання про друзів газети на селі можна сказати що це тільки прибавиться лишніх 5 — 6 протоколів засідань на місяць. З великим успіхом росповсюджувати газети на селі може хата читальня, це її прямий обовязок, коли ж утворити гурток друзів газети, то туди ввійдуть: зав. х.-ч., вчитель, голова КНС і инша активна, а звідци можна сказати, що коли вчитель, або агроном, або зав. х.-ч, не цікавиться росповсюдженням газети то гурток друзів цій справі мало що поможе. Коли б активні сили звернути на поліпшення роботи хати читальні, то ідея т. Яна сама собою здійсниться. 
З однаковим успіхом правління хати - читальні може організувати кутки газет, пославши туди червоних читців, а драмгурток по постанові правління хати-читальні організує інсценіровку газети, — як видно справа може обійтись і без друзів газет. На це мається досить цікавий та пояснюючий досвід газ. „Правда” ч. 101, який тут же можна привести. „Поменче товариств друзів поменче взагалі „друзів”, обійдемося і без них. 
Краще більше енергії в кожнім із нас в справі переведення завдань поставленіх перед нами партією“. 
А з усього цього висновок: — поменче роспорошености в роботі і побільше єдности та енергії і справа газети на селі забезпечено й без „друзів”.
ТРОХИ ПРО ПОЛІТОСВІТНЮ РОБОТУ НА СЕЛІ.
Давно вже ведуться балачки про погодження роботи робклубів на цукроварнях та сельбудів і хат-читалень на селах. Але й до цього часу в Мартинівці та Степанцях (села Шевченківської округи) ці політосвіті установи живуть між собою, як кіт з собакою. В Мартинівці правда, краще, але в Степанцях доходить иноді до... дурниць. 
Завбібліотекою клубу не дав колективного абонементу для молодих ленінців, які мають свою кімнатку при сельбуді. 
Дійсні причини полягають у тому, що клуби обслуговують тільки в більшости категорію цукровиків, які носять назву „служащих", і яким не завжди приємно мати діло з „мужвою”. Тепер трохи про роботу цих установ. В Мартинівці збудовано чудесний театр, на який витрачено кошти, — в Степанцях аж два театрі. Один відремонтовано для сельбудинку. І хоч сельбудинок має переважно таку літературу, як „Современний мир" „Русское Богатство” , „Літературно-науковий вісник", „Исторический Вестник" та агітки ще 1920 р. вроді „Слава Петлюрі", але за те мається розмальований теар. 
Театри річ потрібна і прекрасна. Але чи не варто було б Мартинівці збудувати театр не такий роскішний, а в Степанцях мати тільки один театр, а не два. 
Варто, а гроші можна було б використати на літературу для селянства, на переведення роботи серед незаможників, на придбання бібліотеки в Степанському Райсельбуді та хаті-читальні. 
Але яка-ж робота в цих театрах переводиться? 
Перевага звичайно здається київським „знаменитостям", які „гладиаторствуют", провадять французьку боротьбу, співають похабні речі, це гастрольори. 
Як вони попадають на село, про це знають тільки керуючі політосвітні установи. Місцеві ж клуби й сельбудинок, набравшись „благородного духу” теж влаштовують „великі" п’єси і, звичайно, в більшости за гроші, а Мартенівський клуб так той виключно російські п'єси виставляє хоча 99 відсотків, коли не всі 100 — робітників — українці. Робітники вимагають українських п'єс, цього хоче й завклубом, але ці вимоги рахуються, як „шовінізм". Про це заявив сам зав. Мартинівського клубу. 
Треба налагодити роботу в обох клубах і в селянських політосвітніх установах, треба, щоб керовники звернули увагу на погодження своєї роботи, треба покинути захоплюватися театрами й більш уваги звернути на такі форми масової роботи, які сприятимуть найтіснішому зближенню цукроварні й села: вечорі самодіяльности, політфанти, політлотереї, вечорі запитань та відповідів, інсценіровки, суди і т. инш. 
Та й вистави матимуть тоді своє значіння, треба робити не на п’ятачок чи хоч гривенвик, а на те, щоб можливо більше втягнути одвідувачів — селян та робітників.