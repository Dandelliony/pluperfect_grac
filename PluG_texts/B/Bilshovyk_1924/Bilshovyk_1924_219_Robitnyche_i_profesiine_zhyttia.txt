Робітниче й професійне життя
ЗМИЧКА РОБІТНИКІВ ВОДНИКІВ ІЗ СЕЛОМ.
Протягом цього року делегації наших робітників-водників кілька разів одвідали підшефні села, що-разу по товариському допомогаючи селу своїми знаннями. 
І що-разу селяне з радістю зустрічали робітників водників. Міцна змичка поширюється й поглиблюється. Заповіти Ілліча переводяться в життя. 
На доказ цеї змички, — надсилаю товариські листи незаможників із с. Лозівки та від завідувача хатою-читальнею з того самого села. Вони всі дякують нам, — що прислали їм літературу, та за ідейну роботу. 
У відповідь на ці листи ми, робітники з свого боку обіцяємо й надалі допомагати матеріяльно й морально селу в ім'я комунізму, ім'я остаточного утворення й зміцнення спілки Молота й Серпа. 
Робкор водників Г. Повховців.
КИІВСЬКОМУ РАЙКОМВОДУ.
Правління Лозівської хати-читальні від імени всіх її членів виносить щиру подяку Київському Райкомводу в тім, що ним було дано для Лозівської хати-читальні літератури потрібної для селян незаможників. 
Ми надіємось, що наша хата-читальня стоїть на твердому грунті. Що ви й надалі не відкажете нам допомогти в нашій освітній роботі. 
Завідуючий Лозівською х.-ч. Кривенко. 
Секретар Е. Кущенко. 
КИІВСЬКОМУ РАЙКОМВОДУ.
Ми незаможники с. Лозівки старі будівники Водного Транспорту виносим щиру подяку Київському Райкомводу за те, що він звернув увагу на такий темний закуток, як с. Лозівки. Щирий вам привіт. Не забувайте й надалі нас. Допомагайте нам у нашій культурно-освітній роботі. Зіставмось з надією на Вашу допомогу. 
Незаможники с. Лозівки.
На культфронті
ЩЕ ТРИДЦЯТЬ.
13 вересня ц. р. в клубі «Ілліча» ст. Київ І вант. Пр.-Бер. залізниць, робітники та службовці зібрались святкувати урочисте відкриття шестимісячної політичної школи. 
Докладач яскраво освітлив перед робітниками та службовцями, яке велике значіння має ця політ школа. 
Далі представник Райпаркому Січневого Повстання від імени Райпаркому і всієї комуністичної партії вітає слухачів школи, та підносить подарунок З0 книжок необхідних для навчання. 
Всі виступають. Всі вітають. Всі радіють. 
Від імени слухачів школи виступив також один товариш, котрий запевнив, збори що вони виконають ті надії котрі на них покладає партія та робітництво. До школи комосередком надіслано тридцять товаришів, з котрих 17 ленінців, останні безпартійні. На закінчення Драмгурток дав безплатну виставу. 
Робкор Ю. Синявський
Відповідь прокуратури на дописи.
Стаття робкора О. Ш. в ч. 161. „Комунвідділе, дай відповідь". В ній писалося, що деякі хазяї на Тимофіївській ч. 6 і Безаківській ч. 10 вимагали з робітників за помешкання по 20 — 25 червонців. Губпрокуратура надіслала вирізку до Губміліції, щоб зробити розслідування і після всього справу передано Прокурору Губсуда, щоб оддати зазначених хазяїв під суд по обвинуваченню за ст. 103 і 144 Карн. Код. 
Стаття у ч. 203 робкора Зіменко „А у нас ось як". Він писав, що розбирають потрібні техничні апарати на Смілянській цукроварні. Губпрокуратура запитала Цукротрест і він відповів ось що: 
Торік у 1923 р. з Черкаської цукроварні, що не працювала, забрано було й установлено на Смілянській рафінарні вакуум апарат для варки рафінаду, щоб збільшити виробництво Смілянської рафінарні. 
Цього року через те, що Черкаська рафінарня повинна працювати, і з вимогою Правління Цукротресту, довелося повернути вакуум апарат до Черкаської рафінарні. 
Огрівальна частина вакуум апарату була оддана Смілянською рафінарнею до ремонту Сумському майнобудівельному заводові, щоб збільшити продуктивність апарату. За роспорядженням Правління Цукротресту Смілянську рафінарню повинно було пустити раніш для переробки імпортного цукру і т. и. 
Стаття ч. 186 робкора К. П. „Бережімо ліс". Він писав, що старий ліс гине, а про новий треба подбати, засадить його і т. и. Губпрокуратура запитала про це ДЛУ, звідкіля відповіли ось що: 
Державне Лісне Управління має мертвий ліс, якого залишилося у лісництвах Київщини коло 50 тис. квадр. сажнів і в найближчому часі має розробити і розподілити ліс поміж держустановами й місцевою людністю. Коли ДЛУ пощастить це завдання вчасно виконати, тоді воно поширюватиме посадку лісу на чистому од мертвого лісу місці, щоб захистить ліс од пожеж, шкідників і т. и.
IX-ий з'їзд робітників транспорту Півд.-Зах. залізниць.
ПІВД.-ЗАХ. ЗАЛІЗНИЦІ. 
Вчора, 25-го вересня, в помешканні столової Головних майстерень відбулося відкриття, ІХ-го з'їзду робітників транспорту Півд.-Зах. залізниць. 
Після оголошення з'їзду відкритим, було вшановано пам’ять Леніна. Далі було обрано Президію З'їзду. До Президії ввійшло 25 чоловік. Після цього було обрано ще комісії: мандату, редакційну та секретаріят з'їзду.
З'їздом ухвалено такий
ПОРЯДОК ДЕННИЙ: 
1) Доклад про міжнародне становище; доклад ЦК Союзу та співдоклад Укрбюро ЦК залізниць; 
2) Відчит Доркпрофсоза та співдоклад МБ СІТ; 
3) Відчит Ревізійної комісії;
4) Вживання практичних заходів у наступній роботі союзу на Півд.-Зах залізниці; 
5) Доклад Ч та УЦШ; 
6) Відчитний доклад Дорстрахкаси; 
7) Відчитний доклад охорони здоровля: 
8) Відчитний доклад Т. С. Т.; 
9) Відчитний доклад Старшого Інспектора Праці; 
10) Обрання: 
а) Комітету Дорпрофсоза, 
б) Ревізійної комісії,
в) Комітету Дорстрахкаси, 
г) Старшого Інспектора Праці, 
д) Делегатів на з’їзд профсоюзів УРСР,
е) Делегатів на з’їзд профсоюзів УРСР, 
ж) Делегатів на Всеукраїнський з'їзд робітників залізничного транспорту; 
11 Поточні справи. 
Після вироблення порядку денного та встановлення регламенту, з докладом про міжнародне становище виступив тов. Петропавловський. 
Заслухавши доклад з’їздом була ухвалена така
РЕЗОЛЮЦІЯ ПО ДОКЛАДУ ПРО МІЖНАРОД. НЄ СТАНОВИЩЕ. 
Констатуючи сучасний мент, як епоху найбільших протиріч та антагонізму, з’їзд вважає за необхідне викривати ріжні буржуазні брехні, щоб цим прискорити загальне усвідомлення світового пролетаріату, а також в цілях успіху лінії Профінерну що до єдности фронту. З'їзд одобрює міжнародню політику нашої влади. З’їзд вважає за необхідне напружити всі сили для підняття продуктивности виробництва. На найближчий час з'їзд ставить перед собою такі завдання: одбити всяку охоту в світової буржуазії до нової інтервенції проти СРСР, добитися ратифікації англо - радянського договору й одбити всяку охоту до зазіхання на Китай. 
Як поправку до резолюції приймається такий пакт: вступити всім до т-ва «Руки геть од Китаю». 
Після цього збори перериваються до вечора того ж дня.
Сторінка робітниці.
ЗБОРИ ДЕЛЕГАТОК ЛЕНІНСЬКОГО РАЙОНУ.
Після довгого літнього спочинку знову зібралася наша дружня делегатська сем'я. Тут і старі, і недавно обрані делегатки. Багато нас зібралося на цей раз. Посідали в садку на свіжому повітрі. Збори відкриває делегатка селянка, що приїхала з нашого підшефного села Зазім'я. 
Читають доклад про урожай і звязаний з ним єдиний продподаток. 
-	Раніш на селянина накладалося 10 — 12 податків, а тепер він повинен буде заплатити тільки один раз грішми і більше нічого, каже докладчик. 
-	А чому беруть податок з кожної курки, з кожного яйця, — питає одна делегатка. 
-	Ми не беремо податку з окрема яєць, курей і т. инше, а беремо зі всього сільського господарства. 
Багато ще було схожих до цього запитань і на них дано було вичерпуючі відповіді. 
Ми ще раз зрозуміли, ясно зрозуміли, як величезна праця ще на селі перед делегатками міста. 
С. Поберезкіна.
ТЯГАНИНА.
Нещастить нам, жінкам робітників заводу „Більшовик". Літо минає, а Дітей так не довелося в санаторії підлічити. Зімою по діспансерах з хворими дітьми бігали, домагалися черги в санаторію. Перша черга минула з великими непорядками й неправильностями. 
Жили надією на другу. Дочекалися. Пішли до завкому нашого заводу, він дав нам „подорожню” до „Соляріуму". 
Це так хворих дітей з Караваївських дач, з Раковки посилають за Дніпро до «Соляріуму». Адже ж кожен район має свою санаторію: Подільський — „Соляріум", Деміївський — Новостроєнську, Шулявка — Пушкінську. 
Ми вирішили взятися за діло самі без завкому. 
З одержаними від нього «подорожніми» пішли на далекий „Соляріум“, до головного лікаря. Тут почалась тяганина: посилали нас і в Пушкинську, і на Подол, і знов на завод. Видані «подорожні» залишалися кожен раз, через далечінь, невикористаними. Попоміряли ми кілька разів місто і хоч змучились, а мети досягли: діти опинилися в Пушкінській санаторії. 
На санаторію скаржитись, звичайно, не доводиться: дітей гарно доглядали. Там для них влаштовано ріжні гулянки: крокет, футбол і т. инше. 
Добре все, що добре кінчається. Але цей добрий кінець забрав стільки часу і сил, що для спочинку, майже, нічого не залишилося.
П. Дитмар