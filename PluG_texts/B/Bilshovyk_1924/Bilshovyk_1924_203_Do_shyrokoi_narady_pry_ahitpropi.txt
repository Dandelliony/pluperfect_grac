До широкої наради при Агіпропі Губкому.
Зважаючи на наближення осіннього, а потім зимнього періоду, а також у звязку з новими завданнями роботи агітпропів, — завданнями, що поставав- ХІІІ-ий з’їзд, — виникає пильна потреба скликати широку нараду агітпропів за участю низових робітників міста й села, щоб зробити підсумки й опрацювати досвід роботи за минулий час, а також визначити форми й методи роботи на осінній і зимній період. 
Ця нарада, базуючись на постановах ХІІІ-го з’їзду й місцевому досвіді, мусить встановити, окрім методів і форм роботи, плановість у системі роботи на найближчий період. 
Основною справою наради є парт-освіта, політосвітня робота в місті й у селі, науково-природнича пропаганда, політосвіта серед ЛКСМ, політробота в терчастинах і робота в справі преси. 
Що до партосвіти, минулий рік дав багато матеріалу для обліку досвіду. Наради що до обробки ленінського призиву констатували досягнення в справі партійної освіти, але разом з цим ці самі наради вказали на де-які хиби в роботі. Особливо це стосується парі-освіти на селі. 
Нарада мусить виробити план, що дав би можливість уникнути тих помилок, які ми робили в минулому, і погодити всі форми партосвіти. 
Що ж до сітки шкіл політписьменности, то їх потрібно закладати в окружних і в міських районних центрах та в великих підприємствах. Щоб ліквідувати політнеписьменість у селі, треба утворити пересувну школу з сільсько-господарчим напрямком, устатковану всіма потрібними засобами, щоб уможливити її роботу. 
Усі ці школи повинні обслуговувати першу категорію й частішу другої. Для частини другої й третьої категорії потрібно організувати гуртки, але в цій справі треба виходити з принципу «краще менше, та ліпше», щоб не повторювати помилок минулого, що сталися в наслідок широкого розмаху. Для третьої й четвертої категорії утворюється гуртки самоосвіти. 
У звязку з новим етапом у роботі агітпропів і тому, що в цій роботі переважають масові методи, перед агітпропами в увесь зріст повстала справа політосвітньої роботи, в місті й на селі. Зважаючи на постанову ХІІІ-го з’їзду, що визначає, як одну з основних форм політосвітньої роботи у місті клуб, який мусить стати осередком комуністичного виховання маси робітників і робітниць, — агітпропи повинні звернути досить уваги на зміст роботи клубу. Ролю політосвітнього осередку на селі мусять відогравати сельбудинки й хати-читальні. 
Як у клубній роботі, так і в роботі сельбудинків і хат-читалень треба запровадити єдину організаційну систему і розвязати справу про організаційні стосунки між спілчанськими й політосвітніми організаціями. 
Далі нарада повинна розвязати всі справи масової й гурткової роботи в галузі політосвіти, яка в місті мусить стати змістом роботи клубу, а в селі — сельбудинку й хати-читальні; повинна визначити методи й план роботи на найближчий період, базуючись на постанові ХІІІ-го з’їзду, й минулому досвіді. 
Ось які справи стоять у галузі політосвіти. 
Дуже велике значіння має політосвіта ЛКСМ. Тепер конче потрібно перевести планову її систематичну політосвітню .роботу в комсомолі. Зважаючи на великий зріст останніми часами комсомолу й порівнюючи низький політосвітній рівень комсомольської маси, тепер слід звернути як найбільше уваги, щоб поширити, сітку політосвіти ЛКСМУ в місті, й на селі, а також щоб обхопити самоосвітою актив, налагоджуючи роботу семінару. 
Райпартколективи й окрпартколективи мусять звернути дуже серйозну увагу на масову й вихованчу роботу Спілки. Треба провадити роботу так, щоб комсомольська маса взяла найактивнішу участь у роботі сельбудинків, хат-читалень, гуртків читців, агрогуртків і инш. 
Важливою справою наради є також постановка протирелігійної пропаганди, що мусить базуватися на науково-природничому грунті. Для боротьби з релігійними забобонами потрібні методи науково-природничої пропаганди, як от: постановка й організація в клубах, підприємствах природничо-наукових гуртків. 
Звичайно, поруч із лекціями, та бесідами мусять відбуватися відповідні екскурсії до обсерваторії, біологичного, метеорологичного й фізичного кабінету, музею, до пам’яток старовини. Крім цього, треба налагодити справу підбору ілюстрованого матеріялу до лекцій і бесід, як от: діяпозитиви, кінофільми, діаграми й инше. 
Природниче-наукову пропаганду на селі треба звязувати з щоденним життям селянина й надавати їй сільськогосподарчого характеру. 
Після такої підготовчої роботи треба переходити далі до глибшої наукової роботи в справі природниче-наукової пропаганди. Центром усього повинен бути сельбудинок, куди притягалось би агронома, землеміра, учителя й инш. 
На цій справі особливо мусять спинити свою увагу робітники села. 
Що до преси, перед нарадою стоїть багато справ практичного характеру, як ось: ліквідація окружних газет, за винятком двох, трьох, зміцнення й керовництво пресою з боку партії, просування книжки й газети в селянські маси. 
У справі робкорівського й селькорівського руху: треба втягати робкорів зпоміж ленінців, робітниць і робітників приватних підприємств, налагодити постійне керовництво рухом робкорів і селькорів, притягати до роботи читців, сільський актив (незаможник, учитель, комсомолець), налагодити правильне керовництво роботою читців з боку партійних і політосвітніх органів. Крім того, треба надати організаційної виразности сітці міських і сільських стінгазет, втягнути великий відсоток робітників і селян у активну роботу стінної газети. 
Ось ті справи, що стоять перед нарадою агітпропів і що їх цілком мусить бути розвязано на нараді.