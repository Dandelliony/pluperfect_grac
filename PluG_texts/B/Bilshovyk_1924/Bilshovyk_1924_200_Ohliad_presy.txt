Огляд преси
За і проти
Вся преса Англії не перестає обмірковувати англо радянську угоду. Боротьба особливо загострюється навколо пункту про гарантії позики СРСР. Розлютована капіталістична преса, як кісткою давиться цим пунктом і ніяк не може проковтнути його. 
„Таймс" у статті „Русский сюрприз" каже од імени банкирів і лихварів: 
„Головним пунктом для тих, що вклали свої капітали, є звичайно умови, на яких імперський уряд має гарантувати позику Росі “. 
Ніяких певних умов добродій Понсонбі не дав. 
Далі газета пережовує весь словник лихварської етики, що є, на думку „Таймса", неодмінною умовою для відновлення кредиту СРСР. А умови ці полягають у тому, що ми повинні, „в інтересах дальнішої дружби" продати себе з молотка, щоб тільки задовольнити лихварів Англії. Але через те, що ці іграшки не вдалися, то 
„не може бути й мови про позику для Росії — буде вона гарантована урядом чи ні. У всякому разі позика повинна бути гарантована парламентом. Але ми собі не уявляємо, щоб палата погодилась санкціонувати такий акт, вже через одно те, що половина російських кредиторів, що нуждаються, примушена була піти на згоду з більшовиками. 
„Таймс", звичайно, не з цією половиною ( тих, що нуждаються). Що з них користи? Инша справа — голос багатого хазяїна... 
А ось зовсім инше: Депутат робочої партії Мак-Кіндлер пише в „Дейлі Геральд": 
„Я об'їхав значну частину території нашої держави, зустрічався в масою наших тред юніонів, виступав на великих робітничих мітінгах і з повною переконаністю стверджую, що, як що уряд твердо стоятиме на позиції гарантії позики Радянській Росії, він зустріло сердечну підтримку всіх трудящих Англії". 
Автор статті непевен в тому, що буржуазні партії об'єднано виступили проти позики. 
Особисто я вважаю, що більшість лібералів і значна частина консерваторів, особливо представники індустріяльних районів, голосуватимуть за гарантію позики, як би навіть по щирости, в серці свому вони були проти цього. Бо тут уже діло торкається шкурних справ: 
„Представники старих партій — люде розсудливі й знають, що всяка опозиція проектові, що здатний збільшити виробництво, — рівносильна їх політичній смерти“. 
А „робочих" міністрів, що плазують перед капіталістами, Мак-Кіндлер підбадьорує: „Нехай уряд стоїть твердо на цьому пунктові і він здивований буде тим ентузіязмом, який це викличе поміж трудящих всіх країн“. 
Короткий шлях — од зриву до згоди було пройдено так успішно тільки через те, що англійські робітники примусили своїх міністрів „бути сміливішими". 
Майбутнє — не викликає ніякого сумніву.
Пригода з польським архиепископом.
Власний кореспондент «Кур'єра Поранного» повідомляє за чеською клерикальною газетою „Нашинець", що на чеській станції Пшеворові сталася прикра пригода з польським архиєпископом, який повертався з Вельгородського конгресу. 
На станції до архиепископа підійшов один з чеських залізничників і... потягнув його де-кілька раз за бороду. Залізничника було тут же заарештовано і звільнено з посади. „Нашинець" певний, що ліквідація цього випадку може статись лише на дипломатичному полі. Кореспондент „Кур'єра Поранного", не зважаючи на всю клерикальність своєї газети, не може покинути прийомів дописувача буржуазної газети і з манерами „баби Палажки та баби Параски" додаю свою думку: 
„Газета не подає прізвища архиепископа. Мабуть мова йде про архиепископа Ронна, який носить прекрасну довгу бороду. А копи «баба Параска» помиляється, тоді що? Чи не другий акт комедії з прекрасною архиєпископською бородою на дипломатичному чи якомусь ще иншому полі?