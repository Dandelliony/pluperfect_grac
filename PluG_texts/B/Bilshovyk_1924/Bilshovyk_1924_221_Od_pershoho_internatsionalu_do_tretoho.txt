Од Першого Інтернаціоналу до Третього.
Кожен раз, коли ми зазначаємо історичну дату міжнароднього робітничого руху і схиляємо прапори перед численними героями, що впали на революційному посту, ми повинні оглянутися назад, на етапи, що пройдено, щоб краще оцінити велич того завдання, яке ще належить нам здійснити. 
Але порівняння нашої світової партії Третього Інтернаціоналу, цієї величезної армії пролетарської революції, що має аванпости в найвіддаленіших країнах, з Першим Робітничим Інтернаціоналом, що поклав тільки початок робітничому рухові у міжнародньому масштабі, таке порівнення повинно не тільки викликати у нас радість що до величезного успіху, якого досягнено вже в ту далеку епоху. Не досить тільки з задовленням підкреслити, скільки пролетарів об’єднує Третій Інтернаціонал, як він виріс у всьому світі, як його борці просянуті марксівським духом — в той час, як до Першого Інтернаціоналу увіходили й ворожі марксизмові елементи. Цього замало. Треба також ясно зрозуміти, що загрози, збочення й помилки де-яких членів Першого Інтернаціоналу, які Маркс і Енгельс ніколи не переставали критикувати й викривати, за наших часів стали значно більшою загрозою, без порівнення серйознішою загрозою, ніж тоді. Більше того: вони стали навіть контр-революційною дійсністю, могутнім фактором світової реакції. 
В епоху Першого Інтернаціоналу Маркс жорстоко боровся проти дрібно-буржуазних поглядів, що їх виявляли де-які члени Міжнароднього Товариства Робітників. З одного боку, тут були опортуністи, що представниками їх були, головне, прудовісти (які вважали, що можна прийти до соціялізму мирним шляхом, шляхом поступового перетворення капіталістичної громади в комуністичну) і англійські тред-юніоністи, що готові були завше зрадити соціялізм за-ради негайного успіху, нехай облудного, або тимчасового. З другого боку, були анархісти, що одкидали всяку централізацію, заснування політичної партії і, взагалі, всяку політичну боротьбу. Це були люди, натхненні федералістською ідеологією, що загрожувала революції крахом уже з перших кроків. І ті й инші відріжнялися цілковитою нездатністю визнати й аналізувати історичну необхідність. 
Тепер ми бачимо, що обидві дрібнобуржуазні тенденції, які за часів Першого Інтернаціоналу викликали стільки теоретичних, політичних і організаційних атак Маркса, об’єдналися в одну велику ганебну кампанію проти першої країни пролетарської революції, проти СРСР. Тепер боротьба революційного марксізму, що його втілено в Третьому Інтернаціоналі, вже не є теоретичною боротьбою. Це боротьба не на життя, а на смерть. Опортунистські і анархистські вороги Маркса, що зруйнували першу Міжнародню організацію робітників, тепер із зброєю в руках провадять боротьбу проти пролетарської революції. Вони чинять заколоти й повстання на батьківщині революції.. Вони ж, як подлі льокаї буржуазії, кидають сотні й тисячі революційних пролетарів до брудних в’язниць капіталістичних катів. 
Ідеологична боротьба, що провадилась серед Першого Інтернаціоналу між ріжними течіями робітничого руху, тепер поширилась і стала матеріяльною боротьбою, що провадиться всіма засобами й поширюється на ввесь світ. Дрібно-буржуазні опортуністи й анархисти борються проти Інтернаціоналу, що за наших час здійснює ті ідеї, які колись Маркс так побідно захищав у Першому Інтернаціоналі. 
Перший Інтернаціонал був організацією, що охоплювала всі течії робітничого руху, в якіх перевагу мав що ствержувалось на кожному конгресі. Наш Третій Інтернаціонал — це організація чисто марксівська. У лавах його немає місця для ворогів марксизму. В ньому місце тільки для тих, хто може вести пролетарську партію до революції й диктатури пролетаріяту, яку Маркс та Енгельс захищали уже в Першому Інтернаціоналі. 
Ми бачили, як усі теорії, всі ідеології робітничого руху, за винятком марксизму, стали реакційними; як вони все більше загрузали в багні, що з нього буржуазія витягала всіх тих, чиї зрадницькі послуги були їй потрібні. Марксизм же, як класова ідеологія пролетаріяту, що народилася й росте разом з ним, тепер втілюється в єдиній дійсно революційній організації всього світу — Комінтерні. По-за Комуністичним Інтернаціоналом, по-за його марксівсько-ленінським програмові не може бути революційного руху, без угодовства, без капітуляції. Марксизм, що під час Першого Інтернаціоналу був ще далеким від завоювання мас, тепер представлено сильними партіями, що об’єднують широкі пролетарські маси. Німецька соціял-демократія ця продажня повія, що продається буржуазії за кілька крихт із столу її, ця «перлина» Другого Інтернаціоналу, що офіційною теорією її є марксизм, а щоденною практикою соціял-зрадництво, переживає період розкладу. Зате, німецька секція Комінтерну все більше завойовує довіря мас. Вона стала вже масовою партією, що теорія й практика її грунтується на живому марксизмі. У Франції вперше в історії заснувалася всього кілька років тому масова марксівська партія. 
По всіх країнах марксизм, переважна ідеологія Першого Інтернаціоналу, стає все більше єдиною ідеологією пролетарських мас, що борються за своє визволення. В Англії, де до останнього часу марксизм завше відогравав досить скромну ролю в робітничому рухові, Компартія швидко зростає. Найкращим доказом могутности марксівської ідеології її впливу на маси нашої доби є ленінський призив і вступ 200 тисяч заводських пролетарів до Російської Комуністичної Партії авангарду Третього Інтернаціоналу. 
«Теорія стає теж матеріальною силою, коли вона опановує маси», — говорив Карл Маркс. У цьому розумінні марксівська теорія Першого Інтернаціоналу стала незрівняною матеріальною силою, а Комінтерн — це могутній двигун цієї сили.