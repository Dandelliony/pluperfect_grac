Поширений пленум Губкому
Ранішнє засідання 17 вересня. 
(Продовження). 
ДОКЛАД т. РИКОВСЬКОГО ПРО РОБОТУ ГУБКК.
ЗАГАЛЬНІ ЗАВДАННЯ. 
Після злиття ГубКК з ГубРСІ перед ГубКК стояло три головних завдання, які вона й переводила до життя в своїй роботі. 
Перше завдання - інспекційно контрольна робота, яка в значній мірі відріжняється від попередньої ревізійної роботи ГубКК. 
Тут один з основних галузів роботи ГубКК є боротьба з тим чиновництвом, яке залишилося почасти від часів царизму, а також доглядання за економичним та господарчим життям губерні. 
Боротьба з чиновництвом тісно сполучена з роботою по оздоровленню апарату, яке ми переводимо шляхом перегляду та чистки складу співробітників радянських установ. 
Друге завдання це регулювання зарплатні. Для цього ГубКК переведено велику роботу по уніфікації її. Третім завданням, яке стояло перед ГубКК є робота по вихованню партії та боротьба з ріжними узбоченнями в ній.
ВИРІВНЕННЯ КАЛЬКУЛЯЦІЇ В ПРОМИСЛОВОСТІ. 
В промисловості, з боку ГубКК, було звернено велику увагу на калькуляцію, яка до недавнього часу не мала певних норм. При обслідуванню Шкіртресту, Українлісу та Цукротресту було звернено найбільшу увагу на калькуляцію в Цукротресті і виявлено, що там на ріжних цукроварнях була ріжна вартість робсили. 
Таким чином робітники на одних цукроварнях одержували, наприклад, один карб. 40 коп,, а на других тільки 80 коп. Як бачимо головною перешкодою до вірної калькуляції була відсутність правильної оцінки всієї роботи. В наслідок обслідування калькуляції ГубКК було зроблено вказівки і ними, зараз користуються господарчі організації.
ЗАГОТОВКА СИРОВИНИ. 
ГубКК було звернено увагу на заготовку сировини і виявилось, що в цій галузі є багато анархичности. З обслідування Махортресту виявилось, що завдяки анархичности та конкуренції з російським синдикатом український Махортрест закуповує сировину в Росії і навпаки. Цю ненормальність виправлено. Теж саме можна було спостерігти й в роботі багатьох инших організацій.
РОБОТА В ГАЛУЗІ ТОРГОВЕЛЬНІЙ. 
В цій галузі ГубКК було вжито заходи, щоб наблизити крам міста до села, (крім того ГубКК з невірною політикою що до прав). При обслідуванню Текстильсиндикату ГубКК встановлено, що останній вчасно взявся до торговельної роботи на селі, вчасно наблизився до низового споживача головним чином через кооперацію. 
Дефектом в роботі Текстильсиндикату є те, що він при продажу краму низовим кооперативам продає разом з крамом, на який є попит, і такий крам, на який немає попиту.
ОБСЛІДУВАННЯ С.-Г. КООПЕРАЦІЇ. 
З обслідування с.-г. кооперації виявлено, що вона зростає, але мало, бо охопила лише біля 50 відс. населення. Що до постачання на село с.-г. знаряддя, то ця справа перебуває в не зовсім гарному стані. Селянство тільки на 40 відс. забезпечно знаряддям, у решті знаряддя вимагає ремонту. Треба було б, щоб справу ремонту взяла до своїх рук кооперація.
ОБСЛІДУВАННЯ ЗАСІВУ ЦУКРОВИХ БУРЯКІВ. 
Економичний засів буряків зменшився не в абсолютному розумінню, а у відносному. Головне місце в засіванню буряків займає селянство. Цю справу з засіванням слід урегулювати инакше. В нашому с.-господарстві та в засіванню буряків не було досягнено тої інтенсивности, якої ми повинні досягти згідно з програмом.
ЧИСТКА РАДУСТАНОВ. 
ГубКК перевірила склад 120 установ Київщини, в яких зараховується 3 тисячі співробітників. З цієї кількости зовсім усунено від роботи 428 чоловіка, з них управителів 124, заввідділами 144 та инших 120. Колишніх фабрикантів, поміщиків й т. и. знайшлось між всіма вичищеними 30 чол.
НОРМУВАННЯ ЗАРПЛАТНІ. 
Справа нормування зарплатні є дуже важливою, а тому ГубКК було уважно переглянуто ріжні „спецставки“ й т. и. В наслідок цієї роботи зроблено, економію на 52 тисячи карб. на місяць. Коли б переглянути ще й ті установи, в яких ще цієї роботи не переведено, то можна було б сподіватись, що економія досягла б до 1 мілійона карбов.
БОРОТЬБА З РОСКОШАМИ. 
Також ГубКК переведено роботу й по боротьбі з роскошами. Було переглянуто витрати установ, у наслідок чого взято з користування автомобілі, моторні човни, коней і т. и. Боротьба з роскошами дала скорочення видатків що-місяця на 260 тисяч карбованців.
РОБОТА В ПАРТІЙНО-ВИРОБНИЧИХ НАРАДАХ. 
Співробітники ГубКК приймали діяльну участь у партійно виробничих нарадах. Спостережено було, що уважного підходу з боку робітників окремих галузів господарства до цієї роботи було мало. Треба, щоб наша партійна маса робила підготовку до таких нарад, хоч би шляхом попередньої розробки кожної теми і тоді справа посуватиметься краще.
РОБОТА ПАРТКОЛЕГОІЇ. 
Далі докладчик переходить до роботи партколегії. Загальний стан нашої Київської організації досить міцний. Те напруження, яке помічалось після 9 губпартконференції, зникає. Ленінський набор в значній мірі вніс зміну в нашу організацію, звертаючи її увагу на ті ненормальности, які помічались. З огляду на це партколегія ГКК не тільки виключає з організації товаришів за їх негативні вчинки, але намагається також вивчати причини цих вчинків і тільки після того робить свої висновки. 
Також робилися спроби роботу по виключенню переводити на широких зборах робітників, що мало дуже гарні наслідки, тому що вся робітнича маса бачить, що справа вирішується справедливо. За минулий період з партії виключено за ріжні вчинки 143 чоловіка. Далі докладчик подає точні ціфрові дані про виключених, про стаж їх, посади, та колишній соціяльний стан.
ЗАГАЛЬНІ ВИСНОВКИ. 
Які ж висновки можемо зробити з переведеної ГКК праці? Що до господарчого становища, ми можемо сказати, що воно в де-яких районах гарне, в де-яких гірше. Загалом же господарче становище поліпшується. Дальша робота по господарчих установ такий спосіб, щоб охопити всі галузі господарчого життя. Мій доклад — закінчує докладчик, - є цінним остільки, оскільки всі будуть знати про негативні риси нашої промисловости і оскільки всі будуть давати вказівки що-до виправлення цих негативних рис. Треба на всі керуючі посади в нашому господарстві та громадських установах призначати як найбільше партійних товаришів. Тоді вся справа ще більше поліпшеться.
ДИСКУСІІ ПО ДОКЛАДУ ГУБКК.
В дискусіях по докладу ГубКК приймало участь багато товаришів. 
Тов. Миколаєнко каже, що ГубКК в її роботі повинні допомогати всі робітники, вся партійна маса. Роботу ГубКК по чистці радустанов промовець вважає не досить великою, бо там все таки залишились співробітниками люди, які нічого спільного з радянською владою не мають. Ці співробітники одержують „спецставки“, не платять податків і часто трапляється, що для держави крім збитків нічого не приносять. А тому слід би було, щоб ГубКК ще пильніше ставилась до перевірки установ. Що до роботи ГКК на округах, то слід ще міцніше звязатись з парторганізаціями. 
Тов. Проценко підкреслює, що треба як найбільше втягнути в роботу жінок партійців. 
Тов Ядолов каже, що ГубКК не досить охопила всі галузі нашого життя. ГКК повинна немилосердним аналізом виявляти негативні явища нашого життя й усувати їх. Далі промовець каже, що ГКК часто має багато заяв, які можна було б розібрати і в нижчих парторганізаціях. 
Тов. Борисюк каже, що ГКК не віддавала багато уваги роботі на селі. Треба, щоб вона ближче стала і до цієї роботи, щоб поставила в свій порядок денний всі питання, які звязані з сільським господарством. ГКК повинна перевести чистку на цукроварнях, де є ще багато ріжних ніби спеців, які перешкоджають радянській владі переводити змичку робітництва з селянством. 
Тов. Онищенко зазначає що ГКК користується великим авторитетом, хоч почасти в своїй роботі має деякі хиби. Треба що б надалі ГКК звернула як найбільшу увагу на українізацію радапарату та припинала неуважне відношення співробітників ріжних установ до українізації 
Тов. Бергман каже, що ГКК не могла охопити всіх галузів нашого життя, але ту роботу, яку вона провадила, вона переводила як найкраще. Зараз кожне обслідування затверджується в плановому порядку НКРСІ і в згоді з цим планом працює ГКК і Губ. РСІ. Як приклад гарної роботи ГКК, т. Брегман наводить ліквідацію накладних видатків в торговельних та господарчих підприємствах. ГКК доведеться в своїй роботі надалі звернути увагу на втягнений низових партійних та професійних організацій в роботу комісії, що працює в галузі продуктивности праці та зарплатні. Ця робота недавно почалася й посувається вперед. Без активної допомоги і співучасти парторганізацій навряд чи можна буде досягти гарних наслідків. Переведена ж ГКК робота є значною. 
Инші товариші, що виступали в дискусіях, в своїх промовах підкреслювали, що хоч у дрібницях робота ГКК і має деякі хиби, але в цілому вона визначна.
КІНЦЕВЕ СЛОВО Т. РИКОВСЬКОГО.
Через брак часу для моєї доповіді, я не зміг зупинитись на всіх питаннях, і тому по змозі зараз їх освітлю. Один з товаришів сказав, що ГКК поставила перед собою великі завдання. Воно так в дійсности і є, й можливо тільки через те, робота не зовсім іде нормально. Ці завдання поставило саме життя. Деякі товариші казали, що часто ГКК починає й не закінчує роботи, в якій небудь установі. Дійсно, так буває, але з огляду на те, що ми вихвачуємо з праці установи тільки ті менти, які цікавлять робітництво, це не є великою хибою. 
Так напр. калькуляція зараз займає дуже багато уваги в роботі Радвлади і коли б ми намагались перевести обслідування калькуляції зверху до Знизу, то ми б успіли мало що зробити. Коли ж ми обслідували справу калькуляції тільки в Цукротресті, то певні висновки з нашого обслідування зробити можна.
Це обслідування дало зрозуміти, що наша бухгалтерія та рахівництво не досить на високому ступіні і наслідком цих висновків є те, що по всіх установах рахівництво та бухгалтерія переводиться на кращий шлях. Що до чистки радустанов, то звичайно, вона не переведена в таких розмірах, в яких слід би було перевести. Є де які хиби, але треба мати на увазі те, що комісія по чистці не може знати всіх хиб кожного службовця. 
Що до звязку з місцями, то хоч і кажуть товариші, що він невеликий, — але все таки значно краще налагожений, ніж раніш. 
Далі т. Риковський відповідав, на запитання присутніх, що їх було подано під час дискусій і освітлював ті запитання. Після Кінцевого слова т. Риковського було обрано комісію в складі 21 чол. для розробки пропозіцій що до роботи на далі.
Вечірнє засідання 17-го вересня. СТАН МІСЦЕВОІ ПРОМИСЛОВОСТИ.
ДОКЛАД Т. ДІХТЯРЕНКА. 
Наша місцева промисловість зараз поділяється на 3 групи: на трестовану, орендну та на промисловість, яка знаходиться в бездіяльности. До першої групи належить 40 підприємств, з них З1 працює, а 9 консервовано. До другої групи належить 400 підприємств, до тетьої — 311. На підприємствах 1 групи зараз працює 4.050 робітників. Довійськова виробка цієї групи порівнювалась до 14 ½ мілійонів карб. на рік. На підприємствах другої групи працює 8.300 робітників, а довійськова виробка їх доходила до 10 ½ мілійонів карб. Довійськова виробка тієї промисловости, що зараз перебуває в бездіяльности, рівнялась 7 мілійонам карб. Таким чином, у трестованій промисловости зараз є 50 відс. всіх наших підприємств. Останні є орендованими та бездіяльними. Всі орендовані підприємства, не рахуючи 850 млинів, напів кустарного типу, і все їх виробництво збувається на селянському ринкові. Продукція тих підприємств, які зараз перебувають в бездіяльности, порівнювалася 25 відс. продукції всієї місцевої промисловости. Цих підприємств в оренду ніхто не хоче брати. І коли на них є яке небудь знаряддя, то його забірають на ті підприємства, які зараз працюють.
МЕТАЛЬОВА ПРОМИСЛОВІСТЬ. 
Основним ядром нашої трестованої промисловости є металопромисловість, що об'єднана в Металотрсет. Об'єднано в Металотресті 6 підприємств, з яких 4 на периферії. В довійськові часи на цих підприємствах працювало 2.400 робітників, а зараз 1.800. Довійськова продукція була 5.980.000 карб. Зараз вона порівнюється 2.400 тисяч карб. Обслуговує ця промисловість головним чином цукрову всього Союзу а також мукомольну, шкіряну та почасти вугільну. І тільки в деякій мірі вона працює на селянський ринок. Далі йде харчова промисловість, що об'єднана в Харчтрест. Сюди належить 7 підприємств, з яких одно („Крохмальний завод") на периферії. Зараз тут працює 756 робітників. Продукція цієї промисловости в 24 р. дала 2.616.000 карб, а в довійськові часи давала 5.700 тисяч карб. 50 відс. продукції збувається на Україні та 50 відс. по за Україною. 
Далі йде швальна промисловість, в якій працює більш 500 робітників. Складається вона з 2 суконних фабрик. Одна в Радомислі, друга в Богуславі. Мають вони загальне правління в Київі. Самостійно працює швальна фабрика на Подолі, де є 450 робітників. 
Поліграфична промисловість об'єднується в тресті Київ — Друк. Складається з 8 друкарень. Перебуває вона в гарному стані і дорівнюється до поліграфичної промисловости Ленінграду та Москви. В довійськові часи тут працювало 831 робітник, а зараз працює 1.000 робітників. Продукція в старі часи дорівнювалась 708 тисячам карб, а зараз — 442 тис. карб. 
Далі йде хемична промисловість, яка в довійськові часи давала 708 тис. карб, а зараз 528 тис. карб. Зараз тут працює 142 робітники. В старі часи працювало 209. В всеукраїнському обсягові наша промисловість займає друге місце.. На першому місці стоїть промисловість Харківщини. Коли візьмемо цифри, які показують продуктивність нашої промисловости, то побачимо, що наше махорочне виробництво дає 25 відс. всієї продукції махоротресту, поліграфичне — 21 відс. всеукраїнської продукції, дріжжева — 80 відс., швальна — 16 відс., суконна — 10 відс., кафельна — 100 відс., цвяхова 25 відс. та промисловість, що виробляє с.-г. знаряддя, 4 відс. Ось яке місце займає наша промисловість у всеукраїнській. 
Яку ролю відограє наша місцева промисловість в справі змички міста з селом? Продукція, що виробляється нашим металотрестом, йде на наше сільське господарство через цукроварні, млини, шкіряні заводи, та крім того 7 відс. безпосередньо йде до самого селянства. Таким чином наш Металотрест дав селянству кредит с.-г. машинами на 200 тис. карб. А коли взяти всю нашу промисловість, то З0 відс. з неї йде на село. 
Наша промисловість після деякої затримки під час „ножиць" поволі зростає. 
Далі перейдемо до навантаження наших підприємств. Тут справа стоїть не зовсім задовольняюче. Так наприклад металопромисловість навантажена тільки на 75 відс. А треба додати, що металопромисловість найкраще навантажена. 
Далі докладчик торкається стану окремих заводів і підкреслює, що завод „Більшовик” навантажений тільки на 50 відс. Инші заводи бувають навантажені ще в менших розмірах. Проте, працюють вони майже без збитків, а деякі дають навіть прибутки. Торкнувшись стану кабельного заводу, докладчик каже, що цей завод працює добре. Продуктивність його побільшено на 50 відс. проти довійськової продуктивности. Далі докладчик каже, що слід подбати про матеріяльне поліпшення заводу „Фізико-Хемик”, треба збудувати для нього нове помешкання, бо цей завод виробляє дуже гарні водоміри. Тоді він зможе постачати водоміри для всіх комунвідділів України і поширить виробництво навіть за межі України.
ВИКОНАННЯ ВИРОБНИЧОГО ПРОГРАМУ. 
Виконання виробничого програму по всій промисловости досягає 100 відс. В окремих же виробництвах виконання виробничого програму перебуває в такому вигляді: металопромисловість 0.8 відс., харчова 123 в хемична 68 відс., текстильно-швейна 126 відс., поліграфична 119 відс.
ПЕРЕСУВАННЯ РОБОЧОЇ СИЛИ. 
Пересування робочої сили за 23 — 24 р. р. має два вигляди — перший період до 1 квітня, період скорочення робочої сили, а далі йде поступовий зріст робочої сили на підприємствах. На 1 липня кількість робсили у місцевій промисловости була — 4050 чоловіка. То б то за рік робоча сила зросла на 27 відс. Зокрема у металопромисловости на 1 жовтня 23 р. було 1346 чоловіка, а зараз є 1800.
ЗАРОБІТКИ ПЛАТНЯ. 
Середній заробіток в третьому кварталі 5,2 черв карб, то б то 22,9 товарн карб. В порівнянню з довійсковим заробітком теперешній заробіток складає 76,3 відс. Зокрема ж зарплатня у харчопромисловости перебільшує довійськову на 50 відс. В поліграфичній на 61 відс.
ПРОДУКТИВНІСТЬ ПРАЦІ. 
Продуктивність робітника в один робдень в цілому по всій промисловости доходила до 10 карб., а зараз досягає 73 відс. довійськової продуктивности. Треба відзначити, що в ріжних галузях промисловости продуктивність праці неоднакова. Так в металопромисловости при 49 відс. довійськової зарплатні продуктивність праці досягала 72 відс. довійськової а в харчгіромисловости, де зарплатня досягла 50 відс. вище довійськової, продуктивність складає тільки 87 відс. довійськової. 
Далі докладчик зупиняєтеся на фінансовому становищі підприємств, що трестовані, але перебувають на господарчому розрахунку, і каже, що коли промисловість переходила на статутне становище, вона мала капіталу 6.384 тис. і з нього основного капіталу 4.216 тис. та обігового 2.156 тис. При переході на статутне становище, фонд складав 7,528,550 карб.
Таким чином основний капітал був 4.352 тис. карб, та обіговий 3.175.928 карб. Стабілізація капіталу в окремих виробництвах має такий вигляд. Харчтрест стабілізовано на 100 відс. Київдрук на 150 відс. і т. д. і тільки Металотрест ще не зовсім стабілізовано. Неліквідованого фонду зараз у Київській промисловости є на 775 тис. карб. Таким чином загальний баланс наших підприємств на 1 липня 24 р. складав 12.524 тис. карб.
КРЕДИТИ ДЛЯ ПРОМИСЛОВОСТИ. 
За девять місяців промисловістю одержано в банках 830,137 карб. кредиту. В третьому кварталі підтоваровий кредит складав 22 відс. та вексельний 78 відс.
СТАН ОРЕНДОВАНОЇ ПРОМИСЛОВОСТИ. 
Я уже казав, — продовжує докладчик, — у нас є 400 підприємств, які здані в оренду і на яких працює 3333 робітники. Крім того, на окружних районних бюджетах є 650 млинів на яких працює більше 10 тисяч робітників. Коли ми спинимося на тому, що зроблено підприємцями-орендарями, то повинні констатувати, що ними на ремонт підприємств було витрачено 954 тис. карб. При складанню умов з орендаторами в минулому нам важно було, щоб підприємства не загинули, і тому ми складали умови дуже лехкі для орендаторів. Наближається час, коли можна буде переглянути умови, і тоді ми складемо такі умови, які б давали нам більші прибутки.
ЗАГАЛЬНІ ПІДСУМКИ. 
Треба підкреслити, каже наприкінці докладчик, — що наша місцева промисловість, особливо металургична (про харчову, текстильну та хемичну турбуватись нічого) не вимагає великої фінансової підтримки — вона стоїть на твердому грунті. Проте ж нам треба багато віддати уваги металургичній промисловости. Також слід подбати про забезпечення сировиною промисловости, яка виробляє с.-г. знаряддя, тому що помічається великий попит з боку селян на знаряддя.
Дискусії по докладу тов. Діхтяренка.
Тов. Жданов каже, що докладчик дав багато статистичних цифр, а не дав загальної кон'юнктури ринку. Слід би було поставити в ліпші матеріальні обставини де-які виробництва, на продукцію яких є великий попит, як напр. Кабельний зав.
Тов. Кузьменко каже, що наша промисловість весь час перебувала в якомусь непевному становищі: ми мали трестовані підприємства, підприємства, що працюють на господарчому розрахункові, а також і дрібні підприємства. Звичайно, що в таких умовах про нормальний стан місцевої промисловости говорити не доводиться. Нам треба обрахувати досвід минулого, щоб поставити на певний шлях нашу промисловість та регулювати навантаження кожного заводу.
Тов. Хроменко каже, що перш за все треба поставити губерніяльний бюджет та промисловість на здоровий грунт, треба ввести нашу промисловість в певний план, викидаючи дрібні нездібні до самостійної праці підприємства та зміцнюючи великі підприємства. Крім того треба роботу на заводах вести згідно установок нопу. 
Тов. Риковський торкається організаційного боку місцевого господарства і каже, що ця справа вимагає дуже багато уваги. Ми тут маємо розпорошеність техничних сил, великий апарат, який коштує дуже багато. Треба утворити таку організацію, яка б дешево коштувала і не перевантажувала Губплан великою кількістю дрібних справ. Далі він каже, що треба зовсім ліквідувати підприємства, які зараз перебувають в бездіяльности. Це скоротить витрати на догляд за ними і т. и. Зауважує також, що треба ліквідувати мертвий капітал й ті гроші, які будуть придбані з ліквідації, пустити на зміцнення працюючих підприємств. 
Тов. Гринько підкреслює, що при наявности де-яких дрібних негативних явищ відділ Місц. Господарства досяг гарних наслідків, відокремивши прибуткові підприємства від неприбуткових. Далі промовець каже, що треба перевести концентрацію металопромисловости, в противному разі ми залишимось поза межами ринку. З‘окрема слід сконцентрувати всю промисловість на заводі Більшовик та Арсеналі , коли ми цього досягнем, то це буде найкращим засобом зміцнити нашу промисловість, все ж останнє буде тільки кустарництвом.
Кінцеве слово тов. Діхтяренка.
На початку кінцевого слова т. Діхтяренко каже, що він працює в цій галузі недавно, а тому охопити в свому докладі всіх галузів промисловости на Київщині не зміг, проте, каже він, я намагався як найближче придивитись до стану промисловости і вивести свої підсумки. 
Далі промовець каже, що дійсно є багато підприємств, які слід і доведеться ліквідувати, бо вони не мають під собою ніякого грунту. Що торкається концентрації нашої промисловости, то ця справа є досить трудною, проте її, можливо треба буде перевести як найшвидче. 
Далі т. Діхтяренко говорить з приводу де-кількох запитань а саме, про сірникову промисловість він каже, що ця промисловість в дуже кепському становищі зокрема в поганому становищі фабрика «Огонек». Також дуже погане становище суконяної промисловости. Сукнокущ дає 20000 карбованців збитків; а тому його треба або ліквідувати, або перевести на окружний бюджет, може з нього ще й вийде що набудь. 
Для виробки резолюції по докладу т. Діхтяренко обрано комісію в складі 21 чоловіка. 
Після цього було заслухано невеличкий інформаційний доклад т. Введенського про хлібозаготовки. Оскільки хлібозаготовча справа була досить широко освітлена в докладі т. Лаврентія, остільки ми цього докладу наводити не будемо.