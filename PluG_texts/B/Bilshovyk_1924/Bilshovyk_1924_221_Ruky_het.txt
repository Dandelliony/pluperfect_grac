"Руки геть од Китаю"!
Український степ житом буйним поріс, 
Колоситься пшениця з краю в край... 
А в Китаї спіє білий рис 
Та пахучий китайський чай...
Коли-б не пан! коли б не банк! 
Макдональд, Еріо, Юз... 
Ми заклали б робітничий, наш 
Союз!
Ні Тянь-Шань, ні сипучі піски Гобі. 
Ні велика китайська стіна — 
Не розіб’ють робочих народів 
Інтернаціоналу.
Коли-б не пан! коли-б не банк! — 
Макдональд, Еріо, Юз .. 
Невгомонні імперіялізму банди, 
Ненажерливе їхнє пузо...
Ей, косоокий кулі, 
Не здавайсь! Горлату акулу 
Протурь з своєї землі, 
Добий її кулею!
Ей, робітник України, позір! 
Хай од краю до краю 
Росте, наростає червоний гнів 
„Руки геть од Китаю!"
Геть од Китаю руки! 
 — Ей, Юз! ей, Макдональд! — 
Революційної бурі 
Не спинять ваші гармати...
Руки од Китаю геть, 
Банкіри та лорди! 
Смерть вам! Смерть за смерть! 
Хай живе союз рабочих народів!..
З України в Китай мільйоном миль 
Голубий — небом — соняшний лан... 
О, ми пустили радіо хвилі, 
Ескадріллю аеропланів!.,
Нам з Китаю білий рис, 
Нам пахучий китайський чай.,. 
Ми-ж затопим пшеницею, житом 
Голубий, небесний Китай!