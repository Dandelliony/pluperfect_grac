Навколо ратифікації англо-радянської угоди
ПЕСИМІСТИЧНА ПРОМОВА ВІКОНТА ГРЕЯ.
ЛОНДОН, 18-ІХ. Як сповіщав Рейтер, проводир лібералів у палаті лордів віконт Грей у промові, яку він сказав в Единбурзі, заявив, що англо-радянська угода „є велика пляма і чимала помилка у зовнішній політиці теперішнього уряду. Угода не реальна. Це не остаточна угода, але угода, щоб укладати дальніші угоди. Палата громад, на гадку Грея повинна відмовити позики СРСР, поки не буде визначено суму і гарантовано сплату боргів.
АНГЛІЙСЬКА ПРЕСА ПРО АНГЛО-РАДЯНСЬКИЙ ДОГОВІР.
ЛОНДОН, 18-ІХ Англійські газети одводять почесне місце справі про англо-радянські й договір. Резолюції федерації англійських промисловців і асоціації торговельних палат надруковано по газетах на видному місці. „Дейлі Н'юс“ і „Вестмінстер Газет" друкують листи рядових лібералів, що вимагають затвердження договору. „Вестмінстер Газет” подає листа колишнього міністра Альфреда Монда. Він каже, що радянським обіцянкам не можна вірити: „бо в договорі цьому немає умови, що позику буде витрачено на замовлення в Англії". Журналіст ліберал Спендер не вірить, що головною справою на нових виборах буде англо-радянський договір. На гадку його, бойовим гаслом майбутніх виборів буде червона небезпека, що лякає поміркованих представників обох партій. Перемога консерваторів означатиме, що Англія бере на себе керовництво антирадянським рухом. Ліберали, як каже Спендер, не можуть перемогти, бо їм довелось би увійти до співробітництва з консерваторами. На гадку Спендера, вихід можна найти „внісши поправки до договору, що запропонував сам Макдональд". Всі газети друкують довгі розмови з членом парламенту і робочої партії Сусаною Лоуренс, яка повернулася з СРСР. Лоуренс підкреслює популярність у Москві англо-радянської угоди і висловлює гадку, що підписання договору „підсилить помірковані і розумніші кола Компартії, що дійсно сприяють відбудуванню СРСР”.