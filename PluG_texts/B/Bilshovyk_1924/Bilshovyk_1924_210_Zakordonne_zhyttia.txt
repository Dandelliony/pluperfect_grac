Закордонне життя
СУПЕРЕЧНОСТІ СВІТОВОГО РИНКУ.
Підведення цін та хлібні продукти в Європі і Америці виликано було брехливою панікою біржковиків - акул, що хотіли спекулювати на не цілком сприятливих наслідках урожаю. 
Але, каже прислів’я «лихо не без добра». Обурення хліборобів з одного боку і споживачів з другого, порушило серйозну справу, — що треба, знищити посередницький спекулятивний елемент, який тільки й винен в ненормальностях, що існують між виробником і споживачем. 
Лондонська «Дейлі Геральд» присвячує цій справі цікаву статтю. Автор статті «Стабілізація цін на хліб» пише: «Настигають ознаки всесвітньої революції проти спекулятивної риночної системи і проти експлоатації виробника й споживача посередниками і цілою низкою всяких трестів. 
Ні тарифи ні субсідії, ні свобода експорту та імпорту не можуть усунути тієї гри і безкарного грабунку, що таж сильно розвинені на ринкові сільсько - господарської продукції. Фермери Австрії, Нової Зеландії, Сполучених Держав і Канади об'єднані в боротьбі проти пропасницького становища на ринку і вимагають урядової інтервенції, щоб привести його в нормальний стан. 
Ці вагання, вигодні для одних тільки посередників, неминучий наслідок приватньої ініціятиви, чи то у формі конкуренції чи комбінації. Немає ніяких різких суперечностей між виробником і споживачем; але є устрій, що існує, суперечить інтересам обох. 
Фермерові потрібний постійний ринок і нормальний курс; споживач же бажає середніх цін і нормального постачання. 
Обидві сторони розуміють тепер, що для досягнення цих умов є тільки одна можливість: сукупний виступ на ринкові держконтролю і могутньої кооперації. (Курсив автора). 
І в Канаді, і в Сполучених Державах хлібороби вимагають держконтролю над хлібним ринком. Дуже можливо, що в найближчому майбутньому великі країни, що вивозять хліб, заведуть державну монополію на вивоз його. Росія вже давно провадить це; Америка на шляху до цього. Канада, Австралія і Аргентіна напевне підуть за їх прикладам. 
Перед такою ситуацією, що залишається робити країнам, які ввозять хліб? Вони примушені будуть завести державну імпортну монополію, але чи до смаку це буде їм, чи ні? Це значить ще один цвях забито буде в домовину приватньому підприємцю і взаконену конкуренцію”.
Державна монополія у зовнішньому торгові, держконтроль над внутрішнім; ринком, всебічна допомога розвиткові кооперації, щоб поступово витиснути приватну ініціятиву найцінніші здобутки Жовтневої Революції. На них робила замах буржуазія; проти цих виступала і «робітнича» урядова делегація на англо-радянській конференції. 
Зовнішторг це більмо та оці всесвітнього капіталу несподівано став прикладом для буржуазних урядів! 
Чи матиме успіх цей заход в инших країнах — ми дуже непевні, бо він суперечить всьому устроєві капіталістичної системи. 
Знаменито і дуже симптоматично те, що в цьому, такому ненависному для них засобі, буржуазні уряди примушені шукати врятування для своєї риночної системи, що заплуталась у власних суперечностях.