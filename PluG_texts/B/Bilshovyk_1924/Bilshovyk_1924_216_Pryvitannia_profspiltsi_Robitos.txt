Привітання профспілці „Робітос" 
Від Київського Губернського Комітету КП(б)У.
Товариші Освітники! П’ятирічний ювілей вашого союзу знайде щирий відгук по-між найширших мас трудящих. Ви святкуєте його в період напруженої творчої праці Союзу Соціялістичних Республік, коли наша країна певно і твердо стала на шлях культурного будівництва. Робітництву й селянству відомо, що робітники освіти з ними в їх тяжкій боротьбі з темнотою і культурною відсталістю — Цією проклятою спадщиною буржуазно - поміщицького панування.
Уперта й тяжка праця перед всіми нами на фронті освіти. Але армія робітників освіти справиться зі своїм завданням, бо вона приєдналася до великого будівництва Радянської Влади і Комуністичної Партії. Після тяжких помилок і болючих робітники освіти кінець-кінцем знайшли своє дійсне місце в робітниче - селянській країні. Захист і зміцнення здобутків Жовтня стали їх рідною справою. Тільки на грунті цих заходів учителі зможуть створити те велике діло, що зветься народньою освітою. Тільки на грунті цих здобутків робітник освіти зможе цілком виправдати своє високе призначення. 
Широкі маси трудящих України вже бачать десятки тисяч робітників освіти, що брали активну участь, як в громадсько - культурній праці країни, так і в будівництві нової школи. 
3’окрема сільський учитель все більше втягається до політосвітньої праці на селі, стає дійсним провідником культури по-між широких селянських мас.
Велике відповідальне завдання поклала історія на робітників освіти. Од Радянської Влади і від авангарду пролетаріату Комуністичної Партії вимагається найбільшої уваги до фронту освіти й освітників.
XIII-й З’їзд партії дав відповідні директиви всім парторганізаціям і органам Радянської Влади, як для поступового поліпшення матеріального стану вчителів, так і всебічної допомоги їм у підвищенні кваліфікації їх і політичного рівню. 
Для кожної політичної організації ці директиви є законом. 
Товариші освітники! Ви знаєте, що для Радянської Влади і Комуністичної Парти нема нічого вищого як інтереси широких трудящих мас і комуністичного будівництва. 
В день п'ятирічного ювілею Союзу, що об’єднує вас, ви маєте повне право сказати, що ці інтереси є і вашими інтересами. Ваша заява про відданість цим інтересам залунає по всій країні і найде відгук в мілійонах сердець робітників і селян. 
Київський Губком КП(б)У.
Від Губернського Виконавчого Комітету.
ТОВАРИШІ ОСВІТНИКИ! 
Минуло п’ять років вашої напруженої роботи на фронті освіти, п’ять років невпинної роботи по зміцненню здобутків Жовтня. Робітники освіти Київщини за цей період твердо стали на шлях розвитку молодої пролетарської культури.
Нема й не може бути сумніву: спільно, в одній сім’ї з иншими революційними проф. спілками, під ідейним керовництвом Комуністичної партії освітники Київщини виконають свою історичну ролю. 
Тяжка спадщина залишилась нам од старої буржуазної школи темрява й неписьменність, які стоять великою перешкодою на шляху соціялістичного будівництва. Робітники й селяне твердо вірять, що робітники освіти виконають заповіт нашого вождя Леніна - «до 10-х роковин Жовтня ліквідувати неписьменність!» 
Київський Губернський Виконавчий Комітет гаряче вітає робітників освіти Київщини в день п’ятирічна профспілки «Робітос», яка об’єднує десятки тисяч освітників на одному з самих відповідальних участків Радянського соціялістичного будівництва. 
Хай живе Червоний «Робітос!» 
Хай живе революційне вчительство Київщини! 
Губвиконком Київщини.
Від Губернської Ради Профспілок.
В день пятирічного ювилею спілки Робітос Президія Губернської Ради Профспілок вітає вас, робітники освіти. 
В тяжких умовах горожанської боротьби зростала й зміцнювалася ваша організація. З роздрібнених цехових угруповань під упевненим керовництвом комуністів більшовиків виросла міцна спілка робітників освіти, що з'єднує сім'ю робітників міста й села. 
Тяжкий шлях знищення цехових забобонів пройдено. Найтяжчу роботу в галузі підвищення матеріяльного рівня освітників ваша спілка перевела за допомогою партійних і радянських органів. Закінчено основну роботу в справі об'єднання робітників освіти в єдину виробничу спілку. 
Напереді — величезне завдання виховати широкі маси освітників у духові ленінізму. 
Напереді - величезне завдання піднести культурний рівень трудящих міста й села. Напереді — величезне завдання зміцнити змичку пролетаріяту з селянством, виконати заповіти Ілліча. 
Президія Губернської Ради Профспілок висловлює певність, що ваша спілка, йдучи в одній лаві з комуністичною партією більшовиків України, виконає завдання, які покладено на неї, тримаючи міцно в своїх руках прапор ленінізму.
Президія Київської Губернської Ради Профспілок.