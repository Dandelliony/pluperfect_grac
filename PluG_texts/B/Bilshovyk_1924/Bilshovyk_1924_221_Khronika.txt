Хроніка
3-Я ГУБКОНФЕРЕНЦІЯ ПРОФСПІЛКИ РОБІТОС.
 (Закінчення). 
На останньому засіданню Губконференції профспілки Робітос, що відбулось 26 вересня ранком, було заслухано план роботи на наступний час. 
В плані накреслено низку заходів що до роботи в галузі організаційній та в галузі тарифно-економичній. 
В обговоренню плану роботи приймало участь багато присутніх товаришів, які в своїх промовах вносили де-які поправки що до самого плану. Після обговорення плану та відповідних поправок, план було затверджено і приступлено до вибору делегатів на Всесоюзний та Всеукраїнський з'їзд робітників освіти. 
На Всеукраїнський з'їзд обрано делегатами таких товаришів: Барана, Нагорного, Корякина, Яковлева, Богданова, Присяжнюка, Луценка та кандидатом обрано т. Гавриленка. 
На Всесоюзний з'їзд обрано т. т. Барана — Губвіддід спілки, Буздаліна — Губпрофрада, Овдієнка — Губвідділ спілки. Закінчилась конференція о 3 й годині дня.
В ГУБВИКОНКОМІ.
Затвердження статутів трестів і підприємств. В додаток до попередніх постанов Губвиконкому, останнім затверджено статути Харчотресту, Губсукнокуща, Держшвейфабрики, Тресту «Диїв-Друк», Металтресту та заводу «Фізико-Хемик».
Таріф окладного страхування в селах. Згідно постанова Раднаркому, Губвиконкомом постановлено довести таріф окладного страхування від огня в селах до 60 коп, з 100 карб, страхового забезпечення.
Будинок Всеукр. академії наук. Губвикоонкомом постановлено про закріплення за Всеукраїнською академією наук будинку ч. 64 по вул. Короленка.
Призначення тимч. голови Губсуду. В звязку з від’їздом тов. Мазера, тимчасово виконуючим обов’язки голови Губсуду з 1-го жовтня призначено т. Сірко.
Про поширення сітки Губсуду. Губвиконкомом доручено Губпланові додатково розглянути питання про поширення сітки Губсуду, для з'ясовання можливости відкриття додаткових судових та слідчих камер. Остаточно розгляд і вирішений цього питання буде переведено за час затвердження бюджету.
ДО ПРИДБАННЯ ДЕРЖАВНОГО ПРАПОРУ.
В додаток до обов'язкової постанови про придбання прапору Презид. Губвиконкому ухвалила продовжити строк набуття держпрапорів до 5-го жовтня. Робітникам - власникам без прибуткових будників надається право придбання держпрапорів по пільговій ,вартости зі знижкою 25% проти встановленої їх вартости з розстрочкою платні на один місяць.
Адмінвідділу Губвиконкому надається право дозволяти в робітнич. районах об'єднання декілька будинків для придбання одного прапору.
Що до торговельних та промислових підприємств та установ обов’язок придбати прапор покладається лише на ті підприємства і установи, які займають самостійне домоволодіння. Право продажу держпрапорів належить лишень Губкомісії допомоги дітям.
Прапорі росподіляються на З вигляди: 
Прапор № 1 продаватиметься лише домоволодінням робітників, інтернатам, школам, лікарням, радаптекам, приютам, підприємствам до 3 розряду, власникам та орендаторам будинків, що їх не експлоатують, а також будинкам житлокооперативів, профспілок і інтернатам ріжних установ. Вартість прапору 7 карб.
Прапор № 2 продаватиметься виключно держустановам на держбюджеті, підприємствам, що вибирають патент з 4-го розряду, житлокооперативам, домовласникам, домоуправлінням, ріжним кооперативам і універсальним крамницям. Вартість 12 карб.
Прапор № 3 - всім держустановам, що на госпрозрахункові, банкам, підприємствам, що вибирають патент з 5-го розряду і вище, готелям, кафе - ресторанам, театрам, крамницям, що продають речі роскоші і т. и. Вартість-15 карб.
КВАТИРНА ПЛАТНЯ ЧЛЕНАМ КОЛЕГІІ ЗАХИСТНИКІВ.
Обов'язковою Постановою Губвиконкому, норми кватирної платні для членів колегії захистників прирівнюються до норм встановлених для членів Профспілок службовців та робітників. Встановлення норми кватирної платні для членів колегії в випадках непорозумінь виконується згідно з висновками президії колегії захистників при Київському Губсуду.
НАРЗВЯЗОК — СТУДЕНСТВУ.
Культвідділ Нарзвязку, бажаючи допомогти пролетарському студенству КПІ, КСГІ і їхнім робфакам, ставить в своєму театрі (В. Житомирській вул.), в понеділок, 29 вересня, відому картину „Дверец и крепость". Для цієї мети й дало Кіноуправління. Картина містить в собі: 1. Вбивство Олександра ІІ. 2. Справу Байдемана і 3. Все, що пережив таємничий вязень.