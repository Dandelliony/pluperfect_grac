Під крилом американської демократії. 
(Од нашого власного кореспондента).
Сполучені Штати Північної Америки так уже й заведено називати „країною чудес". Та воно таки й так, — тут бувають чудеса, од яких кров холоне в жилах. Америка — це країна чудес і контрастів, зокрема, класових. Сполучені Штати, наприклад, хваляться своєю широкою демократичною конституцією. І дійсно, треба таки визнати це за ними. Вона аж надто широка та глибока, як глибокі нафтові джерела, як широка сітка мілійоних злодійств, підкупів, скандалів, що вже навіть не вважаються скандалами. 
Коли у Львові польські тюремщики замордували Ольгу Бесарабову, то цілий світ знав про те. Для старої беззубої Європи це все-ж таки був скандал. А от в Америці така подія нікого не здивувала б. Був би тільки сенсаційний матеріял для великих капіталістичних газет. 
Тут міліонерські синки убивають „за-для пригод" свого шкільного товариша, а в суді, який тягнеться вже місяць, сміються зі свідків, з адвокатів, з лікарів-психіатрів. Лінчування негрів нікого не дивує і не хвилює. Тепер лінчування поширюється й на білих... на робітників. 
Ось вам приклад. 
Недалеко від кінематографичного міста Голивуд в Каліфорнії є портове місто Сен-Підро. Портові робітники та ті, що працюють на нафтових полях, організовані там в синдикалістську організацію „Індустріяльних робітників світа". 14 червня б. р. влаштувала ця організація концерт, прибуток з якого призначено було на політичних в'язнів у Сен-Підро. На той концерт напали члени організації Ку- Клукс Клан (чорносотенно - погромницька організація в Сполучених Штатах), матроси та озброєні поліцаї. Ці представники американської демократії напали на концерт з раніш обдуманим планом. Вони привезли з собою на автомобілях горячу смолу, оливу та просто окріп. Розігнавши публіку, що мирно слухала концерт, вони зруйнували залю, а учасників концерту, між ними й жінок та дітей, затримали й почали над ними знущатися. Пороздівавши їх, вони обливали їх окропом та гарячою оливою. 8-ох із них забрали з собою на автомобілі, вивезли далеко за місто, там розділи, облили гарячою смолою й обтикали пір'ям та так і лишили серед поля. 
Жінка-робітниця, вдова, мати двох дітей — дівчат 13 і 8 літ, яку опарили ці варвали, померла після тяжких мук. Її хоронили робітники в неділю З серпня. 13-літню дівчинку, також попарену, везли за нею автомобілем, обкладену подушками. А 8-літня вже могла стати на ноги й подивитися востаннє на труп своєї матері. Багато робітничих дітей лежить тепер в шпиталях після того концерту й боряться між життям і смертю. 
І ви думаєте, що злочинців буде покарано. Не думайте — не будуть. Американська конституція широка. І злочинцями як раз будуть робітники, а не поймані слуги капіталу. 
А тепер перейдемо на инше побережжя тих-же Сполучених Штатів, на Атлантійське. По-перше, треба вам сказати, що в Сполучених Штатах заборонено торговля горілкою. Заборонена не тільки на суші, але й на океані... на дванадцять миль від берега. 
Але як для американських капіталістів немає меж у злодійствах, нафтових скандалах, так не знають вони їх і в заборонах піятики. Сухопутні авантури, піятика, кабаре їм уже надокучили. І вони почали влаштовувати кабаре на океані. Н'ю Йорська газета „Геральд-Трібюн" вмістила статтю про ці океанські кабаре міліонерів. Кореспондентові тої газети вдалося якось попасти на такий корабель-кабаре. Знайшов він його за 15 морських миль від берега. Корабель плаває під британським прапором, має 17,000 тон вмістимости, назва замальовано, середину оббито дорогими матеріями та оздоблено сріблом. П'ять доларів треба заплатити за вступ. На ньому є ріжні питва, — від одного й до двадцять доларів пляшку. Багато де-чого написав про цей корабель-шинок кореспондент буржуазної газети, але, мабуть, більшу половину він зовсім замовчав, бо й демократична цензура не дозволяє компромітувати «шановних громадян» «свобідної країни». 
Бахус облизався-б від тих оргій - пянства й роспусти, які творяться на тому кораблі. Гуляють на ньому самі міліонери зі своїми коханками, і п'ють безперестанку. До півночі п'ють, с півночі — кіно-театр, а після кіно-театру „Irel Shom for all” (вільна виставка для всіх), бо, крім коханок, на кораблі є гарем танцюристок. 
Корабель не стоїть на одному місці, але переїздить з місця на місце, рідко хто знає де його шукати. 
Для багатирів, для міліонерів, визискувачів надто вже широка американська конституція, для робітників, їх жінок і дітей нема, взагалі, ніякої конституції. Багатирі купаються в дорогих винах, а своїх наймитів посилають обливати гарячою смолою і окропом організованих робітників і їх жінок та дітей. Міліонери Догені і Сінклер обікрали саму країну на сотні мілійонів доларів, і за це їм нічого, а голодного безробітного, що взяй з-пін дверей в Дітройті пляшку молока, поліцай убив з револьвера на вулиці, як собаку. 
Ось вам і демократична конституція і „декларація прав людини". Канада.