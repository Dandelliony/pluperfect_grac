На підприємствах.
КООПЕРАЦІЯ, ДЕ ТИ?
На транспорті зарплатня дуже невелика. І не хватає від одного виплату до другого. 
Доводиться кредитуватись у павука лавочника, який висмоктує у нас останні соки. Для того, аби поліпшити нам наше становище, нам дана можливість через Місцком кредитуватись в розподільниках Т. П. О. Юза. 
І що ж виходить? Робочий виписує ордер, приходить в росподільник набірати необхідних продуктів. Ясно, що самим необхідним є хліб, а хліба в Т. П. О. і не дістанеш. 
В де-яких магазинах хліба зовсім не буває, в -де-яких хоч і буває, то така мала кількість, що за 2 — 3 години весь розберуть. Набере робочий де-чого, а прийде додому без хліба. Грошей тако ж нема, а то й не кредитувався б. 
Що ж його робити? Бере робітник в лавці Т. П. 0. 2 — 3 ф. цукру або кор. папірос, і йде міняти на хліб або продати за гроші. Мені самому доводилось нераз так робити. Візьму цукру по 32 к., а „спущу" по 28 к. Ось тобі і „зарібок". А на папиросах „зарібок" ще більший. 
Куди ж в слідуючий раз піде кредитуватись наш робітник? До кооперативу, чи до павука крамаря? Розуміється до крамаря, бо він хоч і обдира зі всіх боків, за те у нього завжди дістанеш все, що потрібно. 
А кооператив тим часом відштовхує від себе робітника споживача і дає можливість приватній торгівлі поширюватись 
Необхідно найскоріше звернути увагу на ці хиби кооперативів.
Продукти першої необхідности мусять бути завжди в кооперативах, і тоді тільки вони зможуть стати на належну височінь.
ПІДТЯГУЄМОСЬ!
Кожний свідомий робітник повинен читати газету. Це гасло, якого не повинен забувать ані один робітник. Газета задовольняє ті культурні потреби, що вимагає зараз робітництво, будуючи свою молоду пролетарську державу. 
Зараз перед нами стоїть справа українізації, до якої робітництво і зокрема робітники 1-ої ділянки тяги П. 3. 3. ставляться з великою свідомістю. 
Досить велику ролю в цій справі відограє наша газета „Більшовик", котра дає не тільки політичне виховання, а й стає підручником в справі вивчення української мови. Приймаючи на увагу всі заслуги «Більшовика» в цьому напрямку, ми й починаємо підтягуватись, себ-то збільшувати до максімума передплату на „Більшовик". Зовсім недавно ми мали таку малу кількість передплатників „Більшовика" на ділянці, що навіть перед иншими підприємствами було соромно. 
Але тепер літня доба проходить, кінчаються випуски, й робітництво береться серйозно до справи українізації. 
Тепер за останній місяць ми підвищили передплату більш як на 100 відс. і далі будемо підвищувати. Робітники першої ділянки тяги П. 3. 3. зробили гарний почин. Черга за иншими підприємствами. 