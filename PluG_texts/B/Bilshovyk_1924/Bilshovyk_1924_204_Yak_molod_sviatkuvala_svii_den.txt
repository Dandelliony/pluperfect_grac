Як молодь святкувала свій день.
ВПЕРЕД ДО ЯСНОГО ОБРІЮ.
По вулиці струнко йдуть комсомольці. Голосно лунає бойова пролетарська пісня. До вулиці поспішає й обиватель. Кинув сердитим оком... І куди їх несе так рано? Теж воїнство... Чимчикує бабуся. Зупиняється. 
Ач, як галасують... Комсомолін. Ідуть добрими кіньми куркулі. Помітили... Хутчій звертають набік. Зверну вже, зверну, бодай вас всіх звернуло... сичить один через стиснуті зуби.. 
В латаній рясі суне якесь опудало... Нараз хитнулося під тини, зашипіло: „Антихристи, Антихристи"... Гей, долой буржуєв, раввінов, попов..." Ляснуло, мов батогом, по попових вухах. З маленьким хлоппям іде робітниця. Побачила дитина, плеще в долоні. 
-	Мамуню, диви, ідуть комсомольці. Мамуню, а буду й я комсомолом? 
-	Рости мій синочку, будеш, будеш комсомольцем. 
Провожає юнаків ласкавий погляд робітниці. Мрійно дивиться на прапор, немов щось розуміючи, чорнявий хлопчик. А комсомольці йдуть вперед, до ясного обрію. 
Вітер лоскоче їм груди. Палить сонце...
МИ ПОДАЙМО РУКУ ЗАХІДНЬО-ЄВРОПЕЙСЬКИМ КОМСОМОЛЬЦЯМ.
Ранок, 7 вересня 1924 р. День виступу юних пролетарів з протестом проти буржуазії та соціял-зрадників. На Заході молоді комунари теж вийдуть на вулиці з протестом і не один з них постраждав в цей день від закрівавлених рук капіталістів. Сьогодні виступаємо й ми на вулиці, але не потайки, і нікого не лякаючись. Ми святкуємо наш юнацький день. 
Ось робітничі колони району Січневого Повстання. Ось на одному з автомобілів прес, під яким корчиться капіталізм. А на другому — земна куля, а з її середини виростай голова червоноармійця. 
Після мітингу з привітаннями й коротенькими промовами, - спорторганізації виконують свої спортові справи, викликаючи бурхливі оплески. 
О 8-і й год. вечора на вулицях лунають співи комсомольців, що ходять з факелами, а іде пізніше в циркові Агітмайстерня КСМ влаштовує виставу „Красние дьяволята." 
У досвіта святкування закінчується. Свято відограло велику ролю, на той рік не буде жадного безпартійного молодого пролетаря в Київі: всі підуть до Комсомолу. Не забули ми й про західніх товаришів. В цей день ми протягуємо їм руку і кажемо: „Коли вам потрібно буде нашої допомоги, — ми на поготові.
ТАК КАЖУТЬ КОМСОМОЛЬЦІ.
Ще 6-го вересня всі комсомольці вкупі з безпартійною робочою молоддю готувалися до нашого свята „Міжнароднього Юнацького Дня". Плакати, смолоскипи готували. Всі добре зрозуміли доклад тов. Стовбуна про Міжнародній Юнацький День. Одно гасло у нас залишалося в нам'яти після докладу: Братання з нашими братами на Заході. 
І коли, зібравшись 7-го вересня на параді, ми держали прапор, що піднесено було його безпартійними робітниками в день роковин осередку ЛКСМ, то тов. Магдик сказав: „Цей прапор бережіть і з цим прапором повинні бути там, де тепер лютує фашизм". Цей наказ ми виконаємо. На Заході наші товариші комсомольці Німеччини й инших країн скинуть капітал і всіх буржуїв придушать під комсомольський прес,-так кажуть комсомольці 1-го Держцвяхзаводу ім. Письменного.
КОМСОМОЛІЯ, ГОТУЙСЬ!
Робмолодь 4-х профспілок: Робітос, Друкарів, Нархарч та Всеробітземліс — як один вийшли на вулицю, щоб продемонструвати свою міць, свою солідарність з революційною молоддю всього світу. Комсомольці готуйтесь! 
Жарчуючи комсомольці лаштуються в шеренги. Безпартійна ж молодь насуплена. Стає позаду комсомольських флангів. Не подобається їй, що вона позаду, не в перших лавах. І тут, в садку об'єднаного клуба безпартійна молодь дає обіцянку, що вона на майбутнє юнацьке свято буде в лавах Комсомола.
Біля Губвиконкому вітали молодих демонстрантів: т. Затонський, Радченко та керовники Комсомолу. Від Губвиконкому молодь ленінського району вирушила до Червоного стадіону, куди поступово посходилась молодь усього м. Київа. На стадіони були спортивні виступи спортивних роборганізаторів та продовження Всеукраїнської військової олімпіяди. 
Майже перед ранком робмолодь з прапорами та смолоскипами розійшлась по домівках.
В ОДНІЙ ЛАВІ.
Ще за два дні до свята осередок ЛКСМУ ст. Київ і вант. готувався до свого свята. Всі працюють: один готує гасла, другий прапор, третій стінгазету. Балачки тільки про свято. Ось і настав день свята. З 8 години всі в зборі. Всі як один явились святкувати. Нема ні жодного, який би дезертирував від осередка та пішов з'окрема. Організовано, з вартою коло прапора, юні, здорові, з комсомольськими піснями рушили до міста на своє свято.