Куток цукровика
До Завкомів, Культкомісій і робкорів Смілянського Райкому Спілки Цукровиків.
ТОВАРИШІ! 
На нашій Районовій конференції було ухвалено рекомендувати робітництву цукроварень передплачувать газету „Більшовик". 
Маючи зараз по багатьох наших цукроварнях твердо намічений кадр робкорів, читачів і передплатників газети «Більшовик», ми уже зробили великі досягнення в цій справі. 
Але є досить роботи й надалі. Треба поширить рямки роспочатої роботи, а для цього потрібно втягнуть більше робітників до регулярного читання газети «Більшовик». 
Двоє гасел повинно бути виставлено в справі притягнення нових читачів до газети «Більшовик» — 1) „Більшовик" — це велика політична й культурна газета, яка учить нас української мови і знайомить з життям села й робітництва і 2) «Більшовик» має нашу сторінку, яка буде ширитись, і охопить всі галузі нашого життя. 
Під цими гаслами ми повинні повести кампанію за збільшення передплати на газету „Більшовик". Цим ми виконаєм постанову нашої Конференції. 
Смілянське Районове Бюро Робкорів.
Життя цукроварень.
КОМОСЕРЕДОК ПЕРЕМІГ.
29-го серпня ц. р. прибув на Ярошівську цукроварню голова Смілрайому т. Зайончковський. 
Нетерпляче ми чекали його три останніх місяці для переобрання завкому (уповноваженого спілки). В цьому чеканні замерла проф та куль праця. 
У відчиті уповноваженого про тарифну-економичну роботу тільки й чути було що: „ні, не провадилось", „ні, не витребувано” і т. инш. і т. инш. Навіть спец одяг ще за минулий рік не одержаний, не то що за теперішній. 
Культпраця не дивлячись на те, що Райкомом прислано уже третього завклуба тов. Носко, робота посунулась дуже мало. Тільки одремонтували помешкання клубу, а масова праця — лекції, доклади, гуртова робота, цього не було, як сказав т. Носко. 
А ось що сказав наш профуповноважений замісць відчиту: „Я чоловік ще з війни нервовий, завклуб ще також нервовий". Тільки й робили мабуть, що дрочили свої нерви, а праця не провадилась. 
Нарешті, дочекались перевиборів і уповноваженим одноголосно обрано партійця т. Селіванова з кандидатом до нього теж партійцем т. Черним, які не дуже давно прибули на цукроварню, проявили розумну активність, заснували комосередок. Вони напевно поставлять працю на потрібну височінь. Побажаємо їм працювати краще, ніж попередній уповноважений, і пам'ятати, що очі робкорів слідкують, як за умовами праці, так і за її якістю.
МАЙСТЕРНЯ ТА КОВАЛІ.
У нашій кепській невеличкій майстерні М.-Вісковської цукроварні роблять 6-ть ковалів і 7-м молотобойців коло них, а рядом з ними роблять 8 чоловік мідників. Повітря важке. Тіснота така, що майже нема де повернутися. А на це мало звертають уваги, як охорона праці так і адміністрація заводу. 
Не дивлячись на це, охоплює радість, як зайдеш у майстерню і подивишся... Стоять ковалі горді та веселі „мов багатирі", а їх ковадла, свистять, виспівують та дзвонять ріжними голосами від вибивань молотками ніби то хто на піяніно грає. Розрізують повітря великі молоти від кріпкого розмаху здорових хлопців молотобойців. 
Виробляються ріжні потрібні предмети гарно і своєчасно. Ніхто ніколи не обіжається за неакуратність. Робітники роблять енергійно — не за страх, а за совість. Вони стали свідомими і знають, що минає важкий час розруйнованої промисловости. Вони відроджують її і цим доказують ще й ще раз контрреволюції та зовнішній буржуазії, що ніхто ніколи і ніякою силою їх не побідить. 
Ковалі знають, що кожний удар по залізу на ковадлі є удар по контрреволюції, і чим більше ударів тим ближче до соціялізму.
Професійні справи.
КОНФЕРЕНЦІЯ ЦУКРОВИКІВ.
Після докладу про міжнародній стан т. Левика, т. Буздалін зробив доклад про професійний рух на Київщині.
ДОКЛАД ТОВ. ЛУГОВОГО. 
Далі було заслухано доклад голови ЦК спілки цукровиків т. Лугового про перспективи цукрової промисловости СРСР. Найгірше те, зазначив докладчик, що цукрова промисловість ще не забезпечена від майбутніх неврожаїв. 
В цій галузі держава вживає низку виходів. Головним з таких заходів є поліпшення селянського буряківництва. До революції цукроварні мали з всього бурякового клину 76 відс. своє площі, а 24 відс. було засіяно плантаторами. 
Тепер з всього бурякового клину цукроварні засівають лише 18 відс. а останні 82 відс. засіваються селянством. І тут треба звернути увагу на те, щоб селянство як сіє буряки для цукроварень, було як можна більш кооперовано. 
Зараз є думка заснувати кооперативну спілку «Бурякосіяч», яка б об'єднувала кооперованих плантаторів. 
Фінансове становище цукрової промисловости таке: Прибуток всіх цукроварень складає 191 мільйон карб., видатки складають 253 мілійони карб. 
Таким чином в бюджеті цукрової промисловости в дефіцит в 62 міліони крб. В цьому році дефіцит складатиме 72 міліонів. Дефіцит в цьому році буде більшим тому, що в цьому році буде витрачено деякі суми на капітальний ремонт. Дефіцит 72 міліони це ще не так страшно, бо до революції дефіцит цукрової промисловості був в 90 міліонів крб. 
В цьому році цукрове виробництво буде збільшено на 43 відс. Але цукор не буде дешевшим. Справа в тому, що наші цукроварні приступили до виробництва майже без оборотного капіталу. Таким чином, коли зараз цукрова промисловість розвинулась і досягла другого місця в СРСР (перше місце займає текстильна промисловість) то разом з цим збільшились видатки та борги. 
Приймаючи на увагу об'єктивні умови, можна сказати, що виробничий період цього року буде тяжкий, але як і в минулих роках, так і в цьому році курс буде взято на підвищення виробництва, на підвищення продуктивности праці та на побільшення кооперування селян плантаторів.
Робітнича трибуна.
ПЕРШЕ, НІЖ ОБВИНУВАЧУВАТИ, ТРЕБА ВИЯСНИТИ.
Сприводу статті «Премудра господарчість», що вміщено в ч. 200 від 4 ц. м., Київрай-Нафтосиндикат просить умістити таке розяснення. 
Автор статті, констатуючи недоцільний росподіл бензину в групі цукроварень, обвинувачує в цьому Нафтосиндикат. 
Але ж тов. робкор, що, без ніякого сумніву, є робітник цукроварні, мусив би знати, що цукроварням постачає всі потрібні для виробництва матеріали, а в тому числі й нафтопродукти, відповідний відділ Цукротресту, а не господарчі органи, що відпускають ці продукти. Згідно з договорними стосунками між Нафтосиндикатом і Цукротрестом перший повинен своєчасно здавати й направляти до цукроварень, у призначені пункти, за вимогами Цукротресту, на письмі зазначену в вимогах кількість і гатунок продуктів. 
Контролювати ж внутрішній роспорядок постачання цукроварням нафтопродуктів, розпорядок, що встановив Цукротрест, повинні відповідні контрольні органи, і ні в якому разі не Нафтосиндикат, що не має таких функцій.
І цілком натурально, що Київрайнафтосиндикат, надсилаючи з с. ц. бензину на ст. Сміла після вимоги Київської філії Цукротресту, не мав цифрових даних, між скількома цукроварнями й в яких кількостях Цукротрест має росподілити згаданий бензин. Та й що міг би закинути нафтосиндикат проти здачі, наприклад, Смілянській цукроварні всіх 2.000 пуд бензину замісць 402 пуд, що їй потрібні, як зазначає робкор.
У цьому разі обов’язком Нафтосиндикату було попередити Цукротрест про те, що на Смілянському складі Нафтосиндикату нема резервної вмістимости, щоб прийняти бензин до своїх захоронків, як звичайно практикується, і що бензин на цю станцію можна відправити тільки тоді, коли в Цукротресту є своя вільна вмістимість і зайве приладдя і що він візьме на себе відповідальність за своєчасний злив продуктів своїми засобами. Нафтосиндикат в зробив це. Що ж до зливу бензину й розвозки його по Цукроварнях, - треба сподіватись, що докладне роз’яснення в цій справі зробить Київська філія Цукротресту, після заявки якої прийнято й росподілено бензин.
ДО РОБКОРІВ
Сьогодні о 5 год. веч. відбудуться загальні вбори. Заняття гуртків: 1) Українознавство, 2) Газетна техніка, 3) Біжучі справи. Усім новим і старим робкорам прибути обов'язково.