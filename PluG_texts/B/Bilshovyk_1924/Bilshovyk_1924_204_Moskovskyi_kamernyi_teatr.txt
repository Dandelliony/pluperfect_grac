МОСКОВСЬКИЙ КАМЕРНИЙ ТЕАТР. (До гастролів театру).
Напередодні свого десятиріччя і після подорожи у Франції та Німеччині, Московський Камерний театр свій перший виїзд до провинції зупинив на Київі, коли не вважати за провинцію Ленінград, де театр гастролював цією весною. 
Без сумніву, цей театр викличе багато сумнівів, а ще більш запитань. Але він викличе одночасно і величезну зацікавленність до своїх вистав. 
В цьому театрі, якого заснував Олександр Таїров у рік війни разом з групою актерів, що здебільшого залишилися вірними цьому театрові, пророблено величезну роботу в справі вирішення складних сценичних завдань сучасної вистави. І, переважно, роботу над майстерством сучасного актера в галузі руху й слова. Театр почав свій шлях поемою — драмою Калідаса „Сакунтала“ в перекладі Бальмонта, в декораціях Павла Кузнецова. Відтоді багато вже часу минуло й театр пройшов через низку етапів, намагаючись просунути наперед своє сценичне мистецтво. Гольдоні («Веєр»), Ростан («Сіраноде Бержерак»), Кальдерон («Життя є сон»), Гофман («Принцесса Брамбіла»), Шекспір («Ромео та Джульєта»), Скріб («Адріана Лекуврер»), Расін - Брюсов («Федра»), Уайльд ( «Соломея»), Чістертон («Людина, що було четвергом»), Островський («Гроза»), і нарешті, Лєкок («Жірофле-Жірофля») — це різноманітний репертуар театру. 
Найбільш значне досягнення Московського Камерного театру полягало все ж у художникові якому театр давав особливе місце у всіх своїх постановках і якого театр викрив у всій його пишноті на своїй сцені. В цьому театрі вперше на сцені з'явилася А. А. Екстер і Георгій Якулов, тут змінив віхи А. А. Веснин, тут, після Павла Кузнецова, виступала колись Наталія Гончарова, тут тепер працюють молоді і талановиті майстрі Медунецький і Стемберн. 
Камерний театр додав дуже багато й до музики вистави, вишукуючи та вивчаючи музику кожної своєї вистави. В цьому театрові багато допомогли композитори Александров і Метнер. По суті, Московський Камерний театр є більш театр постановщика разом з художником і композитором, аніж театр актера. Зовнішнє завше в Камерному театрі панує над внутрішнім, і доти, доки це зовнішнє не було скомпрометовано варварством Всеволода Мейерхольда, Камерний театр плив на гребні хвилі. 
Відтоді ж, як у Москві з'явився Мейерхольд, з 1920 року починається фронт між пишнотою Таїрова і аскотизмом Мейерхольда. Фактично, Камерний театр, як і всі театри, перебуває під безумовним впливом винаходів Мейерхольда, але він приходить до них власними шляхами з запізненням, принаймні, на п'ять років. Московський Камерний театр веде, в такій спосіб, свою окрему лінію цілком своєрідню й самостійну між театром Мейерхольда й студіями Московського Художнього театру з назвичайною упертістю й енергією свойого керовника А. А. Таїрова. Театр колись захоплювавсь арлекінадою, виявив нахил і до містерії („Клодель"), працював над мелодрамою (Скриб), пробував свої сили в трагедії (Расін), давав можливість відпочити своїм артистам на опереті („Жірофле Жірофля“), взагалі, проходив всі стилі і жанри театру. Природньо, що в прагненні до універсальности, театр лишився електичним. 
Більш за всі російські театри московський камерний театр є європейським театром. Він знає багато про західньо-європейське мистецтво і, здається, він чужоземець серед инших театрів. Скорше за все це - романський театр, хоча в його репертуарі не лише тільки французи та іспанці, але й німці, англійці, і навіть раз були і слав'яне - сумна спроба постановки Островського(„Гроза"). 
У Камерного театру є артистка й це доводить впевняє театр навіть тоді, коли він провалюється у всьому иншому. Аліса Коснен — артистка героїня, яка може бути Андрієною Лекуврер, Федрою, Саломеєю, П'єретою й навіть Жірофле Жирофля — сестрами близнючками одночасно. Серед російських актрис Коснен одна з небагатьох, що вміє грати так строго, так читко, майже чеканно, так гостро і навіть так майстерно. В „Андрієні Лекуврер" Коснен зворушує, в „Феоді" вона захоплює нас гнівом пристрастів, в „Саломеї" спокушає, в „П’єреті" чарує, в „Жирофле Жирофля" примушує дивуватись, що вона може грати невластиву їй ролю субретки, хоча б так, як вона її грає. 
У Камерного театру є так само артист В. Соколов, що однаково виртуозно грає Мішле (Скріб „Андрієна Лекуврер") і коміка батька „Жирофле Жирофля", ролі ріжних амплуа. 
На жаль із Камерного театру вийшов Церетелі — герой всіх п'єс театру й партнер Коснен. Але багато й инших артистів і серед них Аркадіна і Феніна надають сили актьорським кадрам театру. 
Робітничій авдиторії — театр повинен бути цікавим — як спроба розвязання завдань нового театрального спектаклю за часи війни і революції.