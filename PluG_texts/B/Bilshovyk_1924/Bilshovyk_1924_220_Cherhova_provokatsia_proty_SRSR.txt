Чергова провокація проти СРСР.
Вже відомо, який галас зняли закордоном лицарі ІІ-го Інтернаціоналу в звязку з повстанням, у Грузії, що тривало дуже недовго й було задушено грузинськими ж робітниками й селянами. Раніш, тихенько, у спілці з буржуазними міністрами, вони готували це бандитське повстання, а потім, коли воно не вдалося, зняли галас на ввесь світ. Та й не дивно! Кожному зрозуміло, що організатори грузинського повстання тільки й переслідували можливість відновити кампанію нападів і брехні проти СРСР, бо нічого иншого, тоб-то ніяких инших наслідків від цього повстання друзі грузинських меншовиків сподіватися не могли. Вони ж бо добре знають, яка міцна Радянська Влада в Грузії та який нікчемний вплив меншовиків серед грузинських мас. 
Мета організаторів грузинського повстання була инша, а саме: спровокувати громадську думку буржуазного суспільства, а коли це вдасться, то й певні маси пролетаріату для того, щоб підірвати міжнародній авторитет СРСР, який міцнішає з кожним днем. Отже для нас були не випадкові заяви і інтерпеляції французьких, англійських і німецьких соціял - зрадників до буржуазних урядів про те, що потрібне втручання у цю справу для того, щоб немов би то захистити становище грузинських мас. 
Але тим ясніше стає для нас політичне значіння грузинського повстання, тим ясніше вимальовуються звязки між грузинськими бандитами та ІІ-им Інтернаціоналом, з одного боку, і міжнародніми імперіалістами, з другого, — після того, як обговорення справи грузинського повстання перенесено було аж на засідання Ліги Націй. Після жалісливих заяв представників ІІ-го Інтернаціоналу, Поля Бонкура й Фора, Ліга Націй обговорювала це питання, й зашила, що вона не приймає офіційної резолюції що до Грузії, але висловлює «неофіційну думку», що держави, які визнали як Грузію, так і Радянський Уряд, могли б втручатися з користю для того, щоб полагодити радянсько - грузинський конфлікт. 
Отак делікатно, солоденько, по лисячому Ліга Націй, з користю для себе, навчає буржуазні уряди, що їм треба робить. В чому полягає така користь — це нетрудно зрозуміти кожному робітникові й селянинові СРСР після того досвіду, який залишився нам у наслідок ріжних інтервенцій на Кавказі під керовництвом цієї славнозвісної Ліги Націй. Ця користь полягає в тих нафтових джерелах, які так приваблюють ненажерливих міжнародніх хижаків. Тепер почати яку-небудь нову інтервенцію ніяк не можна; отже, треба якимись иншими шляхами досягти відокремлення грузинського добра він СРСР. «Треба полагодити грузинсько - радянський конфлікт» — так висловлюється Ліга Націй, і цим самим вона хоче підкреслити, що Грузія — це не складова частина, а цілком незалежна від СРСР країна, і тому вони, буржуазні уряди, можуть взяти на себе ініціятиву почати «переговори» між Грузією та СРСР. 
Цей новий провокаційний винахід переважує своїми розмірами та своїм нахабством багато з попередніх, які ми знаємо з практики цих міжнародніх імперіялістів. І здійснити цей винахід старанно допомагає світовій буржуазії ІІ-ий Інтернаціонал. Та хіба є така ганебна робота, яку б не бралися виконувати соціял-зрадники, аби краще прислужитися своїм хазяям. 
Але розрахунки і Ліги Націй і ІІ-го Інтернаціоналу дуже погані. Всі їх провокаційні махінації, скеровані проти СРСР, ні до чого. Не тільки пролетаріят СРСР так зміцнив свою владу, що не лякається подібних витівок буржуазії, але й робітництво закордону навчилося досить розбіратися в усіх намірах свого класового ворога, і це робітництво, яке все більше лівіє та прагне до солідарносте з трудящими СРСР, саме виявляє тепер величезний опір буржуазним урядам і ІІ-му Інтернаціоналові при переведенні ними агресивних заходів проти СРСР. 
Через те ця чергова провокація, яку роспочала об’єднана буржуазія разом з представниками ІІ-го Інтернаціоналу, нас злякати не може; навпаки, вона буде тільки на користь нам, бо зайвий раз викриє перед робітництвом закордону те паскудство, на яке здатні соціял-зрадники всього світу.