Хроніка.
ОРГАНІЗАЦІЯ ПАЙОВОГО ТОВАРИСТВА «ДОБРОБУТ».	
Цими днями в Харкові затвержено статут пайового кооперативного товариства «Добробут». 
Товариство «Добробут» буде організовано при «Сільському Господарі» і буде працювати в галузі скотарсько-молочарського збуту в всеукраїнському маштабі. Пайщиками товариства будуть окрсельсоюзи та сільсько-господарські товариства, які для того, щоб бути членами товариства повинні внести пай в розмірі 100 крб. та членський внесок в розмірі 10 крб. 
Мета товариства «Добробут» — об'єднати роботу окрсельсоюзів та с.-г. товариств по піднесенню скотарства та молочарства на Україні. 
18 вересня в Харкові відбудуться перші збори фундаторів товариства, на які в великій кількості мають прибути представники окружної та низової с.-г. кооперації. На з’їзді буде обране правління товариства та вироблено план організаційної праці на найближчий час. 
Правління товариства буде перебувати в Харкові, в Київі буде відділ правління, який керуватиме скотарсько-молочарською роботою на Правобережжі. 
Всі свої операції по заготовці товариство «Добробут» буде переводити в тісному контакті з «Сільським господарем».
В ГУБВИКОНКОМІ.
Заборона примусових зборів на благодійні цілі. Обов’язковою постановою Губвиконкому заборонено будь які примусові збори з благодійною метою. «Благодійними зборами» визнаються як збори грошей по підписних листах або квитанціях, так і продаж з тими же цілями значків, жетонів, портретів, а також ріжних книжок, театральних білетів і т. и.
Затвердження положення про будівництво на Десенці. Губвиконкомом затверджено положення про будівництво на Десенці. Згідно положення організацією, що відає будівлею на Десенці гідро-електричної станції засновується комітет при Губвиконкомі під назвою «Деснострой». В склад комітету входять; головою - голова Губвиконкому, членами особи по призначенню Губвиконкому, а також начальник «Деснострою» і головний інженір.
В ГУБЗЕМУПРАВЛІННІ
Осіння засівкампанія. Осіння засівкампанія на Київщині проходить при досить гарних метереологичних умовах. Селянство зараз інтесивно порвадить чистку насіння та ремонт сільсько-господарчого знаряддя.
Семинар для агрономів. Губземуправління переводить підготовчу роботу до організації семинару для агрономів. Завдання семинару збільшити кваліфікацію агрономів та підвищити їх громадсько-політичну працю на селі. Семинар розраховано на 60 чоловіка. Викладати в семинару будуть кращі агрономичні сили Київа.
Вивчення зразків зерна. Згідно з директивами ВУЦВК’а до Губземуправління надходять з місць зразки зерна врожаю ц. р. Зразки, які надходять, показують, що зерно нинішнього врожаю дрібне, засмічене, малосхоже та. пригоріле. 
Губземуправління, користуючись цим матеріялом, приступає до вивчення місцевих сортів зерна, Губземуправління гадає поліпшити зерно, шляхом метізації (сполучення з кращими гатунками зерна). 
Одночасово Губземуправління вивчає вплив посухи на якість зерна.
КАРНІ СПРАВИ.
СУДОВА ХРОНІКА
На біжучий тиждень у карному відділі Губсуду призначено до розгляду майже виключно бандитські справи. 17-го — розглядатимуть справу Хоменка (розбишацтво), 13-го — справу Бондаря і гром. Віленка (розбишацтво), 19-го оправу Нераденка і инш. (розбишацтво), 20-го справу Березового, Сальвко і Коваля (бантитизм) і 22-го справу Шер Гохберга (бандитизм), Якубовського (розбишацтво). 
ЦІВІЛЬНІ СПРАВИ.
Щоб розвантажити суд од цих справ при філії Губсуда працює поруч дві колегії. З сьогоднішнього числа цівільні справи розглядатиме виїздна сесія цівільного відділу під головуванням окружних уповноважених Губсуда.