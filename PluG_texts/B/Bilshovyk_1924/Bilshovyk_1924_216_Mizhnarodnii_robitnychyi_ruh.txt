Міжнародній робітничий рух. 
ПРОФЕСІЙНИЙ РУХ У ФРАНЦІІ.
ПАРИЖ, 20-ІХ. Об'єднаний національний комітет унітарної конфедерації праці прийняв пропозицію Монмусо — заснувати змішані комісії всіх категорій, що повинні домагатися скликання об'єднаного конгресу всіх французьких профспілок, щоб відновити єдність профруху. Резолюція стверджує міцний намір здійснити єдиний фронт проти плану Дауеса, загрози нової війни, за 8-ми годинний робочий день. Ухвалено послати делегацію до національного комітету реформистської конфедерації праці, що засідає, і запропонувати негайно скликати змішану комісію, щоб обміркувати справу про відновлення єдности.
МІТИНГ МЕТАЛІСТІВ ЧАСТКОВО ПРОДОВЖУЄТЬСЯ.
ВІДЕНЬ, 19-ІХ. Працю на віденських металургових підприємствах відновлено тільки частково. Не зважаючи на всі заходи підприємців і соціалістичних проводирів профспілок — страйк в багатьох підприємствах тягнеться. Перед будинком віденської міської думи відбувся масовий мітинг безробітних; в ньому взяли участь багато де-хто з металістів, що страйкують. Мітинг ухвалив резолюцію, де вимагає підвищення допомоги безробітним і висловлюється за єдиний фронт між безробітними й робітниками, що працюють на підприємствах.