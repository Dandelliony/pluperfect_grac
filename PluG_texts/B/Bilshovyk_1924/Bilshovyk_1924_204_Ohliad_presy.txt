Огляд преси.
РОЗПАД "ВИЗВОЛЕННЯ".
Могутній колись польський парламентський клуб „Визволення" за останній час цілком згнив. Найбільш радикальні елементи його, незадоволені підпорядкуванням „Визволення" великопанським угрупованням на чолі з реакційним С. Грабським, стали покидати клуб. 
Фактично зараз „Визволення" уявляє собою кілька гуртків, лише формально об'єднаних з одному клубі. В середині „Визволення" іде найгостріша боротьба. Можна чекати, що під час осінньої сесії сойму «Визволення» остаточно перестане існувати, яко політична партія. 
І справді: тікають з двох крил. Як повідомляє «Діло». 
Тугут виступив з клюбу тому, що його співпартійники не хотіли дати йому згоди на союз з „Хієною" «Христіанське з’єдночення народове" реакційна аграрна буржуазія. 
За Тугутом пішли «бунтівники» зліва посли Балін і Шакун. „Вони теж вийшли з клубу «Визволення» і теж оголосили одвертого листа до своїх виборців. Крім того на засіданні клубу вони оголосили вехпарацію, де з'ясовують мотиви свого виступу. 
Це настільки цікава декларація, що варт на ній спинитися. Балін і Шакун вийшли з „Визволення" тому, що „Переповнилась міра постійних уступок і програмових зрад, безпереривного продавання крівавої хлопської праці на капіталістично-поміщицькій здобуток. Не могли ми дальше лишатися в тому болоті брехні і облуди. 
Балін і Шакун вважають, що „двократно вже в тому соймі можна було видерти владу поміщикам і капіталістам: раз після замордування Наруговича, а другий по зваленню правительства Хісно Пяста. 
Але «Визволення» цього не зробило і віддало люд на жертву класових поміщицько-капіталістичних правительств. 
„Визволення" могло зменшити податки від селян на військо. «Визволення» могло і мусіло вже видерти у поміщиків землю без викупу і віддати відразу її селянам. 
«Визволення» могло і мусіло навязати співпрацю з селянами білоруськими, українськими та литовськими: могло не допустити до знущання над тими розпинаними що денно народами — треба було тільки зректися видирати у тих селян їх землі. 
Автори декларації пятнують жорстоко „Визволення", бо воно йшло „методами угоди і тайних нарад з сеймовою поміщицько-капіталістичною репрезентацією проти виразних наказів працюючих мас та завжди на їх кошт.
Що таке польський сойм? Це таке місце, де декламується одно, а думається і робиться інакше. Валимо Вітоса за надмірне обтяження бідної людности тягарем, за надмірний військовий бюджет, за продання земельної реформи. 
А натомісць посадили на прем'єрське крісло поміщика Грабського... 
Гниє наша західна сусідка.
"ЄВАНГЕЛЬСЬКА МОВА".
Після підписання англо - радянської умови дійсно прийшов останній кінець російським білогвардійцям закордоном. Не дурно ж «Новое Время» так жалібно скиглить (ч. 991), що: «коли сатана (читай: оздоблений Савинковим звіринець колишніх «людей») повстав проти себе, то прийшов йому останній кінець (Єванг. од Марка)». 
Дійсно таки кінець! І останній кінець. З охотою віримо вам, дарма, що висловлюється «Єрихонською» мовою, з котрої давно вже порох - сиплеться! 
А далі ще більш пикантно розперезується «Новое Время» вже про своїх хазяїв, по кав'ярнях котрих так вірно відслужили свою службу викидайлами білогвардійці, аж поки не погнали їх «за неподобностью»: 
«Коли дом поділиться, то прийшов кінець дому тому, коли царство поділиться, то і прийшов кінець царству тому», Таки-так.