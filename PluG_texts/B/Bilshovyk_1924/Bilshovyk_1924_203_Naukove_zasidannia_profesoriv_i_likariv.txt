НАУКОВЕ ЗАСІДАННЯ ПРОФЕСОРІВ І ЛІКАРІВ
Вчора при Губвідділі охорони здоровля відбулось наукове засідання професорів київських вищих шкільних установ і лікарів. Метою засідання було обміркування питань про використовання пошести скарлятини в науковому відношенню, як епідеміологичному, так і клиничнему. По пропозиції проф. Свенсона засідання розглянуло питання про обслідування „молнієносних“ форм скарлятини. Професор пропонує докладно вивчити житлові умови хворих. 
Проф. Румянцев рахує необхідним вивчити, як проходить хвороба в кожній окремій родині, скільки захворіло в районі дітей, які діти хворіють і до якої пори хворий може викликати захорування другого. 
Далі розглянуто питання про доцільність вживання проти скарлятини вакціни й сиворотки. 
Після обміну думок засідання ухвалило вибрати комісію для розробки відповідної епідеміологичної картки, яка буде давати повну картину того, як протекає захорування скарлятиною і який вплив мали ті чи инші заходи боротьби з нею. В склад комісії увійшли: професори Свенсон, Румянцев, лікарі: Клейн, Фінкільштейн і санітарні лікарі Маркевич, Козлов і Лепехін.
КІЛЬКІСТЬ ЗАХОРУВАНЬ ЗА 5-е ВЕРЕСНЯ.
Київськими Райсанбюро зарегістровано за 5-те вересня 35 випадків захорування скарлятиною.
ЗАХОДИ ДО ПОПЕРЕДЖЕННЯ ЗАХОРУВАНЬ.
З метою попередження захорувань в денних санаторіях, дитячих їдальнях, які істнують при цих установах, введено спеціальні картки, на яких кожен день зазначається, що в них немає хворих скарлятиною. Усім дітям в цих установах кожен день міряється температура і оглядається горло. 
Такіж заходи вживаються і в відношенні всіх установ охмадиту (ясель, капель молока і инш).