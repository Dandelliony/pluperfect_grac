Польща підтримує грузинську контр-революцію. 
ПРОВАЛ ДЕМОНСТРАЦІІ ПЕПЕЕСІВСЬКОІ КОНТР-РЕВОЛЮЦІІ.
ВАРШАВА. (Від власного кореспондента Ратау). Учора пепеесівці гадали влаштувати „грандіозну демонстрацію” протесту проти приборкання грузинського повстання. На мітинг, організований пепеесівцями, прибуло біля 300 душ урядовців і міщан. Робітників майже не було. Виступали лідери П. П. С., а також „представники Грузії” — два якихся студенти, що говорили російською мовою. Промови пепеесовських лідерів були зразками брехні й ненависти проти СРСР, а також політичної неписьменности. „Грузинські представники” повідомили на зборах, що Грузію майже зовсім звільнено від «більшовицької окупації», про що в них є певні відомости. Лідери П. П. С, мали намір провести демонстрацію перед будинком посольства СРСР, але урядовці та міщани розійшлися. Залишилося душ з З0, й вони, їдучи трамваєм повз посольство СРСР, з вікон вагону щось кричали на адресу СРСР, махаючи в повітрі кулаками. Нікчемна спроба П. П. С. довела, що вони не мають впливу на робітничі маси і можуть рахувати тільки на співчуття міщан.