Поширена нарада Агітпропу Губкому
Політично-освітня робота в ЛКСМ. 
(Доклад т. Модилевської).
КОГО ГОТУЄ КОМСОМОЛ? 
Зараз, почала докладчиця, політично-освітня робота в ЛКСМ скеровується на те, щоб виготувати з комсомольців людей, які б були гарними кандидатами партії та які б приймали активну участь в політично-громадському життю нашого краю. Це головних два завдання, що були накреслені на ХІІІ партз’їзді, а потім зформульовані на IV з’їзді ЛКСМ. 
Далі докладчиця зупиняється на тих умовах, які вимагають такої постановки політосвітньої справи в ЛКСМ і каже, що така постановка вимагається тим, що в звязку з поповненням комсомолу під час ленінського набора на 70 відс., майже всі ці 70 відс. доводиться залічити до першої категорії політписьменности, то-б-то, 70 відс. майже зовсім нічого не знають, в склад же комсомолу зараз в більшости входить молодь від 18 до 23 років і коли не обробляти цієї молоді зараз, то багато досягти не можна було-б у близькому часі.
ХИБИ НЕДАВНЬОЇ СИСТЕМИ ТА НОВА СИСТЕМА РОБОТИ. 
До хиб недавньої політосвітньої роботи в ЛКСМ треба залічити в першу чергу програм роботи, по якому вчення завше починалось від первісного комунізму і ніколи далі цього не йшло. 
Другою хибою слід вважати дуже велику кількість гуртків, як от ленінські гуртки, професійні, партійні, політичні й багато инших. Кожен комсомолець повинен був приймати участь разом у кількох гуртках, що утворювало багато форм, та мало продуктивности роботи. 
Нова форма політосвітньої роботи полягає в тому, що увесь склад ЛКСМ поділяється на три категорії. Перша з них об'єднує найбільш неписьменну частину, друга трохи письменну, та третя — письменну частину. Для кожної частини організовуються відповідні гуртки, в яких провадиться робота в такому обсягові, що коли юнак як слід учиться в одному гурткові, то завше перейде до слідуючого. Що до обсягу знаннів, то в гурткові першого ступня говориться про те, що комсомольцеві найближче, — про завод і про все те, що тісно звязано з заводом, як от ком'осередок, завком, колективна умова й т. и. В гурткові другого ступня в центрі програму стоїть сам комсомолець, його обов'язки, розуміння та знання партії, її статуту, програму, а також виучується й економика всього СРСР. На третьому ступневі поширюються знання, надбані на другому ступневі, а також там комсомолець вчиться орієнтуватись у всяких обставинах.
МЕТОДИ РОБОТИ ПО НОВІЙ СИСТЕМІ. 
Що до методу роботи в згаданих гуртках, то вживається не лекційний метод як то було раніш, а лабораторний, коли комсомолець спільно з другими, приймає участь у комбінованих співбесідах — докладах. Звичайно, що такими комбінованими співбесідами — докладами цілком обмежитись не можна — комсомольці ще провадять підготовку шляхом допоміжного читання в політгуртках. В цілому така система й такий метод вже дали досить гарні наслідки, а саме: при перевірці гуртків першого ступня виявлено, що 70 відс. учасників цих гуртків можна перевести до другої категорії.
САМОСВІТА ТА КЛУБНА РОБОТА. 
Самоосвітня робота в ЛКСМ стоїть не зовсім добре. Траплялись випадки, коли оргінстри та секретарі райкомів, при політперевірці попадали трохи не до першої категорії. Такі випадки як раз часто трапляються серед активістів, а тому повстає пикуча потреба звернути особливу увагу і на самоосвіту активу через посилку їх до партшкіл, через консультаційні комісії при партійних комітетах й т. и. 
В звязку з всією політосвітньою роботою стоїть питання про клубну роботу. Ми в місті повинні звязувати клубну роботу з політосвітньою, тому що сама політосвітня робота без виявлення наслідків в переведенню клубної роботи, власне, нічого не значить.
ПОЛІТОСВІТНЯ СПРАВА УЧНІВ ФАБЗАВУЧУ 
У школах фабзавучу учні майже на всі 100 відс. комсомольці, політосвітня ж справа в фабзавучах стоїть зовсім погано. Треба при цьому ще нагадати, що комсомольці — фабзавучники не відвідують гуртків політосвіти, а навчаються вони в тих же школах. Це зовсім ускладняє справу, тому що політосвітня робота в фабзавучах переводиться погано. Так в 23 школах фабзавучу партійців — викладачів політично-освітніх дисціплин є тільки 2, останні ж позапартійні. 
Звідціль висновок — треба подбати, щоб для фабзавучів був відповідний кадр викладачів партійців.
ПІДГОТОВКА КЕРОВНИКІВ ПОЛІТОСВІТНЬОЮ РОБОТОЮ. 
Коли ми беремо курс на охоплення політосвітньою роботою комсомольців на всі 100 відс., то нам слід подбати про підготовку певного кадру керовників цією роботою. ЛКСМ вже добився того, що комсомольці 3 категорії керують роботою в гуртках першої категорії, але це не значить, що керувати роботою в 2-й та 3 теж можуть комсомольці. Тут слід подбати про постачання керовників вищого типу з партійців.
ПОЛІТОСВІТРОБОТА НА СЕЛІ. 
Що до села, то в ньому політично-освічені комсомольці трапляються рідко, а тому система, що її вживається у місті, для роботи на селі не годиться. 
Оскільки умови життя комсомольця - селянина дуже звязані з сільським господарством, то й освіта набирає сіл.-господарчого характеру. Знайомиться комсомолець також з питанням змички міста з селом. Програм гуртків політчитання 2-го ступня полягає в поглибленню тих же питань, які починають розроблюватись у гуртках першого ступня. 
Райпропколективи мають своїм завданням підготовлювання керовників гуртками політчитання першого та другого ступня, через пророблення всіх питань що до провадження роботи в гуртках політчитання, райпропколективами керують окружні колективи, які складаються з райорганізаторів. 
Слід ще сказати, каже далі докладчиця кілька слів про курси з'їзди. 
Ці курси-з'їзди скликаються раз на З місяці. На них обговоруються всі питання біжучого політичного життя і потім, відповідно до постанов та висновків цих курсів провадиться робота на селі до слідуючого з'їзду.
ПОЛІТОСВІТНЯ СПРАВА В ЛКСМ ЦУКРОВАРЕНЬ. 
На цукроварнях ця справа розбивається на дві частини. Одна частин — політосвіта, яка провадиться в школах фабзавучу, де вчиться значна кількість молоді цукроварень, а друга — охоплення політосвітньою роботою молоді, яка не вчиться в фабзавучах. Перша частина відпадає в зв'язку з тим, що у фабзавучах ведеться політосвітня робота в загальному програмові без розподілу на комсомольців та позапартійних, друга ж частина молоді оброблюється, через політгуртки, політчитання.
КНИЖКОВА СПРАВА. 
Книжкове питання в Комсомолі є надзвичайно пекучим. Бібліотеки дуже незабезпечені книжками і комсомолець, коли-б навіть бажав почитати книжку, не має змоги, тому що її ніде діставати. Звідсіль ясна потреба як найбільшого поширення потрібної комсомольцям літератури. Дискусії по докладові тов. Модилевської перенесено на засідання секції.
Справа преси й видавництва.
Далі було вислухано доклад тов. Якубовського про справу преси й видавництва. Свій доклад він росподілив на де-кілька окремих ментів.
СЕЛЬКОРІВСЬКИЙ ТА РОБКОРІВСЬКИЙ РУХ. 
Товариші, почав докладчик, нам зараз не так важливий кількосний зріст робкорів та селькорів, як та величезна культурна організовуюча роля, яку починає відогравати кореспондентська маса. В чому полягав ця роля? Та в тім, що сель- і робкор утворює кадр читачів. Він привчає своїми замітками селян та робітників до читання газети, він неначе-б доповнює конституцію нашої держави, тому що він спостерігає відгук заходів Радвлади серед робітників та селян, виносить все ненормальне на прилюдний суд, а тим самим виконує, наближує державне керування до мас. Робкор є критиком і дуже гарним критиком, не тільки журналістом, а діячем в суспільстві, передовим свідомим представником своєї класи.
ОСВІТНЯ РОБОТА СЕРЕД РОБКОРІВ. 
Тому при вихованню робкорів та сількорів ми повинні робити так, щоб з'єднати в ньому журналистську звичку з комуністичною освітою, конкретно: слід от що робити: втворити газетні гуртки трьох типів — підвищеного при газеті, де б виховувався актив; середнього — в районах та округах і нарешті стінгазетські гуртки на підприємствах. Крім цього слід втягувати робкорів в гуртки виробничі, в роботу клубів, читать їм лекції про пресу, домагатись, щоб вони влаштовували показові суди, приймали участь в дискусіях з представниками тих установ, які вони критикують в своїх дописах і т. ин.
ОРГАНІЗАЦІЙНА РОБОТА СЕРЕД РОБКОРІВ. 
Організаційну роботу слід пероводити зовсім иншим шляхом, ніж то було в минулому, коли вся робота зосереджувалась біля газети. Зараз секції при газетах треба залишити, але там повинен виховуватись актив, а вся робота в місті і на округах повинна провадитись в такому напрямку: по перше — Губз'їзд робкорів та селькорів, на якому повинно бути обрано бюро, яке б вело роботу в губерніальному обсягові. З цим же бюром повинні злитись загально-міські бюра в Київі і разом з Губбюром провадити роботу і в міському і в губернському обсягові. На периферії — Окрбюро роб. і селькорів. Иншим же завданням мусить бути скликання рай- і окрз'їздів в найближчий час, щоб у жовтні довести до Губз'їзду.
ВИХОВАННЯ СЕЛЬКОРІВ. 
Далі докладчик зупиняється на роботі по вихованню селькорів. По - перше, треба підняти рівень розвитку селькорів та виробити в ньому класову свідомість; притягнути селькора до активної роботи не тільки в газетних гуртках, а й в економичних при сельбудинках та хатах-читальнях, в стінгазетах, слід завести куточок селькора, вести в ними листування й т. ин., та видати справочника інструктивного характеру. Разом з селькорами треба взяти керування читцями газет.
СТІНГАЗЕТИ. 
Зараз самим великим дефектом в справі стінгазет є відсутність постійного керування стінгазетами. Для усунення цього зараз Губкомом та культвідділом ГРПС покладено на меті перевести редагування стінгазет з колегіального на персональне, тоб то, щоб стінгазету редагував відповідальний редактор, звичайно, за участю гуртка, а також слід поставити справу так, щоб стінгазети виходили не випадково, не у великі революційні свята, як то зараз є (з 26 газет — 23 виходять випадково), а періодично. В сільських стінгазетах треба скупчити всю ту боротьбу, яка зараз переводиться на селі з куркульством, бо треба признатись, що до цього часу це було не зовсім так, в той час як куркулі дуже бояться виявлення у газеті всього їх життя.
ОКРУЖНІ ГАЗЕТИ. 
Зупинившись на становищі окружних газет, докладчик каже, що в звязку з тим, що селянська газета „Радянське Село" скоро виходитиме два рази на тиждень, доведеться прикоротити існування більшости окружних газет, які не гарно впорядковані і залишити тільки три основних окружних газети — в Черкасах, Умані та Бердичеві, які й треба буде по можливости зміцнити. Також по відношенню до всієї періодичної преси треба буде провадити й надалі редакційні наради при Губкомі, тому, що вони багато допомагають правильному керуванню газетами, а також слід подбати, щоб редакції всіх газет надсилали до Губкому місячні звіти, які б виявляли дійсне становище газет за кожен місяць. 
Обговорювання в подробицях цього докладу перенесено на засідання секції. Після цього докладу всі учасники росподілялись на 6 секцій, а також було обрано комісію для вироблення резолюцій та тез.