СРСР та чужоземні держави
УГОРСЬКА ПРЕСА ПРО ЗНОСИНИ З СРСР.
ВІДЕНЬ, 20-IX. Угорська преса й далі обмірковує поновлення зносин з СРСР. Орган торгово-промислових кол „Песті Хірлап“ зазначає, що найважливішим завданням угорської дипломатії є уважно слідкувати за ходом політичного розвитку СРСР, бо відродження російського панславістського імперіялізму, що ніби то можливе, загрожувало б Угорщині. Ліберальна „Песім Напло“ докоряє угорському урядові за те, що він таємно провадив переговори з СРСР. Газета вважає, що слід би було зачекати з визнанням де-юре.
ВИМАГАЮТЬ НАЛАГОДЖЕННЯ ЗНОСИН З СРСР.
ТОКІО, 20-ІХ. Збори представників партії Сей-Ю Ханто ухвалили резолюцію, в якій вимагають від уряду, щоб він провадив у Китаї незалежну від Англії Й Америки політику і не пропустив випадку ; „виконати план заховання миру на Далекому Сході". Ухвалено також резолюцію, в якій вимагається піти на зустріч бажанням японського народу й поновити зносини з СРСР.
ЧЕСЬКІ КОМУНІСТИ ДОМАГАЮТЬСЯ ВИЗНАННЯ СРСР.
ПРАГА, 20-ІХ. Комуністи поставили в парламенті запитання з приводу викриття Савінкова про те, що чеський уряд підтримував російську контр-революцію. Пропонується, щоб уряд визнав негайно СРСР.