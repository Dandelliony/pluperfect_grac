На терзборах. 
ЧЕРКЕСЬКА ТЕРДИВІЗІЯ. 
(Продовження).
4. «ОЧІ ТА ВУХА АРМІЙ». 
День прикочувався помалу і не кваплячись. Спочатку я бачив, як на сході побрудніло сине небо. Далі там туманіло повітря. Вирвався звідкільсь ранковий вітрець. Забреніла трава, білява от приморозка. Під шинелею комсотні, якою я вкрався, було вже холодно. А до того — я спав на столі і в моєму помешканні було лише три стіни. Табір прокидався. 
Я не випадково залишився сперту серед розвідників, Люде цього військового фаху характерні для цілої дивізії, крім гарматників. Розвідник є: піхотинець, кавалерист, кулеметник, і до того всього — розвідник. Це слово означає ось що: У великій мірі витриманий, холоднокровний, відважний, дерзкий, свідомий і дуже витривалий фізично й морально чоловік. 
...Розвідник у складі кількох чоловік, а більше — сам, йде на розвідку. Від того, що він одкриє, часто залежить життя тисяч людей. І коли розвідчик переступив грань відомого, у нього напружений кожен нерв. Тут мало бути класово свідомим і борцем до загину — тут треба ще багато вищого. Чоловік іде сам, і це треба взяти на увагу. 
Розвідчик шукає ворога (в більшости випадків). Розвідник мусить пролізти, підкрастись, вислідить. Він маскирується, як тільки зручно. Він має скидатись: то на кущ, то на пень, то на сніг, і взагалі на все живе й неживе. Він має бути нахабним, дерзким і сміливим до божевілля, залазячи перед самі лави ворога. Розвідник мусить сам один підняти стрілянину з ворожих кулеметів аби тільки дізнатись де вони знаходяться.
Розвідник повинен... та чого тільки не повинен він, — кого називають „очі й вуха армій"!... Табір прокидався. 
Великого бажання прокинутись не було, власне ні в кого, але кожен знав, що армія — це армія, хоч і територіяльна, і треба ще навчитись нею бути. 
Бажання вмиватись не обважувало наші душі, і червоноармійці бігли по чай з вибриками - гріли кров. Шатри прибрали, підмели. 
Комсотні вийшов із шатра, 
-	Ставай! - закричав командир чоти. 
Комчоти — один із тих п'яти тисяч командирів чот (взводів), що недавно скінчили військові ВУЗ'и й подаровані Червоній Армії. Він скінчив Харківську школу Червоних Старшин, і подає команду українською мовою. Треба сказати, що в цілій дивізії є 52 комчоти з Харківської школи. Вони всі мають українізувати дивізію. 
Пішли за табір у поле. Я йшов з боку штатською вороною і намагався потрапити в такт ходи. Мені вона здалася занадто швидкою. 
-	Маємо довести до 160 кроків на хвилину, — пояснив комсотні, а зараз ще й 120 немає. Важко встигнути! — пожалівся він. З 1902 - им роком лекше було - молоді всі й часу більш мали. 
Червоноармійці били ногами по землі. Шлях сунувся назад. 
Був осінній ранок. З Черкас через насип було чути, як прокидалось місто. 
На траві шелестіла роса. 
Стали. Поставили рушниці. Почалась учеба.
Сотню переділили на двоє. Кожна частила сіла окремо. Політрук та його помішник почали культ- і політгодину. На черзі стояло питання про податкову політику. Це було в'їдливе й болюче питання. Червоноармійці слухали і хвилювались. 
-	А на віщо коняку обкладають? — запитав бородач, — хіба вона вічна? Тай ще, товариш, як я її сам приобрів? Га? 
Всі покрутили головами й виказали співчуття. 
-	А як же! Конешно! У царя та й то цього не було! А це ж наша влада! 
Політрук пояснював. 
-	У царя був податок вірний: монополька брала з вас „налоги", там ви залишали гроші й здоровля. Там ви заганяли в домовину дітей. То був жахливий „налог!".. 
Люде пригадали минуле й мовчали. 
-	А як тепер у мене зуби болять — пожалівся один „хворий", — то й лікувати їх нічим — спірта немає .. 
Червоноармійці роскусили „хворість". Засміялись. Запитань було багато. Всі вони свідчили, що питання про „налог“ не зовсім ясне для селянських мас. Культгодина кінчилась. Сотня розійшлась на гуртки. Проводився груповий метод навчання.
ТОПОГРАФІЯ. 
Гурток — 20 червоноармійців — сидить на скатках і тримає на залізі лопат клапті паперу. Олівець смашно слиниться ротом. На шматку чорного дикту їм показують відзнаки місцевости. Топографія--це наука як перекласти місцевість на папір. 
-	Ціла лінія і коло неї крапки — це звичайна дорога, — каже викладач — комрея („отделєнія") й малює крейдою. 
-	Ач, халера йому в пуп! — радіє передній і старанно лизнувши олівець, воде ним по нерівній лопаті. 
Викладовець росказує про масштаб. Де-хто аж долоню до вуха наставив.
Важка наука, бо піт виступає.
ПРОТИГАЗИ. 
-	Газ! — подають команду другому гурткові. Всі мають хутко, але не кваплячись, як слід надіти протигази. Зайвих рухів не повинно бути — кожен рух рукою чи протигазом, — команда. 
-	Кроком руш! Бігом! — Комроя дивиться на годинник. Через п'ять хвили: — Стій! Знять протигази! 
Люде також механично знімають, довго дихають, як риба без води. Вони всі червоні. 
Я бачив випадок, коли один бородатий дядько, знявши маску, захлипав, як дитина, і з очей у нього — як горох, сльози... 
-	Що таке? В чім річ? 
Чоловік не мав відповіді. Він або щось пригадав, або з невідомого жаху.
РОЗВІДКА Й «ДОНЕСЕНІЯ». 
Гурток лізе між травою на уявленого ворога. Иноді - „перебіжка". Лізуть по мокрій землі без охоти: 
-	Чого нам ховатись? Ворога ж немає. А на фронті й сам вивчишся, як свиснуть кулі. Як кріт — під землею полізеш! 
Але комроя зацікавлює, й товариші лізуть, як великі діти, що грають у „сищиків". 
На лопатах пишуть „донесенія". Відомости про те, що відкрив, де саме, скільки й инше. 
... „Донесніе доношу товаришу ком. що замітав сторожевое охраненя противника. Лінія тягнеться од цеглового заводу до старіх окопів край ліса. Сижу і жду роспоряженя. Коло ліса в старім окопі червоноармієць роти розвідчиків П. Кима". 
Час ішов до обіду. 
„... от Амура до Британских морей — Красная Армія всех сильней!" — дзвеніла пісня й кожен звук підкреслювали тисячі ніг. 
Раз! Два! — До табору 
(Продовження буде).