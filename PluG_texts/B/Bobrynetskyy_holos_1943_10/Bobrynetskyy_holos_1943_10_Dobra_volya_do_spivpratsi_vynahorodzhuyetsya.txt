Добра воля до співпраці винагороджується
В грудні місяці минулого року ми повідомляли, що німецьке сільсько-господарське управління думає ввести в наступному році новий лад здачі яєць. Плановано було здачу яєць в майбутньому не встановлювати від кожної курки, а лише кожному птахівникові (власникові птахів) призначити певну норму здачі, незалежно від кількості курей. В цей спосіб намічаються зробити полегшення старанним птахівникам та захопити усіх до збільшення кількості птахів. 
Між іншим новий план так сподобався, що районові шефи, старости та населення виявили бажання, щоб німецьке сільсько-господарське управління запровадило цей проект в життя вже в цьому році. Щоб не відмовити цьому бажанню, бо ми усе готові признати та винагородити добру волю до співпраці, видано сьогодні Генеральним Комісаром виконавче розпорядження, згідно з яким на кожного птахівника (власника птахів) накладено обов'язок здачі 260 яєць на рік. Розуміється, що від цього великого полегшення виключається промислове виробництво, як напр., в громгоспних та держгоспних птахофермах. Цим птахофермам встановлено як норму здачі 70 яєць від курки. Але власники дворів мають здати в кожному випадкові, байдуже чи від 5 чи 20 курок, лише 260 яєць за рік. Тільки в виняткових обставинах районовий сільсько-господарський комендант має право норму здачі пристосувати виробничій спромозі. 
Крім того додається ще одне полегшення, а саме: птахівники, які здадуть, 3 / 4 норми здачі, одержуватимуть за решту яєць належну здачі премію. Залишок яєць, що не вживається в хатньому господарстві, можна також здати на заготпункт за підвищеною премією або продати в порядку вільного продажу на дозволеному громгоспному ринку. У всякому випадкові забороняється нелегально продавати яйця, тому що це унеможливило б справедливий розподіл залишку яєць. Про терміни здачі можна довідатися точніше з виконавчого розпорядження Ч. 2 Генерального Комісара.
