Більшу увагу вівцям.
Бесіда 2-а
Добре провести стрижку
З наступом тепла й гарної погоди, коли припиняються заморозки, треба підготуватися до переведення весняного стриження. На самих вівцях до цього часу вовна може „підрунитнся" (цебто маса вовни декілька відстане від поверхні шкіри й буде триматися лише частинкою волосків), що дуже полегшує саме стриження. Слід пам'ятати, що худі, виснажені тварини підрунюються повільно. 
Якщо окремі тварини починають губити вовну, то цих тварин можна постригти раніш. 
Стриження треба починати зранку, щоб вівці були не з переповненими шлунками. 
Перед стриженням ягнят відбивають від маток і держать їх під час стриження в окремому сараї. 
Приміщення для стриження повинно бути чисте; якщо для цього використовується кошара, то вона повинна бути очищена від гною до материка і розділена на три частини: в перший відділ заганяють овець на стриження, у другому — відбувається стриження, у третьому— складається вовна в тару. У першому сараї слід настелити сухої соломи, щоб не забруднити вовну, коли вівці лягають. Поруч, у другій частині сараю, де стрижуть овець, повинно бути видно; на чистій підлозі для стриження повинна бути застелена парусина або дошки. Для зручності можна зробити поміст із дощок на висоті 50—60 см. від землі (ширина 1 1| 2 — 2 м., довжина 6-9 м.). У всякому разі стригти овець прямо на землі або на соломі ні в якому разі не можна. 
Кладуть вівцю під час стриження на лівий бік. Спочатку обстригають ноги, голову, а потім брюхо і правий бік. Стрижай захоплює ножицями в один прийом увесь бік у всю довжину тіла. Так стрижуть до спини. Потім повертають тварину на другий бік і стрижуть лівий бік. Стригти треба охайно, не припускати порізів, особливо оберегатися порізів вимени; овець не м'яти, не давити. 
Як тільки вівцю обстрижуть, її передають чабану або санітару, який повинен залити дезинфекційними речовинами рани, обрізати копита й випустити її до ягнят. 
Після стриження вовну переносять у третій відділ, де руно на решетовому столі звільняють від жмута, бруду, згортають і кладуть у приготовлену тару. Згортання перевадять зовнішнім боком руна всередину, при цьому спочатку руно згортають з боків, а потім спереду й ззаду, закриваючи задні й передні кінці одноразово. Стригти овець треба лише сухих. Якщо чекається вночі дощ, то овець необхідно наніч заганяти під кришу. 
Після стриження овець необхідно напоїти, але слід пам'ятати, що через довгу витриманість вівці мають велику спрагу, а тому напувати овець треба обережно, невеличкими групами, щоб біля корита вівці не давили одна одну й особливо ягнят. 
Пострижені вівці більше підлягають простудним за хворюванням. Через те на протязі місяця овець треба пасти недалеко від примі щення, куди їх треба заганяти, як тільки настає дощова погода, з холодним, великим вітром, особливо вночі. 
Гебіт українське с-г бюро.

