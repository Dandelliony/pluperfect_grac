Як було визволено Дуче
Берлін.—Про обставини, яких приготовлено та вкінці успішно переведено визволення Дуче, довідується ДНБ таких подробиць: 
Дію визволення, яка довела до такого сенсаційного успіху, приготовлено одною сотнею спеціальних доручень Служби Безпеки зброї СС та групою парашутистів серед дуже великих труднощів. Уряд Бадоліо намагався надзвичайними заходами за всяку ціну зберегти таємницю місця перебування Дуче. Намагаючись затерти всякий слід приміщення Дуче, змінювано його від 25 липня багато разів. В останніх днях його що два три дні переміщувано в нові в'язниці та в касарні, на островах та на воєнних кораблях. Його стерегли великі військові частини, які теж регулярно змінювалися. Безпосередня сторожа була виконувана одною частиною карабінерів, яка мала наказ негайно вбити Дуче, на випадок спроби визволення. 
Щойно в останньому часі пощастило - так точно устійнити слід вивезення Дуче, що можна було визначити не лише попередні місця перебування Дуче, але й теперішнє. Вкінці точно стверджено, що Дуче поміщено у цілковито недоступному гірському масиві і стережено його дуже сильно в надзвичайно тяжких умовинах. Свідомість цього дала сигнал до старту сміливої дії, якої переведенням керував один визначний СС гауптштурм Фюрер Служби Безпеки, що походить з Австрії.
