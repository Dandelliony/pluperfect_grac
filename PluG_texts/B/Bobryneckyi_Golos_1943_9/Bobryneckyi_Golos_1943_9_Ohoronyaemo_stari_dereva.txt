ОХОРОНЯЙМО СТАРІ ДЕРЕВА
На наших старих цвинтарях, біля церкв та при дорогах зустрічаємо часто старі дерева: дуби, липи, ясен та інші дерева. Не раз добру сотню літ і більше двигає такий дідуган на своїй розлогій кроні. Нерідко з деревом тим в'яжеться якийсь місцевий переказ, якась легенда. Ніхто про них не дбає. Хто йде, ламає гілля, облуплює кору або й рубає, і ніхто й не подумає, що старе дерево є такою самою пам'яткою нашого минулого, як і твори людських рук: старий образ чи руїни замку. І тому обов'язок кожної культурної людини шанувати пам'ятки природи. 
Коли в якійсь місцевостімє ще якесь старе дерево —а знайдеться воно напевно чи не в кожнім селі та місті — повинні місцеві інтелігенти, особливо шкільна молодь, порушити клопотання перед місцевою владою про його охорону. Треба заборонити нищити таке дерево, а коли треба, то й огородити його. 
Крім цього треба з найбільшою точністю записати історію дерева та зв’язаний з ним переказ, коли такий є. До роботи треба братися негайно, поки ще старі дерева добре держаться та поки ще живуть старі люди, що знають їх ще з давніх часів. Праця ця маємцінне й культурне значення для української землі.

