Дорога Мамо!
Запалення поволі уступає, але все ще цілком не уступило. З кожним днем мені ліпше. Дасть бог, все буде добре. Коперта на ковдру знайшлась. Десь вуянця закинула, але вже знайшла. Тут не все в порядку. Плюскви і шваби. Вважайте, щоб Ромцьо не заніс вам плюскв. Андрій нарешті поїхав. Авантюри з Нузькою.
Чи ти лежиш у ліжку? Коли вижиєш лікарство і приїдеш до Львова? Що з Комарном? Дайте зробити шафку на книжки. Горячку ще трохи маю, але невелику. Олечка дуже мене пильнує. Коли б не вона, не знаю, чи дав-бим собі ради.
Па, мамо, будь у Львові!