СОВЄТСЬКІ АНЕКДОТИ
Відверте признання
Один англійський журналіст, діставшись до СССР, зайшов на якісь урочисті 4 збори й запитався в когось з присутніх: „Будь ласка, скажіть мені щиро, як ви дивитеся на свого вождя Сталіна?" Чоловік, якому було поставлено це питання, нахилився до вуха журналіста й прошепотів: „Коли хочете, щоб я дав цілком щиру відповідь, ходімо в коридор бо, тут дуже багато народу". Вийшли обидва. Чоловічок озирнувся на всі боки, вгледів кілька своїх товаришів і знов завагався. „Ні, каже журналістові,— і тут не можу. Всі мене знають і можуть почути мої слова. Ходімо краще на вулицю". На вулиці те саме. Совєтський громадянин стурбовано озирався на прохожих, підозріло поглядав  майже на кожного й запропонував журналістові проїхатися за місто, де вже зовсім нема людей. Виїхали за місто, пішли лісовою стежкою, але попутник журналіста й далі мовчав. Нарешті каже: «Ні! І тут боюся говорити. У нас і дерева мають вуха. Їдьмо краще до мене додому. Там я зможу говорити спокійно". Приїхали. Чоловічок попросив свою жінку вийти з кімнати, старанно замкнув двері, позакривав вікна, зазирнув у шафу, під ліжко і, переконавшись, що там нікого нема, сказав ледве чутно: --„Я люблю свого вождя..."
