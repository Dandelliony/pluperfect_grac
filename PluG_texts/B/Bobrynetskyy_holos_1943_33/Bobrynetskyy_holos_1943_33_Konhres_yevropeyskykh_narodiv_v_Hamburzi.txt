Конгрес європейських народів в Гамбурзі
До небагатьох країн, які побачили, що являє собою справжній більшовизм, належать Латвія, Естонія, Литва й Україна. Зазнавши його на власній шкурі, вони твердо вірять, що тільки перемога об'єднаних европейських народів,—як це сказав латвійський делегат на конгресі европейських робітників у Гамбурзі,— може врятувати світ від загибелі. Провідник естонської делегації також висловив волю естонських трудящих,— докласти всіх зусиль, щоб знищити більшовицьку світову пошесть. Литовський делегат обіцяв допомогу при знищенні більшовизму, під диктатурою якого литовський народ зазнав так багато лиха. Український делегат підкреслив, що шлях до вільного розвитку веде тільки через тісну співпрацю народів з Німеччиною. Схожі думки висловлювали й провідники інших делегацій 17-х народів. Цей конгрес, що відбувся в прибраній прапорами залі гамбурзької ратуші, став декларацією народів про їхню співучасть в новому оформленні Европи. Тепер у Німеччині працюють мільйони робітників з усіх европейських країн. Вони заповнили прогалини, які настали були в підприємствах через покликання робітників до війська. Ці чужинці працюють спільно з німецькими трудящими й мають змогу створити собі уявлення про новий німецький соціальний лад, про який ворожа пропаганда розповсюджувала всякі брехливі вигадки. Чужий робітник має змогу побачити на власні очі, що німецький робітник і підприємець зовсім не ворогують, а працюють і маршують спільно, керуючись по чуттям відповідальності перед своєю національною спільнотою.  Тому, що кожний підприємець турбується про своїх робітників і старається створити для них найлегші життєві умови, вони відплачують йому за це довір'ям і сумлінною працею. Зрозуміло, що під час війни німецький робітник мусить собі відмовляти де в чому. Скрізь треба господарювати дуже ощадно, але пайки, що їх робітники одержують, задовільні. А що чужинці одержують такі самі пайки, як і німецькі робітники, то кожен може ствердити, що при цих пайках не голодує. Німецькі та закордонні лікарі постійно контролюють стан здоров'я робітників, який, як стверджено, дуже добрий. Між східними робітниками відсоток захворювань також дуже низький. Переважно це хвороби, зв'язані з простудою, в наслідок зміни підсоння. З особливою увагою німецькі установи ставляться до організації вільного часу робітників. Для робітників влаштовують концерти, гри, тощо, запрошуючи акторські групи з їхньої батьківщини. Робітники зі Сходу мають такі самі права, як і інші. Вони мають змогу посилати своїй рідні на батьківщину частину свого заробітку. Конгрес не тільки відкрив перед світом соціальні відносини закордонних робітників у Німеччині, але разом з тим довів, що Німеччина воює не сама, що за нею йдуть усі європейські народи. Европейська спільнота народів тепер не беззмістовне поняття, а дійсність. Ці , народи знають про що йдеться. Лондон і Вашінгтон, не замислюючись, віддали б їх на поталу більшовизмові, а більшовицькі володарі, повернувшись до Прибалтійських Держав та на Україну, знову вимурдували б тисячі людей, особливо всіх тих, які бачили Німеччину, щоб вони не мали змоги порівнювати німецького з більшовицьким і не розповідали про це іншим. Через свою працю закордонні робітники мають нагоду познайомитися з новим обладнанням і з новим духом, який панує в німецьких підприємствах, де над робітниками нема ні погоничів, ні шпигунів. Тут працюють вільні люди, добровільно куючи зброю для фронту. На бойовому й трудовому фронтах робітники та вояки цілої Европи, йдуть спільно. Із жертв та спільної праці народів зродиться Нова Европа, яка в майбутньому не буде об'єктом плутократичного й більшовицького визиску, а сама визначатиме свою долю та свої життєві умови. Прийде день, коли замовкне зброя. Тоді все об'єднане залишиться не розривним. Вже збудовано мости між Сходом та Заходом, Північчю та Півднем, і в цій великій родині народів кожний народ виконуватиме своє завдання. Тоді будуть розв'язані також проблеми, що їх тепер не час розв'язувати. В цій війні европейська людина пережила револійну зміну, як сказав на Гамбурзькому Конгресі державний секретар Гуттерер. Замість пошматованої, розрізненої, розірваної Европи постане новий об'єднаний континент, який боротиметься за свої права на життя.
