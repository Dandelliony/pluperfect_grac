Вироки Надзвичайного Суду
Надзвичайний суд засудив до страти і позбавлення публічного довір'я українця Івана Ванчака і так само в особливому засіданні німця (фольксдойч) Володимира Енгеля до страти і позбавлення публічного довір'я. Ванчак, перебуваючи в скрутних матеріальних умовах, повідомив Енгеля про те, що хоче убити гр. Мишина, щоб привласнити і продати його речі. Енгель спочатку відмовився від цієї пропозиції, але після все ж дав Ванчаку горілку, щоб той напоїв Мишина, а потім убив його, Ванчак так і зробив. Він спочатку випив з Мишипим горілку, а після того, як Мишин заснув під впливом випитого алкоголю, розбив йому молотком череп і забрав з його квартири речі. Полюбовниця Енгеля, німка (фольксдойч) Барбара Андрієва, яка знала про те, як здобуто речі, переховувала їх у себе і брала участь в продажі цих речей. Була присуджена до 5 років каторги і позбавлення публічного довір'я на 10 років. Обвинувачена Ніна Богданова за декілька місяців втекла з виправно-трудового лагерю, після чого мешкала незареєстровано в Гайвороні. Після нового затримання вона вперто відмовлялася від роботи, сміялася над службовцем нагляду, коли він назначав її до роботи, і затримувала інших робітниць від роботи. Відносно цієї обвинуваченої, відповідно про позиції Першого Прокурора, Надзвичайний Суд визнав покарання стратою, що було виконано в той самий день. Далі Надзвичайний Суд засідав в справі українця Якова Табачкова в Гайвороні. Він намагався 20.7.43 р. заколоти свою жінку сапожним шилом. Його було засуджено до страти. Вирока вже виконано. Надзвичайний Суд засудив українця Георгія Коліснічека до страти. Цей разом з українцем Егбровим, який між тим утопився, проводили нічні труси за горілкою у різних родинах, при чому вони себе видавали за німецьку поліцію і через це викликали в цих осіб тривогу. Цього вирока вже виконано. Далі Надзвичайний Суд присудив до страти, на свойому засіданні від 9. 7. 43 р. в Миколаєві, вартового Івана Чікала, мешкаючого в області Олександрії, за злочин як шкідника народу. Чікало одержав доручення, разом з вже засудженим і страченим Остапенком, стерегти склеп вугілля Гебітскомісара в Олександрії і замісць виконувати доручення, вони видали від 800 до 900 кг. вугілля за горілку, яку самі випивали. Цього вирока так само вже виконано. Так само засуджено росіянина Миколу до страти як злочинця, який діяв насильством. Він зробив на 25. 10. 41 р. своєму сусідові Полякову пропозицію піти разом збирати дрова. При цій нагоді він застрілив Полякова і присвоїв собі його убрання. Так само цього вирока виконано. Наприкінці Надзвичайний Суд засудив татарина Север Селейманова на 3 роки каторги. Цей працював у збірнім склепі для старого одягу при польовій комендатурі Миколаєва і при вивантажуванні військового одягу привласнив собі один пакунок з 10 парами штанів для військових вправ. Представник Прокуратури пропонував для цього обвинуваченого покарання стратою.
