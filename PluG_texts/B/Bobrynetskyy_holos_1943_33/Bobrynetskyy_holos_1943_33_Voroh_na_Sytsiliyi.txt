Ворог на Сіцілії!
Рим, 8. 8. „Мессаджеро" оголошує під заголовком „Ворог на Сіцілії" статтю, яка в сильних словах намагається зміцнити волю і силу спротиву італійського народу. Спробуймо, каже, між іншим, стаття, в хаосі сучасного моменту подивитися на істоту речей, на причину кризи, що її ми переживаємо. Не можна піддаватися ілюзіям, треба говорити тільки про одне, а це звучить; «Ворог на Сіцілії!» Не потрібно досліджувати, як і чому опинився ворог в нашому домі. Всякі міркування на цю тему —це тільки марнування дорогого часу. Внутрішні проблеми мусять безумовно стати позад зовнішніх. Треба дивитися тільки вперед, а там стоїть ворог! Це є істотна сучасна проблема, а її розв'язкою є тільки зовнішня: воля. То ж маємо тепер у власному домі сильного ворога, якого наміри знаємо, бо він нам їх об'явив. Нашим обов'язком є боронитися проти всякого ворога та його виявлених намірів. Адже ж не має індивідуальної волі без волі всього суспільства. А спільна воля нації—це ніщо інше як національна незалежність.
