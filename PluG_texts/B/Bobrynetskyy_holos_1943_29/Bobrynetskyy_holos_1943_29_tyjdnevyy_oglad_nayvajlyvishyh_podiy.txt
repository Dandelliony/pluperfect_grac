ТИЖНЕВИЙ ОГЛЯД НАЙВАЖЛИВІШИХ ПОДІЙ
Рівне, 16. 7. – Східній фронт стояв минулого тижня під знаком великих боїв у районі Білгорода та Орла, які почалися ще попереднього тижня. Як відомо, більшовики згуртували там дуже велику силу всіх родів зброї, щоб прорвати німецькі лінії. Тому що вони мали кількісно велику перевагу, то їм тимчасово вдалося подекуди вламатися в німецькі лінії, але негайно протиатаками місця проламання вирівняно. Німецькі протинаступи розгорнулися у сильний наступ, який майже щодня добуває новий терен. 
На основі звідомлень Верховного Командування Збройних Сил за останній тиждень можна підрахувати, що більшовики втратили на відтинку Білгорода та Орла за сім днів понад 3330 танків, 825 літаків та величезні кількості гармат і вояків. Ось так звідомлення Верховного Командування Збройних Сил за 12 липня подає, що до попереднього дня втратили більшовики 28000 полонених і 1400 гармат. 
Ці цифри ясно говорять про матеріальну силу, яку сконцентрували більшовики на тих відтинках для наступу на німецький фронт, але також свідчать про ще більшу силу німецьких армій. 
Цей бій, в якому часом один німецький корпус затримував наступ восьмох совєтських дивізій, підтримуваних танками та авіацією, красномовно говорить про перевагу німецького духа та зброї та показує впевненість молодих народів Европи в остаточну перемогу. 
Другою найважливішою подією минулого тижня був десант англійців та американців на Сіцілії, який почався вніч на 10 липня. Ворог згуртував там великий воєнний транспортовий і повітряний флот та висадив військо в декількох місцевостях на південному побережжі. Але на тому й закінчилося. Німецькі та італійські сили ставлять ворогові запеклий спротив, нищать його військо та зброю. Та ні, на тому не закінчилося, бо 16. 7. Верховне Командування Збройних Сил повідомляє, що „за час від 10 до 14. 7. включно втратив ворожий десантний флот принаймні 52 кораблі разом у 300000 рбт“. Це не всі ворожі втрати, бо на тій арені боїв втратили британці та північно-американці за п'ять днів більше як сто літаків, багато танків, гармат та іншої зброї. Крім цих втрат у матеріалі, мав ворог також тяжкі втрати в людях, бо Верховне Командування Збройних Сил за 10 липня говорить: „Знищено з'єднання ворожих парашутистів, які висадилися за німецько - італійським фронтом”. 
Хоч ворог згуртував на Сіцілії дуже великі морські літунські наземні сили, а одначе його втрати дуже великі. Тут ще раз виявляється дружність зброї німецько - італійських частин, які затримують навал ворожої переваги. На західньому фронті і далі ведеться повітряна боротьба з аліантами, але тоді, як англійці та північно-американці все ще нищать собори, бібліотеки та інші пам'ятники культури і вбивають цивільне населення, німецькі літунські сили перевадили нальоти на важливі воєнні об'єкти Англії; англійці і американці бомбардували житлові квартали міста Бохум та руйнували Аахенський собор, а німецькі літаки з добрим успіхом нищили портові та докові споруди міста Грімсбі. Інші повітряні атаки скеровані були на поодинокі об'єкти в районі Лондона та на південно - східньому побережжі Англії.
