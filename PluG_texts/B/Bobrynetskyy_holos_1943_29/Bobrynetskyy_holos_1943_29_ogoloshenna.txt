Оголошення
Німецьким Особливим Судом у Миколаєві, згідно з розпорядженням Райхсміністра для окупованих східніх областей від 17. 2. 42 р., за пошкодження блага німецької держави засуджені до страти: 
1. Андрій Скрінченко, нар. 19. 1. 1925 р. Лобріївка 
2. Іван Макаров, „ 17. 4. 1924 р. К. Ніколаєвка 
3. Олександр Ямчуков, „ 20. 5. 1925 р. Михайлівка 
4. Петро Хрупалов, „ 20. 5. 1925 р. Михайлівка 
5. Іван Скляр, „ 1925 р. Михайлівка 
6. Олександр Філіпов, „ 1925 р. Архангельськ 
7. Олександр Гончаренко, 1925 р. Архангельськ 
8. Надія Добролежа, „ 24. 9. 1925 р. Остапівка 
9. Марія Тараненко, „ 18. 10. 1925 р. Остапівка 
10. Марія Сало, „ 23. 11. 1925 р. Гарашіно 
Перелічені вище особи ухилилися від виконання обов'язкової праці, призначеної згідно § 1 розпорядження Райхсміністра для окупованих східніх областей про введення обов'язкової праці в окупованих східніх областях від 19. 12. 1941 р. і 27. 8. 1942 р., та втекли з місця роботи. Через те що призначена їм робота була воєнно-важлива, вони, відмовившись від неї, спричинили шкоду німецькій державі, яка в інтересах всіх народів Европи почала боротьбу проти більшовизму. 
Смертні вироки виконано. 
Німецька армія і союзні з нею війська европейських держав, а також добровільні з'єднання східніх народів, визволених від більшовизму, борються пліч-о-пліч для досягнення остаточної перемоги над злочинною совєтською системою. З цього виникає для всіх працюючих европейської території священний обов'язок сприяти цій перемозі своєю роботою на призначеному їм місці праці і цим виявити себе достойним кривавих жертв воюючого фронту. 
Всі українці і українки, які ухиляються від цього обов'язку, являються зрадниками та саботажниками не тільки щодо нової Европи, а також особливо своєї власної батьківщини, якій загрожує більшовизм. Це кожному потрібно знати. Тому до всіх, які безвідповідально покинули свою роботу, звертаються з вимогою негайно повернутися до свого місця праці. 
Хто до 20 липня 1943 року повернеться на місце праці, призначене йому службовим зобов'язанням, не буде покараний. А хто після цього терміну буде затриманий як втікач, підлягатиме страті, якщо не буде присуджена йому в'язниця або примусова праця. 
Окружний Комісар. 
Миколаїв. 6. 7. 1943 р.
Вважати недійсними загублені документи 
Пашпорти па ім'я: Слюсаренко К., Колісник З. З., Вовк X. Д., Кондратьєва П. А., Татаринова І.Ю., Дзюби М., Ткаченко Г. Я., Попруженко Ф. А., Дерев'янко Ф. М., Ворона І. Г., Версаль Ф. І., Версаль Я. Р. Дьомич М. І., Кулинича Д. Г. Посвідку про шлюб на ім'я Ворона І. Г. 
Забіг жеребчик, темно-гнідої масті, на лобі зірка, вік 4 місяці.
Хто знає місцеперебування, прохають повідомити гром. двір № 24 с. Кривоносово Витязівської сільуправи.
