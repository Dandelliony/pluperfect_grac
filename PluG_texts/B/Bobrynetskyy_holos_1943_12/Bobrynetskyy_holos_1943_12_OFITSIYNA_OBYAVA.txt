ОФІЦІЙНА ОБ'ЯВА
З постанови РКУ від 25.6.42 р. про обов'язковий дозвіл на забій худоби. 
Ще раз нагадую про обов'язковий дозвіл на забій худоби, про що неодноразово оголошувалось крайсляндвіртами  та українською допоміжною управою. 
§ 1.
На кожний забій необхідно мати дозвіл від крайсляндвірта або відповідного коменданта штицпункту.
Забивати можна лише тих тварин, рід та кількість яких зазначена у виданому дозволі. 
§2.
Не пізніше як через тиждень цей дозвіл на забій необхідно повернути тій установі, яка видала цей дозвіл, разом з повідомленням про переведений забій. Виданий дозвіл на забій дійсний 14 днів з часу його видачі. 
§ 3.
Під час приватнього забою шкіри обов'язково здавати на шкірпункт. Здача шкіри повинна бути відмічена на дозволі на забій. 
§ 4.
Для вимушеного забою власник тварини повинен взяти дозвіл не пізніше як через три дні після забою тварини. Для того, щоб одержати дозвіл на вимушений забій, необхідна мати довідку від ветлікаря про те, що це вимушений забій та чим саме цей вимушений забій викликанний. 
§ 5.
Забороняється всяка оддача як і прийом, а особливо продаж та купівля, так само і обмін м'яса та м'ясних товарів від приватного забою. 
§ 6.
 Хто порушує цю постанову, буде покараний конфіскацією м'ясних припасів, рогатої худоби, ув'язненням не менш 2 років, а в особливо тяжких випадках в'язницею або смертю. 
Гольцманн Гебітскомісар.
