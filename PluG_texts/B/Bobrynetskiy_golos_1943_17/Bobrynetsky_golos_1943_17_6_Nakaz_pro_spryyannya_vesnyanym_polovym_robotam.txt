Наказ про сприяння весняним польовим роботам від 27 лютого 1943 року
Весняні польові роботи являються основою майбутнього врожаю. Тому найвищим обов'язком являється використання всього українського населення для успіху у весняних польових роботах. Тільки добра обробка забезпечує харчування місцевого населення в місті та на селі та воюючих військ, які звільнили плодородну українську землю від більшовицького ярма. 
На підставі § 2 наказу Райхсміністра окупованих областей сходу про запровадження правного ладу в окупованих областях сходу від 21.2. 42. р. та в доповнення до мого наказу про охорону сільсько-господарської продукції від 30.7.42 р, я наказую слідуюче: 
§1. Все українське селянство, громадські господарства, хліборобські товариства та державні маєтки з якомога більшим використанням сил повинні провадити весняні польові роботи та догляд за посівами згідно з відомими їм посівними планами. Вже до початку весняних польових робіт треба сумлінно та грунтовно перевести заготівлю та підготування посівного матеріалу, а також машин і тяглових упряжок. 
§ 2. Так само, згідно з даними директивами, треба старанно обробити дану селянам землю, а даному разі використовуючи упряжки та прилади громадських господарств та хліборобських товариств. 
§ З. Всі органи сільсько господарського управління, а саме: керівники громадських господарств та хліборобських товариств, керівники державних маєтків, а також кожний з українських селян окремо, під час весняних польових робіт мають з усіх своїх сил віддатися виключно зв'язаним з цим роботам. 
§ 4. Під час переведення весняних польових робіт треба звертати на те увагу, щоб лани чисто оброблялися, і щоб не лишилося необробленим жодного клаптика. Треба негайно сповіщати відповідні німецькі службові установи про нестачу посівного матеріалу та інших виробничих засобів, а також всі явища і обставини, які суперечать цій вимозі. 
§ 5. Про опір та заходи населення, які суперечать цьому наказу, треба негайно сповіщати відповідні службові установи і згідно з моїм наказом про охорону сільсько-господарської продукції від 30.7.42 р. за це будуть дуже суворі покарання. 
Райхскомісар України підписав ЕРІХ КОХ.
