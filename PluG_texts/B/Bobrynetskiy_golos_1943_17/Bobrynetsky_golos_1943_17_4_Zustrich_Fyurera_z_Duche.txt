Зустріч Фюрера з Дуче
З Головної Квартири Фюрера. Фюрер з Дуче мали від 7 до 10 квітня 1943 р. зустріч. Дуче був у супроводі шефа італійського генерального штабу, армійського генерала Амброзіо, державного секретаря закордонних справ Бастіяніні та урядників італійського міністерства закордонних справ і старшин італійського верховного командування. 
З Фюрером прибули на зустріч: Райхсмаршал Герман Герінг, міністр закордонних справ Райху фон Ріббентроп, шеф Верховного Командування Збройних Сил генерал-фельдмаршал Кайтель, головнокомаидуючнй воєнним флотом головний адмірал Деніц і шеф генерального штабу війська генерал Цайцлер.  
Німецький амбасадор у Римі фон Макензен та італійський амбасадор у Берліні Діпо Альфієрі взяли також участь у зустрічі. В обширних розмовах обговорено так загально-політичне положення, як також питання спільного ведення війни. Щодо заходів, які треба проробити у всіх ділянках, осягнено повну однодумність. 
Фюрер і Дуче знов висловили тверду свою рішучість та рішучість своїх народів вести війну через тотальний вклад всіх сил аж до остаточної перемоги і до цілковитого усунення всякої майбутньої небезпеки, яка загрожує європейсько - африканському просторові з Заходу і Сходу. 
Ще раз стверджено спільну мету, до якої прагнуть держави осі для оборони європейської цивілізації і для права народів на вільний розвиток і співпрацю. Перемога сполучених пактом трьох держав має забезпечити Европі мир, який запевняє співпрацю всіх народів на основі їх спільних інтересів і приведе до справедливого розподілу господарського добра світу. Переговори між Фюрером і Дуче та розмови їх співробітників пройшли в дусі великої сердечності.
