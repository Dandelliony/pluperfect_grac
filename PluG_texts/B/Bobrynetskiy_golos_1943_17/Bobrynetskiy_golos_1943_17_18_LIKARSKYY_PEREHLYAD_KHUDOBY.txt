
ЛІКАРСЬКИЙ ПЕРЕГЛЯД ХУДОБИ
При постачанні худоби для зарізу існує можливість винищити заражену туберкульозом худобу і через це досягнути створення вільної від туберкульозу отари. Тому Райхскомісар для України розпорядився, щоб у державних маєтках та інших підприємствах з біьшим станом худоби (громадських господарствах) розпочати негайно лікарський огляд цієї худоби. До цього повинні окружні ветеринарні лікарі разом з гебітскомісарами або крайсляндвіртами скласти відповідний план. Худобу, яка при огляді виявиться зараженою, треба віддати на заріз. Її треба зараз після ствердження хвороби позначити, вистригти виразно на горішній частині лівого стегна шерсть у формі „Т“. Тварини, що до них є сумнів, треба знову по восьми днях перевірити, якщо вже керівник підприємства не вирішив віддати їх на заріз. Якщо контрольна проба знову проходить сумнівно, або рівночасно існують клінічні і дозрілі моменти, то такі тварини також треба відділити для зарізу. Ветеринарний лікар повідомляє негайно керівника підприємства про вислід своїх стверджень, а крім того районного ветеринарного лікаря, подаючи листа. Цей повідомляє крайсляндвірта про тварини, яких слід віддати на заріз. По закінченні огляду в районі, подають районні ветеринарні лікарі гебітскомісарові загальне зіставлення. Якщо в поодиноких генеральних округах існують дальше йдучі зараження щодо річного огляду всієї худоби для охорони перед туберкульозом, то їх тим розпорядженням Райхскомісара не обмежується.
 

