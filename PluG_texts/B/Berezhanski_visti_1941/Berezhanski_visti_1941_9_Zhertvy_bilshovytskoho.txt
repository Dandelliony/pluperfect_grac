Жертви більшовицького звірства
До тих безчислениих могил, якими вкрилася наша многострадальна батьківщина, приходить ще одна могила, яка вкрила тіло за мученого енкаведистами селянина з Раю — Семкова Миколи. Покійного взяли 23 червня ц. р. до війська. В Стрию їх умундурували і озброїли, та небавом кріси відібрали і перевели до Калуша. Враз з ним були там між іншими Кукурудза Василь, Люшняк Осип і Кавка Лев з Бережан та Швидко Дмитро з Гайку. Коли війна розгорілась, Кукурудза, Люшняк і Швидко вернулись до дому, а Семків Микола і Кавка Лев пропали. Рідня Семкова почала шукати пропавшого. Сліди завели їх аж до Калуша. І справді виявилося, що в тюрмі НКВД в Калуші в жахливий спосіб замучено двох мужчин. Кати звязали їх разом кільчастим дротом. Одного з них рідня пізнала, тим більше, що при ньому знайдено картку з імям і прізвищем та адресою. З другого здерли військові штани і забрали від нього документи і записки. Тіло його так скривавлене і збезображене, що годі було пізнати. Крім цього в лісі під Калушем знайдено ще змасакровані трупи 18 українців у військових мундурах. Нижче подаємо урядовий протокол, як ще один документ з часів жорстокого і звірського панування сталінських катів і їх прислужників.
