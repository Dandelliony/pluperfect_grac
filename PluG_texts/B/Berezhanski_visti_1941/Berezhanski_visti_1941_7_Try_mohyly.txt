Три могили в Козовій Самосуд червоних катів
В селі Козівка, Бережанського повіту арештували енкаведисти 2 квітня 1941 року, Горохівського Левка, сина Івана, років 29 і спровадили на НКВД в Козовій. Враз з ним арештовано тоді Липну Стефанію, дочку Федя, Липного Івана і Липното Михайла. По двох днях повернули домів Липний Іван і Липний Михайло, а Горохівський Лев і Липна Стефанія пропали без сліду. Рідня пропавших не могла ніяк дізнатись про долю увязнених. Аж після ганебної втечі червоних катів Горохівський Михайло припадково довідався, що його брата Левка сталінські посіпаки замордували першої ночі після арештування і закопали на цвинтарі в Козовій. Враз з другим братом Мільком, жінкою замордованого – Анною, шурином Марковим Василем і Солтис Ольгою (усі з Козівки) почав шукати тіла вбитого на цвинтарі. Пошукування мали успіх, бо найдено три могилки. В першій (один „штих“ під землею) найшли тіло невідомого чоловіка, вбраного в жовте футерко, чорну блюзу, в черевиках з червоними гумовими підошвами. В другій могилі при ньому лежав завинений у веренці політичний вязень Стокіпний з Кривого, Бережанського повіту, а в третій - Горохівський Левко. При видобуванню Горохівського з могили череп розлетівся на кусні. Ніяких слідів від куль не було. Певне тільки одно, що всіх їх енкаведисти замордували без судового слідства і присуду, зрештою згідно з брехнями про „права людини до вільного, радісного і щасливото життя під сонцем сталінської конституції". Що зробили кати з Липною Стефанією досі невідомо. Про неї немає до сьогодні ніякої вістки.
