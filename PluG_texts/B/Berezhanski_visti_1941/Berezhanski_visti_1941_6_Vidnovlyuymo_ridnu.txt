ВІДНОВЛЮЙМО РІДНУ КУЛЬТУРУ
Непроханий гість гірше татарина. Такими гостями явились до нас більшовики. Спустошивши села і міста, зруйнувавши добробут людности, вони з такою ж запеклістю намагались задушити українську культуру. В школах вони запровадили свій „порядок", який служив тому, щоб найшвидше збільшовичити молоде покоління. Театри, читальні („клуби") були відразу перетворені в осередки комуністичної агітації. Все духовне життя народу в Західній Україні, як і за Збручем, непрохані гості забрали до своїх злочинницьких рук, найменший вияв національного почуття і мистецтва було жорстоко переслідувано і по варварськи карано. Минула нас нарешті чорна хмара, що з жахливою силою давила вільне життя невинних людей. Бо ж дійсно люди були невинні, вони воліли лише жити і працювати по людськи, а не по дикунськи, жити і працювати вільно, а не під нагаєм більшовицьких катів, творити властиву їм національну культуру. Після втечі більшовиків посюдно відновлюється нормальна праця, відроджується рідне мистецтво. В містах, менше ушкоджених й в час війни, працюють за новим пляном і за новим змістом драматичні театри і кінотеатри, в селах відновлено роботу читалень „Просвіти". На жаль, в Бережанах приміщення театрів зараз непридатні до використання. На декотрий час доводиться обмежитись роботою сільських читалень. В більшості сіл з перших днів після очищення краю від більшовиків читальні розпочали знову свою радісну працю. Дуже бажано, щоб по всіх селах на всю широчінь було розгорнено культурно-просвітню роботу. В теперішній час вона особливо потрібує нашої уваги и і сил.
