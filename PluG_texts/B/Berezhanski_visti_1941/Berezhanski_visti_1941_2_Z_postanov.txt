З постанов II великого збору Українських Націоналістів 1941 р.
Організація Українських Націоналістів визнає, що боротьба за силу і добро українського народу є основою нашого світогляду. Всесторонній розріст, сила, здоровля і добробут народу – це наша найвища ціль. Тільки справедливий націоналістичний суспільний лад буде основою сили української держави і основою вільного життя цілого українського народу. ОУН бореться: 1. За Суверенну Соборну Українську Державу, за владу українського народу на українській землі. 2. За організацію української держави на основах сильної влади, сильної національної армії та фльоти та єдиної політичної організації провідного національного активу. 3. За плянову організацію цілого господарського і суспільного життя в державі на таких основах: а) рівність усіх українців у правах і обовязках супроти народу і держави; б) поділ на різні заняття і професії та відповідні до нього виробничі і професійні організації, побудовані па засаді продукційного солідаризму і рівноправності всіх працюючих; в) власником усієї землі і вод, підземних і наземних багатств, промислу та шляхів комунікації є нарід і його держава; г) перебудова системи комуністичної господарки на таких засадах: українська земля — українським селянам, фабрики і заводи українським робітникам, український хліб — українському народові; вільна ініціатива вільних людей; загальне і повне право власности на продукти своєї праці; обмежене приватне, кооперативне і спілкове право власности на господарювання землею та варстатами праці для тих, які в них безпосередньо працюють; державна власність важкого промислу і транспорту; вільна торгівля нижчих ступнів; законне обмеження надмірних зисків і усунення всякої спекуляції, самоволі, анархії та недбальства в господарстві. Інтенсивна розбудова всіх галузей народного господарства, щоб воно стало основою могутності української держави; повязання в цілому житті вільної, творчої ініціативи, праці і власности громадян з ініціативою, пляновістю, організованістю й контролею держави в одну нерозривну цілість; д) законна участь робітників у кермі та зисках підприємств; за кращу працю краща платня; забезпечення законом най нижчої платні за працю, вистарчаючої на повне удержання працівника та його рідні; забезпечення здорових умов праці у варстатах, фабриках, копальнях і всіх місцях праці; забезпечення платних відпусток і заспокоєння всіх потреб здоровля та культури; е) загальне й повне забезпечення на старість та у випадках каліцтва і нездібності до праці всіх громадян; є) основою багатства народу є в першу чергу здібности та праця всіх членів національної спільноти, тільки праця та її видайність є мірилом вартости кожної одиниці та основою її суспільного становища. 4. ОУИ бореться за перебудову більшовицької невільничої господарки на вільну господарку українського народу, тільки ступнево і пляново, під кермою і контролею держави, а не самовільними нагальними методами, які загрожували б руїною господарського життя. 5. ОУН бореться за плянову організацію української державної влади, народного здоровля, розросту і тугості української раси шляхом: а) загальної і обовязкової безплатної лікарської опіки та використання всіх здобутків лікарських наук та лічничих заведень для цілого загалу; б) допомоги чисельним родинам; в) охорони і опіки матерям і дітворі; г) піднесення стану народного відживлення, мешкання і рівня цілого життя; д) плекання фізичного здоровля народу. ОУН бореться за організацію шкільництва на основі загального безплатного образування для всієї молоді й особливого виховання для здібнішої дітвори. 7. ОУН бореться за перевиховання цілого українського народу в дусі славних традицій нашої історії, за усунення чужих розкладених впливів, за новий героїчний зміст української культури. 8. ОУН бореться за свободу сумління і релігійних культів, не противних моральній силі народу і інтересам держави.
