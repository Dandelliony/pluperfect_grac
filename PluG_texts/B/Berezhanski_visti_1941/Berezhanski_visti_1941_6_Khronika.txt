ХРОНІКА
Всіх, що їм вдалося видістатися з більшовицької вязниці чи більшовицької армії та вернутися щасливо додому, просимо зайти до нашої Редакції зі списком тих людей, про яких вони мають які небудь певні вістки. На такі вістки чекають тисячі людей, які не знають, що сталося з їх рідними. Організація українського шкільництва. Відділ народної освіти у Львові (вул. Кармелітська 4) виконує важливу роботу в обсягу підготовки до відкриття шкіл з новим навчальним роком. Керівника ми відділу є п. п. Петро Мечник і Северин Білинкевич. Організаційно-програмова комісія під проводом проф. Я. Біленького устійнює нові навчальні плани. Інтенсивно працює комісія для підготовки шкільних підручників. В її склад входять найкращі педагоги-фахівці. Крім того збирається статистичні дані про молодь у шкільному віці, ремонтуються будинки та дбається про матеріальне забезпечення учительства. Слава Лапшинцям. В нашій Редакції зявився п. Глушок Іван з Лапшина і передав на розбудову газети „Бережанські Вісті" двісті карбованців, зібраних серед громадян села Лапшин. Сьогодні з того самого села надіслано ще 169,24 крб. з другої збірки, так що з Лапшина вплинуло вже 469,24 крб. Цей факт свідчить найкраще про те, що українське село розуміє вагу рідної преси. Філія „Просвіти" в Бережанах відновила свою діяльність і урядує в будинку Староства на 1 поверсі. Жіноча Служба Україні шукає здібного і меткого інтенданта-господаря. Зголошуватись в канцелярії „Жіночої Служби Україні”, Бережани, вул. Гертлєра 1, перший поверх. Курси німецької мови організує Окружний Відділ Народної Освіти. Зголошення приймає ОВНО (буд. Староства, 1 поверх). Бездітні батьки! Хто з Вас може прийняти на виховання українську сироту від 4-12 років, не хай зголоситься в Управі Сирітського Захисту в Раю б. Бережан.
