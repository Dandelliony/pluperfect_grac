Велика радість для всіх Українців
Ту радість і втіху, що їх відчуло населення Галичини після звільнення краю армією великого німецького народу спід хижацької влади душогубів більшовиків, не можна передати. Цей час звільнення назавжди лишиться незабутнім в серці українського народу як величний історичний памятник, що вічно воскрешатиме найсвітліші спогади, будитиме любов і дружбу до народу Німеччини, цього могутнього захисника поневолених сталінською Москвою народів. З неменшою радістю зустріли непереможні німецькі війська і українці по той бік Збруча. Люди, що побували там в часі очищення краю від совітів, передають, що всі колгоспники, ці бувші раби московських катів, дивились на німецьких вояків як на милосердних божих посланців. Вони так тішилися, так раділи з приходу армії визволительниці, що плакали від того і вітали її як не можна щиріше. Та це й не дивно: люд Галичини терпів муки від азіатських наїздників два роки, а вони там — ,аж цілих 23. Цими днями до Бережан заходив один колгоспник з Житомирської області, шукаючи доньку, яка тут давніше мешкала. Він цілком ствердив ті вісті та дещо розповів ще, як господарюють зараз колгоспники. Всі живуть і працюють спокійно. Людям роздали з колгоспу коні та реманент, вони збирають урожай не сталінський, а таки свій. Населення діждалося великого свята. З таким же одушевленням прийняли новий, переломовий час робітники та робітниці фабрик і заводів у містах. Вже нарешті кінчився їм душогубний більшовицький терор, який душив робочий люд протягом цілих 23 літ. Вже кінчилася їм виснажлива стахановська каторга та „ударна" праця, яка знесилювала докраю, а давала мізерні гроші що й на злиденне прохарчування їх не вистарчало. Робітники тепер працюватимуть в культурних умовах і одержать високу оплату своєї праці. І всюди так і по інших областях України, де вже вступило в своєму непоборному ході німецьке військо, котре несе на своїх прапорах свободу знедоленим народам, порядок і культуру. Не далекий той час, коли земля, споєна потом і кровю українців під час жорстокого панування московських людоїдів, уквітчається рястом, барвінком укриється. Це буде історичне відродження, це буде весна, за якою йде з багатими жнивами літо. Ця знаменна хвиля і однодушність цілого народу хай ще дужче зміцнить і укріпить наші сили і запалить на нові творчі перемоги в наладненні і розвою нашої рідної батьківщини !
