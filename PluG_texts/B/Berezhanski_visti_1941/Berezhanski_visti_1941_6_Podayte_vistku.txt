Подайте вістку
Легета Василь, син Івана, з Лісник, 18 літ, арештований 15 травня 1941р., був у бережанській тюрмі. Сенишин Микола, син Петра, з Лісник, арештований 19 червня. Мединський Степан, син Івана, 26 літ, з Лісник, арештований з половині червня. Бурштинський Володимир, син Петра, з Лісник, 19 літ, арештований 16 червня ц. р., сидів у бережанській тюрмі. Яцишин Микола і Іваницький Михайло, з Лісник, арештовані 12 березня, вивезені з бережанської тюрми 27 червня. Калинюк Роман, з Бережан, 18 літ, учень 10 кл. середньої школи, арештований 23 грудня 1940 р. і того ж дня вивезений до Тернополя. Хто знає щонебудь про їх долю, нехай подасть вістку в Редакції. 
