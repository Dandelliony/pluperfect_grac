На східному фронті
Звідомлення німецької начальної команди з 23 липня 1941 р. В Україні продираються дальше німецькі, румунські, угорські і словацькі війська та переслідують ворога без упину. На інших частинах східного фронту продовжується замкнення і винищення менших і більших совітських військ. При всюди невдалих спробах прорватися і при наступах з метою відтяження мав ворог незвичайно криваві втрати. На фінському фронті операції продовжуються за планом при дальшому здобутті територій. Летунство бомбардувало також і останньої ночі сильними зєднаннями військові споруди Москви. Наслідком влучних попадань бомб тяжкого і найтяжчого калібру, як також наслідком великої кількості запальних бомб заподіяно дальші важкі в наслідках зруйнування. Пожежі після налетів передостанньої ночі ще не погашені. Звідомлення німецької начальної команди з 24 липня 1941 р. На цілому східному фронті продовжуються за пляном операції німецької збройної сили та її союзників, не зважаючи на сильний льокальний опір і важкі комунікаційні умови. Сильні летунські з'єднання скинули також останньої ночі бомби всіх калібрів на господарські і військові споруди Москви. Звідомлення німецької начальної команди з 25 липня 1941 р. Операції на сході поступають пляномірно на цілому фронті серед місцевих твердих боїв. Кожного дня прибувають великі маси полонених і воєнного матеріалу. Поодинокі літаки скинули останньої ночі бомби на військові споруди східної частини міста Москви і на північ від Кремля. На західному фронті
24 липня англійці потерпіли велику поразку, втративши 54 літаків. 25 липня у повітряних боях на побережжях каналу втратили англійці 33 бомбардувальників, між ними 9 4-моторних.
