Чи направду дбали комуністи про бідний люд?
(Закінчення)
Віки памятатимуть народи, що населювали СРСР, ту індустріялізацію та колективізацію. Хлібороби так і назвали колєктивізацію – „руйнацією", бо вона дісно дощенту зруйнувала, знищила їх добробут, а разом добробут цілої країни. З 1928 року більшовики роз почали свій наступ на села, який дав наслідки далеко кривавіші нію будьяка збройна війна. Тих хліборобів, що мали 15 моргів пересічно і більше, було позбавлено виборчих прав і „розкуркулено" до останньої нитки. Одночасно родини „куркулів" вивезено серед тяжкої журби всього населення на далекий Сибір або на Соловки та на лісисті багнища Вологодської області. Тільки дуже незначна кількість цих безвинних страдників, чесних трударів, лишилися в живих каліками, а то всі загинули в тяжких муках на червоній каторзі. Наколи країну було „очищено" від „ворогів-куркулів", почалася масова колективізація. Москва гадала, що на селах мешкають тепер лише бідняки, її злочинницький намір буде швидко і безболісно завершений. Одначе всюди люди не хотіли накидати собі та ще ніби „добровільно" – ярма на карк, іти в „комунію". І більшовики стали вживати всілякі репресії проти бідняків: розкуркулювали їх, засилали з кожного села до половини населення, всіляко мордували, аби писались таки в колгоспи. – Хто проти колгоспу, той проти радянської влади, той ворог наш ! – залякували за своїм звичаєм бідний нарід. За рік було сколєктивізано щось 60 відсотків тих селян, що лишились на землі. Велика кількість, покидавши хати і землю, розбіглася по великих містах, шукаючи зарібку, до Криму, на Донбас і Зелений Клин. Села були знищені, стояли мов згарища. По цій безглуздій війні настав для бідного люду новий жахливий час поневірянь і повсюдного нищення. Від кінця 1932 майже два роки запав несподіваний голод, якого певно ніколи не знала історія. Найбільше потерпіла тоді Україна, яка й завжди терпіла від більшовиків більше ніж інші місцевості московських наїздників. Цілі села, навіть області спустіли, по всіх усюдах можна було бачити чорні полотнища над сільрадами – ознака того, шо тут пройшла смерть з залізною косою і нікого в живих не покинула. Після того не бачили світлого дня трудівники. Як обсіли їх неймовірні злидні, то вже весь час не випускали з своїх гострих пазурів. Весь хліб, весь доробок хліборобський забирали для багатоміліонної армії та індустрії – переважно для оборонної. Селяни і робітники, крім того, що животіли напівголодні, ходили обдерті і босі. Ласку сталінських опричників досить зазнали за два роки селяни і робітники Галичини. Страшнішого за це лихоліття годі уявити. Тяжко вірити, що ми жили тут лише два неповних роки під ордою московських людожерів! От чому в грудях бідного люду палає священний вогонь ненависти своїх ворогів, от чому кожен має найперше бажання – знищити мерзотну покидь — більшовизм.
