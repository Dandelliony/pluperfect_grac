Влучення Галичини до Генерального Губернаторства
Львів столицею нового дистрикту
На підставі розпорядку про управління Галичини, виданого Генеральним Губернатором 1 серпня 1941 у Львові, територія Галичини, піддана під правління Генерального Губернаторства, творить з днем 1 серпня 1941 дистрикт, згідно з § 4 організаційного розпорядку з дня 26 жовтня 1939 (Дн. Зак. стр. 3). На чолі дистрикту, який дістає назву „ДИСТРИКТ ГАЛИЧИНА", стає Губернатор з місцем осідку у Львові. Губернатором дистрикту Галичина Генеральний Губернатор іменував д-ра Ляша. Одночасно з отим розпорядком Генеральний Губернатор окремим розпорядком іменував Раду Правління, до якої входить державний секретар уряду Генерального Губернаторства, вищий керманич СС і Поліції у Генеральному Губернаторстві та Губернатор дистрикту Галичина. Рада Правління, якій проводить державний секретар уряду Генерального Губернаторства, має за завдання узгіднити всі конечні для дистрикту адміністраційні засоби та кермувати ними. Приготовляється введення законів Генерального Губернаторства в новому дистрикті Галичина. Проклямація, видана Генеральним Губернатором з приводу створення нового дистрикту, звучить так;
