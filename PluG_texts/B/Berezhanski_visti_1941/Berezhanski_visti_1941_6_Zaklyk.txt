Заклик до селянства Галичини
Львів, 3 серпня 1941. Генеральне Губернаторство Дистрикт Галичина Губернатор 
Фірер прийняв Галичину як складову частину Генерального Губернаторства під охорону Великонімецької Держави. Генеральний Губернатор Д-р Франк звернувся дня 1 серпня 1941 р. до населення Галичини з проклямацією, щоб воно з повним довірям до Фірера й до настановлених ним людей спокійно і безжурно взялося до праці, щоб остаточно забезпечити Галицькій Землі порядок, однозначний з добробутом і щастям для майбутніх поколінь. Селяни й селянки, сільські робітники й робітниці! Як губернатор дистрикту Галичини сподіваюся, що Ви, послушні закликові генерального губернатора, з усією силою візьметесь до праці. Ідіть за прикладом німецьких селян, що вже від 8 років дивують увесь світ своїм творчим змаганням. Плодючність Вашого краю допоможе вашій пильності. Кожний селянин, хлібороб і сільський робітник, що на весну обробив землю, тепер мусить перевести жнива. Мусить зібрати приписану кількість збіжжя, стручкових плодів і городини, мяса тощо й відпровадити її до державних складниць або до своїх сільських кооператив. За те дістане він від німецької управи ціну, встановлену для поодиноких продуктів, в усякому разі вищу від примусової ціни, яку накидали совіти. Тільки тоді, коли обовязок постачання буде цілком виконаний, можна буде забезпечити виживлення цілого населення. Щоб полеві плоди не змарнувалися, громадські й місцеві начальники відповідатимуть за звезення цілого поленого збору. В разі потреби громадські і місцеві начальники мають скласти зпоміж населення гуртки для звезення плодів. Зібране збіжжя треба негайно вимолотити, щоб не було ніяких труднощів в забезпеченні міст хлібом. Селяни й селянки! Візьміться до праці здисципліновано і з повним почуттям відповідальности! Хай ніхто не ухиляється від цієї праці і від накладених на нього обовязків. Усякі шкідники будуть карані з невблаганою суворістю. Тому обробляйте якслід повірену Вам землю і не занапащайте ні чужої власності, ні державного майна! Дайте довід Ваших громадських почувань, сповняючи свій обовязок постачання якнайдоклад ніше! Селяни й селянки Галичини! Німецька Управа забезпечує Вам спокій і порядок у краю та непорушність Вашого майна. Покажіть себе гідним визволення від совітської неволі, яке принесла Вам німецька збройна сила! Підп. Д-р ЛЯШ Губернатор.
