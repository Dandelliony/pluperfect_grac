ХРОНІКА
СЕРПЕНЬ: 17 неділя – 7 Отроків в Ефезі. 18 понеділок – Евсигія. 19 вівторок – Преображення Господнє (Спаса) 20. середа — Дометія. 1. четвер — Еміліяна. 22. пятниця — Матвія. 23. субота — Лаврентія. Реорганізація шкільництва. В перших днях липня утворився при управі Львова відділ народної освіти для тимчасового керування шкільними справами, спочатку міста Львова, а потім і цілого дістрікту. В скорому часі відділ розгорнув широку роботу: забезпечив майно шкіл Львова і краю та перевів реєстрацію учителів. Крім того відділ зайнявся устроєм шкільництва, програмою навчання та складенням підручників для народних і середніх шкіл. В підготовці до друку є вже 18 шкільних підручників. Одночасно відділ почав організувати фахові курси для перевишколу учительських кадрів. З днем 1 серпня відділ народної освіти став державною установою для шкільних справ при Губернаторстві дістрікту. Українська команда поліції взиває всіх старшин, підстаршин, стрільців (гарматників) б. австрійської армії, УГА, УСС, СС, УНР, які хотять перейти в службу української державної поліції у Львові і в краю, – зголошуватись до реєстрації в команді поліції міста Львова, вул. Чиста 5. „Школа української поліції" – Вальтер, майор української поліції. – Як доносять „Львівські Вісті", щоденник для дістрікту Галичина (ч. 5), українська поліція у співпраці і під проводом німецької порядкової поліції утримуватиме загальний порядок і публичну безпеку в дістрікті. До української поліції приймаються мущини української національности, 20 до 38 років, які знають добре українську мову, не були карані за кримінальні злочини, предложать лікарську посвідку здоровля і мають військовий вишкіл. Не можуть бути прийняті люди, які займалися комуністичною діяльністю за більшовиків. Набір ведеться у Львові, Станиславові, Тернополі (при команді Шуцполіцай), у Бродах, Раві Руській, Стрию, Дрогобичі, Рогатині, Галичі, Коломиї, Городенці, Кремянці, Бучачі (у цугсфірера жандармерії). – 3 цього приводу „Львівські Вісті" пишуть: „Створення української поліції в Галичині прийняло українське громадянство з задоволенням, уважає справедливим і доцільним фактом, який випливає з національних відносин у Галичині". Всі українські політичні вязні, які сиділи у більшовицькій тюрмі, а тепер мешкають хвилево або постійно в Бережанах або в бережанському районі, зголосяться в бюрі реєстрації укр. політ, вязнів в будинку Староства, (партер на право). Всі біженці зі сходу, тобто зза Збруча, що після приходу німецької армії залишились в Бережанах або в бережанському районі, мають в днях 18, 19 і 20 серп ня зголоситись в бюрі реєстрації біженців зі сходу (будинок Староства, партер, направо). Вп. Читачів нашої газети просимо, щоб відпродали Редакції друге число „Бережанських Вістей" або евентуально заміняли за нове число.
