Воєнні звідомлення
З головної кватири Фірера 14. VIII. Верховне командування Збройних Сил повідомляє: В Україні в дальшому невпинному переслідуванні осягнули німецькі і румунські війська побережжя Чорного моря між Одесою і гирлом Бога. На інших фронтах операції про ходять пляномірно. Повітряна зброя завдала вчора важких ударів транспортовим кораблям, що були готові до втечі совітських військ при берегах Одеси і Миколаєва. Вони знищили два транспортові кораблі, разом 14 тисяч брутто-регістрованих тон, і важко пошкодили 5 великих кораблів. Бритійсько - совітське летунство втратило останньої доби разом 244 літаків. Фінська збройна сила зістрілила досі 262 совітських літаків, знищила 15 ворожих кораблів і здобула або знищила 500 совітських танків. Сконцентрована біля Москви летунська промисловість, яка являє собою найважнішу частину совітської продукції, потерпіла наслідком майже щоденних нападів на столицю дуже важкі шкоди. З головної кватири Фірера 15. VIII. Верховне командування Збройних Сил повідомляє: Як вже повідомлено у надзвичайному звідомленні, румунські війська оточили Одесу, а німецькі і мадярські війська Миколаїв. На схід від Бога наші швидкісні зєднання в беззупинному переслідуванні побитого ворога зайняли важливий залізорудний округ Кривий Ріг. Також на прочих частинах східного фронту проходять бої успішно. На західному фронті німецькі війська затопили 3 кораблі, 2 торговельні кораблі запалили, а 3 кораблі важко пошкодили. Над побережжям каналу збито 9 бритійських винищувачів, а над північно-західною Німеччиною 10 бомбардувальників. З головної кватири Фірера 16. VIII. Верховне командування Збройних Сил повідомляє: На цілому східному фронті проходять операції дальше за планом і успішно. Перед східним побережжям Англії затопили бойові літаки протягом дня 2 торговельні кораблі, разом 7.500 б-р тон і пошкодили при Фарерських островах більший торговельний корабель. Біля Кембрідж обкидано бомбами тяжкого калібру воєнно-господарські споруди. Патрулююче судно збило в каналі один бритійський винищувач. Останньої ночі знищила повітряна зброя перед східним побережжям Англії один торговельний корабель поємности 2000 б-р тон і заатакувала різні пристані і військові споруди на сході острова. В північній Африці бомбардували німецькі пікіруючі бомбардувальники з добрим успіхом бритійські кораблі в порті Тобрук, позиції протиповітряної артилерії, магазини муніції і автомобільні парки ворога. Мале число совітських бомбардувальників пробувало останньої ночі напасти на північні і північно-східні області Райху. Напади були цілком безуспішні. 
