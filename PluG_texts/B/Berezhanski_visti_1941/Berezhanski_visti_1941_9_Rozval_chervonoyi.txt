Розвал червоної армії
Ярке світло на розпучливе положення совітських військ кидає військовий приказ 20 совітської армії, який попав в німецькі руки під час боїв на північний схід від Смоленська. В обличчі безвихідности їхнього положення починають більшовики зовсім явно шукати за „виновниками" заломання совітської армії. Вони ставлять офіцерів та командантів поодиноких частин перед воєнний суд, тому що ті не могли передавати Москві звідомлення про побіди. Захоплений приказ звучить: „До всіх частин 20 совітської армії. Всі, що поширюють трусливість і переполох при виконуванні бойових приказів, будуть позбавлені становища та передані воєнному судові". Далі поданий список жертв цього приказу, в якому поміщено імена чотирьох командантів. Приказ цей подано до відома цілому старшинському корпусові до ротного команданта включно. Дуже погано мусить бути з бойовим духом червоних військ, коли їхні володарі таким способом намагаються піднести мораль вояків та офіцерів. Політруки женуть скорострілами і револьверами вояків в обійми смерти, а контрольні відділи військ провірюють поставу офіцерів та командантів. В Україні потерпіли більшовики величезну поразку. Під час наступу на долішний бік Дніпра зайняли німецькі швидкі зєднання поклади руди у Кривому Розі. Використання цих всіх покладів давало річно понад 19 міліонів тон високовартісної руди, так що совіти втратили цим понад 61 процент всієї своєї продукції руди і зазнали військово-господарського удару дуже далекосяглого значення. В Південній Україні звернулися налети німецького летунства з особливою силою на переходи через Дніпро, де стовпилися розбиті більшовицькі війська. Там чекає їх цілковитий розгром.
