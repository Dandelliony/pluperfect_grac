Шануймо рідну мову і себе
Мабуть кожний з українців вчився в народній школі вірша „Рідна мова". Початок його такий : „Мово рідна, слово рідне ! Хто вас забуває, Той у грудях не серденько, Але камінь має". За австрійських часів українці були переслідувані за свою мову; за польських часів не могли за це одержати ніякого становиська, мусіли слухати епітетів як кабан, гайдамака і інших. Перед українцями за вживання рідної мови стояли двері Берези отвором; більшовики заповняли ними тюрми як націоналістами і там по звірськи мордували. Але мова українська, рідне слово жило, живе і буде жити вічно. На жаль, для декотрих українців треба нагадати той вірш. Є ще такі, що занедбують рідну українську мову і вживають вдома і в людних місцях чужої мови. Великий кобзар народу українського Тарас Шевченко заповів нам : „Учітеся, брати мої, Думайте, читайте, І чужого научайтесь Й свого не цурайтесь..." Він писав, що хто цурається свого походження, своєї рідної мови, з того свої люди сміються, а чужі зневажають. Це треба памятати кожному українцеві особливо в теперішній час.
