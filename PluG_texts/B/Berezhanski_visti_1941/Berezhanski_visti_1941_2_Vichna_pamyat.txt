Вічна память поляглим героям
Кількадесяти тисяч найліпших людей з західних областей України загинуло в страшних муках від рук більшовицьких катів. Одних замордовано в стінах багаточисленних тюрм, інших енкаведисти вивезли на схід поперед себе за втечі від непереможної німецької армії. Чи живі повернуться ті вивезені вязні, чи їх також замордують червоні бандити Сталіна, покищо тяжко сказати. Будемо надіятись, що бодай частина їх по бачить згодом своїх кревних на землі, звільненій від кривавого терору більшовицьких окупантів. За що полягли головою ці люди, цей цвіт і краса українського народу? За які провини їх нагло стратили закривавленими руками ненажерні кровопивці агенти сталінської Москви? Чи це були злодії, грабіжники? Чи вони хотіли лиха народу, хотіли занапастити рідний край, знедолити робочий люд? Ні! Ні в якім разі не злочинці, не занапасники. Навпаки, це були люди, в грудях яких палав святий огонь любові до свого народу, це були люди, які віддавали своє майно, здоровля і життя на діло чесного служіння рідному краю і трудовому люду. От у цьому одному полягала вся провина їх перед людожерами більшовиками. За де так тяжко мордували московські варвари молодих юнаків і дівчат, старших і дітей. Ми всі знаємо забитих азіатами кровопивцями нещасливих селянських і робітничих дітей з нашого міста та сіл району. Хто ж може закинути цим страдникам, мученикам за ліпшу долю для народу, що вони кривдили людей, не шанували батька, матір та всіх старших і молодших сусід і далеких земляків своїх? Ніхто, маючи чисту совість, не закине цього й жодному з поляглих героїв українського народу. Безсоромні дикуни, червоні хижаки, сіючи зло в імя найбільшого ката людства Сталіна по всіх загарбаних землях, хотіли б знищити всіх українців. Хіба ми не памятаємо, що біля половини загинуло або назавжди втратило здоровля наших братів на Великій Україні в голодний 1933 рік? А скільки їх загинуло на засланні в Сибіру, на Соловках, скільки замордовано їх у тюрмах і розстріляно ! Більшовики брехливо твердили, що для них людина – найдорожчий скарб. А направду для них людина важила менше ніж худоба, бо мясо з худоби ішло їм на страву, а шкіра на чоботи, роботу ж людини вони прирівняли до роботи худоби. Вбити чоловіка для більшовика найлегше діло, бо куля дешева, а більшовицька етика не визнавала вбивство за злочин, за гріх перед Богом і людством. А надто життя українців було повсякчас у небезпеці. Свідками цього ми були тут так недавно. Що більшу кількість замордувати, закатувати українського населення, то більша честь і заслуга була для НКВД, цього вірного пса сталінської Москви. Багато наших синів і дочок не бачимо ми нині серед нас. Велику жертву дала Україна. Хай же буде вічно жити в наших серцях память про невинних страдників, героїв нашого народу! Пером їм земля...
