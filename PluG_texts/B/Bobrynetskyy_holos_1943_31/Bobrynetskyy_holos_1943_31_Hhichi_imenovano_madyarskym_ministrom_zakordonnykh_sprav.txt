Ггічі іменовано мадярським міністром закордонних справ
Будапешт — За пропозицією прем'єр-міністра та міністра закордонних справ фон Каляй іменовано Єное Фон Ггічі міністром закордонних справ. Так знову розділено портфелі президента міністрів та міністра закордонних справ, які з'єднував Каляй від вступлення на становище у попередньому році та давніше його попередник Бірдоссі. Нового міністра закордонних справ вважають найбільш успішним та досвідченим дипломатом мадярської закордонної служби. Він має 50 років: був учасником першої світової війни та почав свою дипломатичну кар'єру ще в міністерстві закордонних справ австро – мадярської монархії у Відні. Ггічі відомий також як дуже добрий знавець проблеми меншви. По своїх закордонних становищах у Відні, Софії, Празі та Білгороді, після першої світової війни, присвятився він глибоким студіям цього питання. В часі від 1936 до 1939 року був Ггічі приді лений до мадярської амбасади в Берліні як радник лєгації та уповноважений до господарських справ. Переведений з Німеччини до мадярської столиці, був він іменований керівником політичного відділу міністерства закордонних справ, а в 1941 р. постійним заступником міністра закордонних справ, і ті становища займав він аж до іменування його міністром закордонних справ.
