ЖНИВА.
Отоді як жито, пшениця та инші хліба пополовіють, коли солома і колос їхній пожовтіють, а зерно зробиться таким, як буває твердий віск, в зубах воно не хрустить, а між двома нігтями пальців його всилу роздавиш, отоді треба косити цей хліб. Так каже вчений брат агроном тай селяне’про це гаразд знають. Оця косовиця хліба і зветься жнивами. Старанно пильнує селянин доки хліб вистоє. Коси і жатки стоять нагострені, поклепані, до зрізування стебел хлібних налагоджені. Ось надійшов день косити хліб. Чуть-світ схоплюються косарі і виїзжають в поле хто з чим: з жатками, чи просто косами, а за косарями гурти в'язальників тіх, що в снопи пов'яжуть скошений хліб. Тут і чоловіки і жінки, дівчатка, хлопці й усі хто здатний хліб убирать. Дома лишаються лиш старі баби та діди з маленькими дітьми. Сонне та мертве стає село тоді. Зате в полі все життя буяє! — 
Цокотять жатки, шелестять коси, гарячково бігають в'язальники, скошений хліб у важкі снопи звязуючи. Залива піт обличчя женців а згори, ще палить їх гаряче липневе сонце. Душно на степу і від сильного паху скошеного хліба та полиню і від куряви жаток,, що кружляють навкруги лану. Але женці не вважають ні на що. Пожовклі ниви тонуть як віск на вогні від м'язів людей та машин і на місці бувших буйних нив, виростають як військо, густі копи жита пшениці та всякої пашниці. Пізно кінчають женці денну працю. Тоді як зоря вечірня замиготит — вгаває праця женців у полі. Стомлені за день, вони їдуть та йдуть у село відпочити. Лише місяць що випливе на синьому небі лишається в полі наглядати за копами та скошеними снопами А на ранній зорі знов лунає, гук праці женців у полі. Ітак доти, доки не скінчаться, жнива, доки всі ниви густо не вкриються копами, копицями та: копичками.