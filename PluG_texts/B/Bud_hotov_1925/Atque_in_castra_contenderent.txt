ДО ТАБОРУ. (ОПОВІДАННЯ).
Тррр р. Тр-рррр Тррр-р-ррр. Тата-та! . Льються згуки по вулицям великого міста. Часту дріб тарабана замінюють згуки співів дзвінких молодих голосів: „Ма-юннее — спартакі!..“
Струнко проходять лави юних ленінців. Раз!.. Два! . Три!.. Чотирі!.. їх чоловік пятьдесят, з прапором попереду. Кожний навантаженний речами, котрі пильно загорнуті та приладнані на спині. Червоні краватки (галстухи) в'ються на вітрі. — Раз!... Два!,.. Гляди-но, Михайло, чи ба, як нарядились - гукнув обирваний, років 12-ти хлопець до свого товариша, молодчика років 14-ти. Михась мовчав. Журливі думки зачинили йому мізок. Йому чогось, так дуже схотілося ступати рядком з тими червоними хустками, під згуки тарабану, вмісці ними співати пісні.
Михась сам собі винен. — Його один раз забрали до дітбудинку — він втік, другий раз забрали — він знову втік. Можливо, коли б Михась був залишився в дітбудинку, то теперички ступав-би рядком з піонерами. Еге.. Можливо... Щось тяжке здавило Михасеві серце. Хотілося плакати, плакати, плакати... Михасю, чуєш Михасю, гайда подивитись, куди йдуть «вони» — порушив його думки товариш. Михась не відгукнувся, він увесь був заполонений думками, що міцно охопили його в свої обійми. Чи чуєш Михасю — біжимо глянути, куди ідуть «ВОНИ», — піонери, чуєш.., На цей раз товариш скрикнув сильніше і розбудив Михася від задуми. Зрозумівши що йому сказано, вимовив: «ідем» — це він сказав рішучим, твердим голосом. Друзі швидко наздогнали піонерів. Тарабан вибивав. Раптом Михасеві спала така думка: «А чи не сказати їм — може візьмуть». Не довго думаючи, Михась рішив пітти і запитати піонерів про те. Незабаром товариш Михася пішов геть в инший бік, а Михась не відриваючи очей від червоних краваток, ішов слідком за ними, маючи надію найти зручний мент, щоб запитати.
В вокзал куди пішли піонери — Михася і не думали пускати. Але, думка, що міцно трималась в голові - не давала йому спокою. Він твердо рішив попасти до вокзалу, щоб це йому не коштувало. Нарешті вихід був найдений.
Михась швидко переліз через паркан (забор) залізничного парку, котрий досягав аж полотна залізниці.
Другий раз переліз через паркан вийшов на полотно залізниці по-біля перону, де ніким не запримічений притулився під навісом в одному куточку. Струн-н коо! Р-р-ів-няй ссь! К-крок-к-ом рушш! — Голос керовника був заглушений згуками піонерської пісні. Ленінці швидко вистроїлись. Тук-чш! Тук-чш! Довгожданий потяг підійшов до вокзалу. Залунав оглушаючи свисток. Г-го-тту-йссь! В дві шше-рр-еги л-ла-штуйссь! Направо-о, кроком руш-ш! Піонери парами почали входити до вагонів. Тарабан, оркестра, піонерська пісня — все злилося в один незамовкаючпй гам.
Михась стояв нерухомо. Йому все подобалося... Йому все хотілося бути поперед всіх... Раптом почувся перший дзвінок... Потяг повинен був скоро відійти.
Михась набрався хоробрості, вискочив зі свого куточка, кинувся до керовника, котрого він впізнав по тому, що той всіх ладнав (давав порядок). Дядечку, дозвольте мені поїхати вмісці з вами, ой, дуже хочу, дядечку, дозвольте!.. Керовник цього не ждав. Але, він не розгнівався, ні,навпаки, ласковим тоном промовив: «Взяв-би тебе хлопче, та місць вільних немає, не можна». Серце Михася здавило тяжким камінем. До горла підступали сльози. Стало так сумно, сумно, що Михась не витримав, заплакав... Пролунав другий дзвінок. Всі швидко заповнили вагони. Ось і третій... Нарешті, потяг, під згуки оркестр — рушив. Тук-чш-чш, тук-чш-чш!. Тук!.. Потяг пішов скоріше — колеса замигали швидко, швидко... Потяг відходив все далі та далі. Он потяг видніється тільки рисочкою на обрію (горізонті)... Тільки один димок видко... А, ось... Уже зовсім зник... Зник, а з ним зникла і надія Михася поїхати з піонерами.
Михась стояв з заплаканими очима і дивився в далечінь. Всі його мрії рушились прахом. Він іще до зустрічі з піонерами каявся і шкодував з того, що він... Утік з дітбудинку.
В душі Михася спинився перелом. Він зрозумів, що негарно - зробив, втікши з дітбудинку. Михась витер кулаком сльози з очей... Ще раз кинув погляд в той бік де зник потяг, де зникла його надія, але... Але не зовсім, бо він рішив уже, рішив твердо і непохитно — вернутись до дітбудинку і ставши піонером, під звуки тарабана — іти рядком з червоними краватками і хустками, співаючи... Михась спокійно і твердою ходою вертався з вокзалу по напрямку до дітбудинку. 