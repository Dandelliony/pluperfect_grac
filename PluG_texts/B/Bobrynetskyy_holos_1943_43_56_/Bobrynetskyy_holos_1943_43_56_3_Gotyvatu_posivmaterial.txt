Готувати посівматеріал
Для того, щоб в 1944 році кожне господарство мало в себе літні сорти для посадки картоплі, необхідно уже зараз потурбуватись про забезпечення себе посадочним матеріалом сортів літньої картоплі. 
Зберігати цю картоплю необхідно в траншеях, присипавши її землею 60-70% вогкості обов'язково в день викопки. Ділянку для кагату вибирають на високому місці з глибоким заляганням грунтових вод.
Розміщати їх не ближче, як на 4-5 метрів один від одного, з півдня на північ причілками. Розміри його: глибина 1 метр, ширина 1-1,25 метра, довжина на 10 метрів. В одному кубометрі кагату можна вкласти 300 кг. картоплі, а в одному кагаті з 3-4 тонни. 
Через 10 метрів в кагатах робити перемички 30-40 см. ширини. Бульби перед укаладанням в кагат треба старанно перебрати, відокремити всі гнилі, підморожені, різані та ушкоджені хворобами. Одноразово всю картоплю розфасувати на 3 фракції— велику, середню і дрібну. 
Кожну з них кагатувати окремо. Перед укладкою картоплі, дно кагату треба розпустити на глибину одного штиха лопати—15 см. 
Перебрані бульби укладають в кагат по всій довжині його шаром в одну бульбу, пересипаючи кожен шар бульб вогкою землею товщиною—5 см. Так продовжують укладку бульб в кагат до самого верху кагату до рівня поверхні грунту. 
Після закінчення укладки картоплі треба прикрити кагат спочатку землею шаром не більше 15-20 см. товщиною. 
Збільшувати земляне накриття треба поступово в міру похолодання до 40 см,, але коли настануть тривалі морози, то зробити остаточне земляне вкриття 70-80 см, по висоті гребня кагату від поверхні грунту. 
Земляне вкриття спустити по обидва боки від бровок кагату також на 70-80 см., з тим аби мороз не проник до кагату через бровки. Землю треба для остаточного земляного накриття зберігати від промерзання накриванням її соломою. 
Для спостереження за станом бульб і температурою в кагатах, встановити під час кагатування дерев'яну дощану трубу діаметром 10 см., довжиною 1,8 метра з отворами в тій частині, що проходять в картоплі. Труба ця щільно закривається, щоб через неї не проходило повітря до кагату і тимчасово відкривається лише для вимірювання температури в кагаті, після чого знову наглухо закривається і кути обмазуються глиною. Для відводу дощової і талої води, викопати канавки глибиною в 20 см, вздовж кожного боку кагату з невеликим нахилом в один бік. 
Найкращою температурою для збереження картоплі є 1°-3° тепла за С. 
Для дотримання всіх правил при копанні, кагатуванні та збережені літньої картоплі, в кожному господарстві необхідно виділити відповідальну особу — городника чи насіниьовода.