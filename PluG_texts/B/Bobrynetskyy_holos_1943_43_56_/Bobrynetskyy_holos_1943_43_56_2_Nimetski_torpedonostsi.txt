НІМЕЦЬКІ ТОРПЕДОНОСЦІ
Хоч останніми часами є менше повідомлень про бої на морі, але це не значить, що німецька зброя дала спокій ворожому транспортному флоту. Такий погляд був би помилковий. Вечером недавно надзвичайне звідомлення з Головної Квартири Фюрера оповістило, що на Середземному морі німецька повітряна торпедна ескадрилья на схід від Гібралтару попала на сильний ворожий конвой. Розвідка виявила, що при цьому потоплено, або знищено щонаймен--- 170000 брт. 
Ось кілька подробиць цього бою. Напад відбувся приблизно в 110 морських милях на схід від британської скали-фортеці Гібралтару, поблизу іспанського острова Альберан. Німецькі літаки зустріла шалена гарматна стрілянина, а проте вони в низькому льоті вишукували найбільші транспортні судна і кидали на них свої торпеди. На суднах постала ціла низка вибухів, деякі судна потонули негайно, викидаючи стовпи полум'я, при чому потонуло також і кілька ескадренних торпедників. Інші судна розпорошилися, або зударялися, палаючи й перешкоджаючи одне одному. Пізніше розвідка виявила, що в цій битві знищено 32 ворожі судна. Так закінчився один з найбільших конвойних боїв теперішньої війни— для ворога тяжкою поразкою, для німецьких торпедних літунів новою сторінкою слави. 
Німецьке торпедне літунство досі не часто давало приводи говорити про себе. Але де не зменшує його значення. Для даного моменту має велике значення те, що для нищильних ударів Німецьке Командування може тепер застосувати цей спеціальний нападний засіб.
 Як не припинилися німецькі напади на англо-американські конвої, так не припиняються й англійські та американські турботи про флот. Цими днями наспіло повідомлення з Вашінгтону, що американські корабельні мусіли переробити на наливний флот частину своїх хибно та з поганого матеріалу сконструйованих суден „Ліберті". Цікаво, що хоч від великих втрат американського наливного флоту минуло вже чимало часу, але тільки тепер, коли в наслідок цього виявилися труднощі в транспортуванні пального, американці почали робити спроби перебудовувати непридатні транспортні судна на мало придатні, як бачимо наливні судна, які мабуть швидко знайдуть свій кінець від торпед, або німецьких підводних човнів, або німецьких торпедних літаків.