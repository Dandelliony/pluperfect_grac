Високі втрати ворога
Вище Командування повідомляє. 
У вогневих точках оборонних боїв на Сході наші армії в тяжких боях і зимових умовах стримують натиск ворога. 
В Сталінграді героїчний опір наших військ незламно продовжується. Атаки ворога на захід і південь відбиті з великими для нього втратами. 
В степових районах на південь від Манича наші панцерні сили відбили сильні ворожі атаки. Захоплено в полон штаб однієї совєтської стрілецької дивізії. Моторизовані з'єднання очистили від ворога територію між Маничем і Доном. 
Тяжкі бої на захід від Воронежа тривають з непослаблою силою. Нашим оборонним вогнем відбиті всі спроби ворога оточи ти наші сили, після чого за наказом командування метою скорочення фронту наші війська відступили. 
На середньому відрізку Східнього фронту відбуваються бої лише місцевого значення. На південь-схід від Ільменського озера ворог розпочав 28 листопада наступ кількісно переважаючими нас силами як у людях, так і матеріалі, але до сьогоднішнього дня успіху не мав. Наші з'єднання під проводом генерал-полковника Буша у взаємодії з повітряними силами в умовах сильного морозу і сніговіїв, ведуть з перемінним успіхом бої, втримуючи всі свої позиції. Знищено одну оточену ворожу групу. Від 28 листопада ворог втратив 515 панцерників, велику кількість полоне них, багато важкої і легкої піхотної зброї, а також багато військового матеріалу. Втрати ворога в людях надзвичайно високі. 
В боях на Ладозькому озері ворог поновив свій наступ, підтриманий панцерними і піхотними з'єднаннями на широкому фронті. Всі атаки ворога були відбиті. Ворог втратив 19 панцерників. 
Наші літаки знову бомбардували з гарним успіхом гавань Алжіра. Один торговельний пароплав і склепи з пальним були спалені. Німецькі винищувачі на тунісько-лівійському кордоні розбили одне з'єднання літаків і збили без власних втрат 5 ворожих літаків. 
Відбито спробу ворога атакувати вдень під захистом хмар німецьку бухту.
Збито 8 чотирьохмоторних бомбовозів, а один був збитий морською артилерією. В нічному нальоті ворожих літаків на західню область Німеччини населення зазнало втрат. Від пожеж виникли шкоди в громадських будинках, культурних установах, лікарнях і житлових кварталах. Збито 6 ворожих бомбовозів. 
Німецький підводний човен потопив у Середземному морі і в Північному 6 пароплавів ворога на 28 000 брт.
У водах Атлантики німецькі підводні човни потопили між Гренландією і Еквадором десять пароплавів на 75 тисяч брт. В цілому ворог втратив 16 пароплавів на 103 тисячі брт.

