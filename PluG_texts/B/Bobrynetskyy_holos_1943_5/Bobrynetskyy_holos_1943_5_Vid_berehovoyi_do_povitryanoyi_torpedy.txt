
Від берегової до повітряної торпеди
75 років торпедної зброї
Торпеду винайшов капітан австрійського флоту Йоганн Люппіс ще в 1860 ропі, себто незадовго після появлення модерного флоту в справжньому сенсі цього слова. Він назвав її „оборонцем берега", бо цією зброєю спочатку думали обороняти тільки береги проти кораблів. Модель Цієї першої торпеди зберігається в Віденському технічному музеї. 
З метою ширшого вжитку свого винаходу Йоганн Люппіс увійшов у спілку з одним австрійським фабрикантом машин. Він поставив собі за мету найти спосіб стріляти торпедою також і з борту корабля і в 1866-му році вже досяг своєї мети. В доповіді, поданій Австрійському Військовому Міністерству, Люппіс писав: „Саморушна торпеда—це страшна зброя, що цілком змінить спосіб ведення війни". 
Це пророцтво здійснилося в повній мірі. Тепер за допомогою торпеди Німеччина невпинно б'є по англійському морському постачанню. Вже мільйони тонн упали жертвою торпедної зброї. Її пінисті сліди перерізують усі життєві лінії англійської світової імперії, а самі англійці говорять, що німецький підводний флот, — головний носій торпедної зброї,— робить такі шкоди англійському торговельному флоту, їх не можна покрити будуванням нових кораблів. 
Перший прилад до пострілу торпедою з корабля був змонтований у 1867 р., себто 75 років тому, на австрійській канонірці „Гемзе“. Після того пощастило винайти прилад, що надавав торпеді рівного напряму, і тоді ця зброя стала доскональною. 
Сучасна торпеда майже зовсім не відрізняється від свого прапращура. Всі добрі якості торпеда мала вже з самого початку: машину до пускання торпеди в рух за допомогою стисненого повітря, руль глибини та вибуховий заряд. За наших часів усе це тільки удосконалено. Перші торпеди мали форму веретена, теперішні ж довші й мають аеродинамічну форму, їхня вага і заряд значно збільшені, а швидкість руху з шости морських миль на годину випередила вже швидкість ескадрового торпедника. І достріл торпеди значно збільшився. Але з другого боку й кораблі стали більшими, швидшими та міцнішими, ніж раніш. 
Військовий флот Німеччини завів торпедну зброю вже в 1872 році. Флоти інших держав пішли за цим прикладом, але не в такому розмірі, як Німеччина. Спершу торпедами стріляли лише спеціальні кораблі, так звані торпедні човни, а пізніше почали їх вживати й великі військові кораблі. 
Ескадрові торпедники будовано щодалі, то в більших розмірах. їх почали звати нищильниками. Старий тип торпедників зникає. Зате народжується його менший брат, що вже вславився на багатьох морських фронтах: швидкий човен. Він уже добре зарекомендував себе в численних нічних боях у ка налі проти англійських військових човнів та конвоїв. 
Але найбільше торпедної зброї припадає на підводні човни—цю страшну німецьку зброю на семи світових морях. В кількості далеко більшій, ніж за першої світової війни, підводні човни полюють всюди поміж Ян Майєном, Караібським морем та Капштадтом і залишаються постійною потайною небезпекою для й так уже досить потріпаного англійського кораблеплавства. Навіть в осінні та зимові шторми вони не покидають Атлантійського океану, хоч таке б рухливе море вимагає від команди великих навігаційних та мореплавних здібностей і дуже утруднює атаку. Але дух німецького матроса підводного човна просякнутий духом Веддінга та Прієна—героїв підводних човнів, про яких говорить увесь світ. 
Крім того ще й літаки кидають у воду торпеди, але з невеликої висоти. Цей засіб атаки вимагає неймовірної відваги, бо такий літак знаходиться дуже близько від ворожої протилітунської зброї. Союзники Німеччини—японці найбільш поширюють цей рід зброї й з великим успіхом уживають торпедних літаків на Тихому океані проти англійського та американського флоту.

