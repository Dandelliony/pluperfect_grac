УКРАЇНСЬКА МОВА
Ні, не вигадка це, не романтика, коли казав колись один з наших поетів: Мово рідна! Слово рідне! Хто вас, забуває, Той у грудях не серденько, А лиш камінь має. Чи ще. треба доводити, яке значення мають в житті людини рідна мова, рідне слово. Чи треба доводити їх значення для нації? Чи не досить одного погляду навколо, щоб переконатися в цьому? Мова рідна, слово рідне —є тим цементом, що міцно спаює поодинокі одиниці в одноліту масу. Є вони конечною передумовою кожної спільної праці, спільних змагань і творчості, що провадять масу до оформлення. її в свідоме суспільство, ім'я якому—народ. Такий народ у своєму рості і житті відводить рідній мові одне з перших місць. Студіює її розвиток, пишається нею й при її допомозі творить ті національні культурні цінності, що характеризують її як націю, що викликають по шану до неї, пошану до народу. Рідна мово, мово українська! Яке ж твоє місце сьогодні в житті народу? Від колиски своєї, що губиться десь у тисячолітті, ти пройшла тернистим шляхом до сьогодні. У тяжкій боротьбі ти зберегла свою силу і красу. Своєю красою ти звернула на себе увагу й чужинців. Було їх чимало, що підкреслювали твою силу й красу. Згадаймо тут декого з них. Ось німецький поет Ф. Боденштедт, що свого часу переклав збірку українських пісень, каже, що: „Українська мова найзвучніша з усіх слав'янських мов і має великі музикальні спроможності"... Інший чужинець, серб Лукшіч, писав в 1874 році: „Мова українців... визначається гармонією, легкістю й між усіма їй спорідненими мовами найбільше пристосована до музики й співів". Ось голос чужинців, голос подиву й пошани до української мови. Цілком зрозуміло як мусить цінити й шанувати її кожний з нас, українців. А коли трапиться часом спостерегти байдужість чи неувагу до рідного слова, до мови свого народу, то хіба лише від тих, у кого серце в грудях скам'яніло й не в силі вже відчути того, що таким дуже дорогим мусить бути кожному, хто зве себе українцем.

