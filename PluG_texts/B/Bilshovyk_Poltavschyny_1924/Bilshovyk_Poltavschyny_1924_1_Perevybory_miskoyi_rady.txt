Перевибори міськоі ради.

Відчитуються перед вчительством. 
1 листопаду Міська Рада відчитувалась перед вчительством Полтави... Заля Будинку Спілок. Чекають зборів. Вчительство гомонить. 
- Оце тільки одмічусь у секретаря місткому й... додому — Цокотить якась дівчина. 
- Сором, товаришко, так ставиться до громадських справ — зауважує старенький дід-вчитель. 
Навколо з докором дивляться на дівчину. 
Збори відчинено; обранець вчителів до ради, тов Могилат, докладає про іі діяльність. 
Рік праці — рік здобутків. 88 відсотків членів ради було втянуто до громадськоі роботи. Секціі комунальна, освітня, охорони здоровля, адміністраційно міліційна — всі працювали, скрізь є досягнення. Ремонтна кампанія, житлова справа, заходи по оздоровленню міста, народнє харчування, робітничий театр, в близькому часі трамвай... Все це - наслідки праці членів Міськоі Ради. До кожноі дрібниці рада ставилась уважно. 
Докдадчикові дано на доповідь 40 хвилин. Говорить вже більш години. Але хліба можна росповісти на протязі години про все те, що зробила Рада за рік? 
Доклад закінчено. — Сипляться питання: 
- Коли буде переведено украінізацію Міськоі Ради? 
- Навіщо розібрали старий базар? 
- В якому стані будинок імени В. Короленка?
- Який відсоток приватних оренд? 
- Чому й досі назви вулиць не на вкраїнській мові? 
- Чому не украінізовано робітничий театр? 
Десятки инших запитань. 
Далі обговорення докладу. Зазначають недопустиме явище — спізненення на засідання секцій, пленумів Ради. Надалі це треба усунути. 
Потім резолюція: роботу переведено цілком задовольняюче; багато ріжних зауважень, — між иншим — вжити заходів до поліпшення гігієничних умов праці учнів і вчителів. 
Ще... Коротенька доповідь тов. Могилага про втягнення жінок до громадськоі праці, особливо жінок-господарок, котрі не служать, а господарюють дома, постановили втягти й жіноцтво у громадську роботу... 
Збори закінчено... Виходять... Чути балачки... 
- Забув ще сказати, що на нашій вулиці нема ні одного лихтаря. 
 — А у нас така грязюка, що це в осени не видряпаєшься. 
- Ну, та це ми скажемо ще на виборчих зборах в наказі нашим делегатам.
