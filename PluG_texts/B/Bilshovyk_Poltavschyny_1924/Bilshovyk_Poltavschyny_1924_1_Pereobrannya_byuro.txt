Переобрання бюро.
(Осередок електростанціі)

Осередок ч 11 — один із найбіль ших осередків. Він охоплює шість підприємств і має завжди потрібний склад прикріплених товаришів, що поліпшує його стан. Осередок проробив велику роботу. У звіті бюро осередку т. Корж одзначив, що за минулий час на 7 одчинених зібраннях було присутніх позапартійних і жінок робітників до 60 чоловік на кожному зібранню. Зроблено доклади про житлову кооперацію, про жіночий рух, про роботу серед жінок, про Ц Р. К. Намічено організувати школу покрою й шиття для жінок робітників. Внутрішня робота полягала в зачитанні й вивченні постанов XIII го партз'ізду. В обговоренню прочитаного виступало до 20 чол. і характерно, що більше всього виступають малорозвинені товариші. 
Осередок багато уваги звертав на виробництво, заслухуючи доклади завідуючих підприємствами та керуючих виробничо-техничними нарадами. Бюро розглядало питання господарського й виробничого характеру, напр., переведення механичноі майстерні на господарчий розрахунок, передачу Губкомунвідділу кооперативної майстерні і г. п. На чавунно-литейному заводі проведбно 2 техничних наради. 
В майстерні „Артілі Металю“ продуктивність праці збільшилася й робітник виробляє до 200 карб, у місяць. Осередок звернув увагу на необхідність придбання сировини й ремонту помешкання, а не витрачати всі кошти на високу зарплатню. 
Висунуто на відповідальні роботи 4 товаришів з Лєнінського набору, які справляються з роботою й залишаються на цих посадах. 
Політосвітня робота, не дивлячись на роспорошенність підприємств, все ж таки провадиться і одвідують школи 40%. В 1-му числі стінноі газети статті писалися тілько партійцями, а 2-ге число вже заповнено матеріялами позапартійний робітників. 
Під час обговорення всі товариші вказували на необхідність організаціі самостійних осередків на підприємствах, що налічують велику кількість робітників. Роботу бюро ухвалено й обрано нове бюро з 5-ти товаришів та 3-ох кандідатів.