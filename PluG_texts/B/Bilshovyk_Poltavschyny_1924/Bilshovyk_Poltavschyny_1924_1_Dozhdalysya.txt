Дождалися.
Маленький фельетон.
Ще в 1922 — 23 роках тепла кумпания Решетилівська прийнялася за свою працю. Там і завссиппунктом був, і його зам, і замзам, і начальник ст. Решетилівка, і инші „ребята"... З Губнродкому ото було наказ до ссыппункту:
- Негайно погрузити стільки-то вагонів; одправити туди-то Завссипнунктом на станцію. До начальника. 
- Драстуйте... Вагони є? 
- Нема й будуть не скоро. 
- Що ж я, нещасний, повинен робити? 
- Повинні ж дати. 
- Ага. Будь ласка. Ось. Нате. 
- Малувато. Треба ще ж дати... 
- Ще? Ох, нате ще! Заробимо якось на пункті. 
Потім підмазали трохи колеса, щоб не рипіли, й вагони поіхали... Підмазували колеса дуже добре. Так добре, що на станціі та ссиппункті більш 10 чоловік вимазалось. І довелося Губсуду чистити іх. 1-го листопаду хотіли чистити. Так, на жаль, де-хто з свідків не явився. По, як пише селькор, підсудні (Бочаров, Щербашенко та инші) умовляли свідків не являтися. Штраф за неявку на себе візьмемо. Навіть у подвійному розмірі... А тим часом може амністія буде й виліземо якось сухими з води... Звичайно, сухими не вилізуть, бо мокрі такі, що й за рік не висушаться. 
Але це нікого не турбує.
 Хай собі мокнуть... Турбує нова історія.
 Начальник станціі Новиків вирішив, що він уже сухий.
 А з огляду на це...
Привезло Решетилівське сільськогосподарче товариство буряки на станцію. 
- Дай-те ва-го-на!! 
- Треба ж дати. 
Прийшлося ж дати. 15 пудів буряків. 
- Під секретом... 
А помішник начальника станціі й каже Новікову, без усякого секрету: 
- Дозвольте й мені бурячків... 
За віщо! А чорта пухлого не хочеш? 
- Ні, не хочу! 
Й завелися. Той хоче буряків, а той йому чорта пухлого дає. Зрозуміло, це цілком сімейна справа Решетилівськоі станціі й ніяково в неі втручатися. Але ж пораду дати — необхідно. По-перше, треба взяти додатково 40 пудів буряків з сільськогосподарчого товариства, й дати 20 пуд. помішникові, щоб мовчав. По друге, завести такий метод погрузки й для всіх установ, організацій та приватніх осіб. Все рівно, сім бід — ОДИН отвіт. Однаково, сухим з води тепер уже не вилізеш...