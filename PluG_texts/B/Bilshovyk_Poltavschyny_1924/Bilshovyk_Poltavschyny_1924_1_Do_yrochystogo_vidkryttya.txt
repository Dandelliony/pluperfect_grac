До урочистого відкриття т-ва колишніх політкаторжан і засланців.

Сьогодні в помешканні Робітничого Палацу відбудеться урочисте відкриття товариства бувших політичних каторжан та засланців-поселенців. 
На зборах бувших політкаторжан та засланців, після привітань від ріжних партійних, професійних та радянських організацій, буде доклад про мету та завдання товариства, спогади політкаторжан т.т. Вербловського і Фрідмана. 
Чому відкриття саме 4 листопаду. 
Відкриття цього товариства не випадково призначено на 4 листопаду. Сім років тому назад, саме в цей день — 4 листопаду в Лєнінграді тов. Лєнін оповістив „день Ради робітничих депутатів", аби продемонструвати силу і міць пролетаріату. Перше бойове гасло „за Владу Рад" не зосталося пустим звуком, а через 12 років перетворилося в могутній Жовтень. 
В цей день закладено буде у нас товариство політкаторжан; старі борці, шануючи пам'ять загинувших за діло революціі, обіцяють продовжувати боротьбу за Владу Рад до остаточноі перемоги Жовтня у всьому світі. 
Завдання та цілі товариства.
Збірати, зберігати, розробляти і публікувати матеріяли що до життя і побуту каторги та заслання в часи царату (мемуари, спогади, щоденники, листи, документи з вязниць, фотографіі, малюнки, статті, вірши і т. и.) 
Давати товариську взаємодопомогу, організовувати клуби, читальні, книгозбірні, також санаторіі, будинки відпочинку, ідальні, артілі, майстерні і т. и. 
Вшановувати, в тій чи иншій формі пам'ять загинувших товаришів. Допомогати іх родинам. 
Полтавське товариство бувших політичних каторжан та засланців — поселенців є філією Всесоюзного Об'єднання. 
Серед членів Полтавськоі філіі більшість довгі роки провели по каторгах та засланнях. 
Ось коротенькі відомости про де-яких з них.. 
Борис Ісидорович Вербловський. 
Зараз безпартійний, працює наборщиком в друкарні. З 1900 по 1907 рік провадив революційну роботу в Полтаві, будучи членом Р. С. Д. Р. П. В 1907 р. Киівським війсковим судом був засуджений на 15 років каторги по 126 ст. за належність до партіі анархистів-комунистів. Відбував кару у в'язницях Полтави, Володимира на Клязьмі та Москви. Просидів у в'язниці 10 років, з них 7 років в загальній камері та 3 роки в одиночній, 2 роки був закований в кайданах. По амністіі з 1917 р. тов. Верболовського було звільнено з Бутирськоі в'язниці в Москві. Після Жовтневоі революціі був п'ять років секретарем Полтавськоі спілки друкарів.
Ілля Давидовим Вирва.
Зараз безпартійний, працює інструктором Полтавськоі філіі Украінбанку. З 1909 по 1915 рік провадив революційну роботу в Катеринославі, будучи членом УСДРП 10 січня 1917 року Одеським військовим судом був засуджений на 4 роки каторжноі праці за агітацію проти імперіялистичноі війни. Відбував кару в Катеринославській та Одеській в'язницях. Просидів у в'язниці 15 місяців, з них 11 місяців в загальній камері та 4 місяці в одиночній. По амністіі в 1917 році тов. Вирву було звільнено з Одеськоі в'язниці. Після 1917 року під час деникинщини сидів у в'язниці. 
Арон Якович Лабушинський. 
Зараз член КП(б.)У, працює яко комендант двора 1-го державного шкіряного заводу. З 1905 по 1908 рік вів революційну роботу в м. Коло, Калишськоі губерніі, будучи членом „Бунда". Варшавським військовим судом був засуджений на 2 роки 8 місяців каторжноі роботи за належність до евр. с.-д. партіі бунда. Відбував кару у в'язницях Каліша, Варшави і Ломжи. Просидів у в'язниці З роки 6 місяців, з них 3 роки в загальній камері і 3 місяці в одиночній, півтора року носив на ногах кайдани. Був засудженний на вічне заслання в м. Качук, Верхолєнського повіту, в Сибіру, відкіля в 1917 р. звільнений по амністіі. В 1910 році в Ломжинській в'язниці брав участь в голодовці. 
Яків Михайлович Ренкачишик. 
Зараз кандидат КП(б)У, працює на 22-му млині. З 1905 по 1907 рік включно вів революційну роботу у Вільні, будучи членом партіі Бунду, а потім с.-р. максималистів. Віленською судовою палатою був засуджений на 9 років каторги за належність до революційноі партіі. Відбував кару у в'язницях та на засланні в єнісейській губерніі. Просидів у в'язниці 7 років, н них майже чотирі роки в загальній камері і більш 3 років в одиночній. Підпадав примусовим роботам і без ліку ріжним репресіям. Був звільнений по амністіі в 1917 році. 
Сергій Гаврилович Сускин. 
Зараз безпартійний; працює інспектором-контролером „Ларька". З 1901 по 1906 рік провадив революційну роботу в Москві та Рязані, будучи членом партіі соціялистів-революціонерів. Вологодською судовою палатою був засуджений на 4 роки катороги за агітацію серед шкільноі молоді. За обструкцію у в'язніці т. Сускина був тяжко побитий. Був (засуджений на заслання. Під час перебування у в'язниці підпадав ріжним репресіям: був побитий та поколотий багнетами. Всього просидів у в'язницях до 6 років, з них в одиночній до двох років, а після побоів у лікарні в'язниці.