До боротьби з неписьменністю серед наймичок.
Недавно по всій губерніі зроблено було учет неграмотних та малограмотних наймичок, членів спілки народнього харчування. Цей учет дав дуже неприємні наслідки: з 1,586 наймичок, котрі входять в спілку по Полтавській губерніі, грамотних всього 63, малограмотних 634 і зовсім неграмотних 889. На протязі двох років вже і союз нар. харчування, і Політосвіта вживають всих заходів і втрачають силу коштів для того, щоб навчити грамоті всих наймичок, членів союзу. Багато раз з шкіл по ліквідаціі неписьменності робились урочисті випуски научених грамоті наймичок. І врешті серед членів спілки тільки 63 душі грамотних і більшість цілком неписьменних. Чому ж так зле стоіть справа з ліквідацією неписьменности серед членів спілки нар. харчування, коли по инших спілках майже всі члени встигли вже навчитись грамоти? Причину треба шукати тут в тих умовах, при яких доводиться працювати наймичкам, членам спілки. В той час, як члени инших виробничих і навіть не виробничих спілок, працюють на тій чи иншій роботі цілі роки, наймички рідко служать на одному місці більше року й часто й густо примушені бувають вертатись до дому в село. На іх місця приходять нові, звичайно не з середняцьких, а з незаможницьких, найбідніших сімей, приходять за дуже малими винятками, неграмотними. Вчити грамоті отих нових, що приходять в город шукати роботи було б не трудно, як би умови роботи наймичок не були такими важкими, такими несприятливими. 
Не трудно принобити до грамоти робітників та робітниць, що цілими десятками, коли не сотнями, працюють в одному підприємстві. Надто трудніше це зробить що до наймичок, котрі працюють поодиночці по ріжним куткам міста. 
Не сприяють боротьбі з неписьменністю і инші умови роботи. Напевне можна сказать, що немає на радянській землі робітників та робітниць, котрих так експлоатували б хозяіни, як експлоатують своіх наймичок. Чи багато з наймичок працюють тільки 8 годин? Чи всі вони одержують мінімальну платню, що встановлено для них? Наймички ще й досі не добилися собі тих прав, що дала ім революція, не добились через власну темряву та несвідомість. 
Але три роки впертоі роботи спілки нар. харчування не минули все-таки дурно для наймичок. Мало серед них письменних, але більшість з них зрозуміла вже шкоду од неписьменности і прагне вчитись грамоті. 
Ми повинні всими заходами підтримати це стремління. Недопустимо, щоб в радянській республіці залишалися отакі уламки старого режиму, як ото ті умови, в яких працюють ще й досі наші наймички.
У кожноі наймички повинен бути вільний час, щоб вчитись грамоті.
Не повинно бути між нами членів профспілок, котрі не дають наймичкам всіх тих прав, котрими користуються вони самі. 
Тяжким порушенням проф. етіки треба вважати експлоатацію наймичок, позбавлення іх тих прав, котрими користуються инші робітники та робітниці радянських республік. 
Кожен громадянин чи громадянка, котрі мають наймичку, особливо-ж члени профспілок, повинні подбати про те, щоб кожна наймичка ходила до школи та вчилась грамоті.
 Боротьба з непісьменністью серед наймичок і в городі і на селі, притягнення іх до громадського життя та роботи може бути тільки тоді успішна копи в ній помагатимут спільці нар. харч. всі инші спілки, все свідоме радянське громадянство. 
670 наймичок ходять до школ грамоти, не зважаючи на те, що через це вони можуть позбавитись роботи. Треба утворити нарешті такі умови, щоб не тільки ці 670, а й усі наймички могли вчитись, не боячись позбавитись через це роботи, щоб знали вони про здобуті ім революцією права, і так само, як і инші робітники та робітниці були свідомими громадянками своєі соціялистичноі батьківщини.
