По хуторах та селах з т. Вильямсом.

Коли приіду до Америки, я піду в робочі маси і буду іх учити як треба робити революцію. 
(З промови Вільямса).

Ввечері ми з т. Вільямсом приіхали до В. Будищанськоі Сільради, де не зважаючи на пізній час, працювали. Кінчали звіти за рік та готувались до загальних зборів селян... 
- „Американець приіхав, Ульям в раді"-загомоніли зараз же по всіх закутках села. 
Через де-кілько хвилин до театру почали сходитися селяне та селянки. 
Незабаром в Сільраді стало повно людей... Цікавляться „американцем", розглядають його, роспитують про мету його приізду на Вкраіну... 
Тов. Вільямса інтересує робота Сільради, життя селян, іх побут, становище жінки... Зав'язуються жваві балачки... 
Розмови з селянами. 
- „А як там у вас в Америці живут робітники та селяне? 
- „Товаришу Ульямсу, кажуть, що у вас там тільки батагі, а бідних немає, що у вас машин багато, газів вредних, які знищують не тільки людей, а все в природі. 
Запрохують до театру на збори... 
По дорозі до театру оглядаємо недавно одремонтовану школу, лікарню, зсипний пункт Комітету Взаємодопомоги... Скрізь т. Вільямс роспитує кожного про життя його, села, жінок, дітей... Його записна книжка заповнюється все більше і більше. 
Задоволений відношенням селян, здивований тим що бачить, Вільямс увесь час повторював: 
 — „І такі досягнення після тяжкого пережитого. Дивуюсь я.. Я щасливий, що у мене буде змога росплющити засліплені капіталистами очі американським робітникам та селянам". 
Побувавши ще в комнезамі, хаті-читальні, ми переходимо до театру. 
На зборах сельради. 
На зборах слухали звіт сельради, доклади голови, членів ріжних комісій. Селяне запитували докладчиків, цікавились роботою сельради. Вільямс уважно стежив за всією роботою... 
Доклади закінчено... Член Окрвиконкому т. Яровий заявляє, що на зборах перебуває відомий американський письменник... 
Бурхливі оплески. 
Промова Альберта Вільямса. 
Вільямс виступає з промовою:
- Я був у 17 та 18 році в Россіі, я був свідком тоі величезноі боротьби, яку вели пролетаріят та селянство. Окремі малюнки з цієі боротьби я освітлив в своій книзі. Тепер я хочу ознайомитися з вашим життям, з вашим побутом, як ви будуєте свою робітниче-селянську державу, аби, повернувшись до Америки росповісти про все це нашим американцям робітникам та селянам. 
Росповівши далі про життя американців, т. Вільямс продовжує: 
- „Я дивуюсь вашій енергіі, палкому бажанню будувати нове краще життя. Я бачу, добре тепер бачу, з якою могутньою, чарівною силою ви посовуєтесь наперед. Я щасливий, що ваш уряд дав мені можливість ознайомитися з вашим життям, з вашим побутом. І коли приіду до Америки, я, крім того, що напишу, як ви будуете свое життя, крім того, що я освітлю всі красоти, всю вашу величезну працю, в якій бере участь не купка поміщиків та капиталістів, а вся маса, весь нарід, я піду в робочі маси і буду іх учити, як треба робити революцію. На вашому досвіді ми будемо учитися. Хай же живе всесвітня революція! Хай живе всесвітня Комунистична партія - захистник робітників та селян! 
Вільямс іде до Диканьки 
Бурхливими оплесками, громовими вигуками "Слава“ відповіло селянство на промову американського письменника. Могутні згуки „Інтернаціоналу" залунали... І знову оплески, і знову, „Слава". Потім посипалось безліч запитань. Село цікавилось життям селянським в Америці, чи швидко буде там революція, який там уряд, яка сістема виборів, яка релігія і т. и. 
На сцену зійшов хор місцевого сельбуду. „Інтернаціонал". „Заповіт", ріжні українські пісні, танці, оркестр балалаєчників...
- Щира дяка т. Вільямсу. 
Бурні оплески... Під марш комсомольского оркестру та вигуки „Слава" американський письменник від'ізжав до Диканьки... 
- „Чудовий край, щасливий нарід, вам призначенне велике майбутнє", сказав т. Вільямс, від'ізжаючи, й вдався в думки.