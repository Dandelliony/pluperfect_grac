ДЖУГАШВІЛІ
Підлабузництво перероджується В ІДОЛОПОКЛОНСТВО
Один тричі орденоносний лизоп'ят драматург написав п'єсу про Сталіна  «З іскри полум'я» . З наказу партії цю п'єсу силоміць втискували в репертуар сотень театрів Совєтського Союзу. В цій надзвичайно нездарній п'єсі плазування перед Джугашвілі дійшло до того, що від неї тхне нестерпним смородом. 
Сталін з'являється в кожнім епізоді лишень на хвилину. З'являється, як божество, як Месія, і всі та все молитовно завмирає. 
Новий Месія кидає короткі репліки божественних об'явлень. Його обличчя освітлюється сяйвом з неба. Ще хвилька, —й виведені в п'єсі батумські та бакинські робітники впадуть навколішки й почнуть цілувати поли одежі та ноги нового бога. Людина, що дозволила  виставляти на сцені таке безсоромне плазування перед своєю особою, може бути тільки кретином, хворим на манію величності.
 Ніде та ніколи, жодна установа ані разу не виявила й наміру припинити таке лакейське обожнювання Сталіна навпаки, його згори роздмухували. 
Коли сталінський поет заходжується писати за мовлену сталінським урядом оду Сталінові, всякий матеріалізм та атеїзм, що вважаються за «основу основ» совєтського краю, відкладаються геть. 
Якнайбільше божественного та неземного й добре тобі буде, совєтський віршомазе! 
Майже в кожному вірші знайдеш рядки, де поети тягнуть громадянина Джугашвілі на небо й прибирають його в одежу Бога чи всезнаючого пророка. Він, цей більшовицький бог,— всемогутній, він — може творити чудеса: «Он солнцу врагов закатітся 
[вєлєл, 
Сказал—і васток для дру 
[зєй заалєл,
Скажи он, чтоб угаль 
[сделался бел.
 І будет как хочет Сталін» .
 Він цей чорний бог, що живе в Кремлі, всюди при сутній: 
«Над міром єво рука по 
[днялась,
 Он відіт і вправа і влє
 [ва враз,
 Ведьот он дарогай пра 
[вільнай нас, 
Такім являється Сталін» .

«Несчіслєнни сьола у
 [нас, гарада, Но всюду присуствует
 [Сталін».
 Весь реквізит культів, релігійний фіміам, що їх так недавно викривали й засуджували  «войовничі безбожники» з Ярославським-Губельманом на чолі —все це дозволене, коли йде мова про «вождя народів» . Забуваються марксистські «ненавиджу всіх богів» , та «релігія—опіум для народу» й нове божество сходить на небеса над закривавленою совєтською землею. Новий „Месія“ прийшов і поведе народи Совєтського Союзу в «Обіцяну землю» соціалізму.
 «А ньом всє думи всєх, 
[времьон, 
Он мір от зла спасті
 [раждьон», 
„Єво вєліч'єм мір вєлік, 
Он мудрасть всєх вєков 
[пастіг.
„Ти, как свєт, неізся 
каєм,
 Ти, как океан вади! 
Разум міра —ТИ!»
 Так підлабузництво обертається в дешеву пародію на релігію, в молитви перед новим богом більшовизму. 

«Демократія» , «Робітничо-селянська влада» , „Соціалізм", «Свобода та рівність», «Матеріалізм» - все це зотліле лахміття демагогії, все це поступилося перед відданням божеської пошани лютому узурпаторові влади, що втопив у крові кращих синів народів СССР.
