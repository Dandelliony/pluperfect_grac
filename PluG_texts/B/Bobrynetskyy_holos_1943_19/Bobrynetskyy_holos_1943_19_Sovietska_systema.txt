Совєтська система
Колишній професор Московського Університету Іван Ільїн у своїй книжні „Світ над безоднею" так характеризує масовий терор, що понад 25 років панує в єдиній на світі країні—в СССР. 
„При політичній системі терору духовний авторитет державної влади занепадає й, нарешті, зовсім зникає, а тому єдиною можливою підпорою влади стає насильство. Народом керує страх. Державна влада добивається послуху лише погрозами, насильством та примусом. Громадянин схиляється перед загрозою небезпеки і з страху підпорядковується владі. Держава вже не рахується з своїми підданими: вона підозріває їх, зневажає й обертає в рабів. Відповідно до того й підданий не поважає своєї державної влади: уярмлений і принижений, він лицемірно виявляє свій послух, щоб якось уникнути насильства, але ненавидить своїх гнобителів і в глибині заляканого серця плекає помсту. Моральний зв'язок поміж громадянином та державою розірваний. Вони вороже стоять один проти одного, а під попелом зовнішнього спокою жевріє іскра ненависті". 
Після революції 1917 року в Совєтському Союзі прийшло до позбавлення прав всіх вигаданих і справжніх ворогів держави. Хто мав маєток або капітал, у того одразу все відбирали, Хто мав власне помешкання, той кожної хвилини чекав, що його виженуть з хати або „ущільнять житлоплощу". Хто був „класовим ворогом", того негайно звільняли із служби. Такому іноді щастило знайти мож ливість знову заробляти на хліб, але тільки на найнижчих посадах. Однак він щодня, щохвилини чекав арешту, в'язниці, заслання або концентраційного табору, що фактично означало раніше чи пізніше фізичне знищення. Чека, а згодом ДПУ, від початку революції і до наших днів мали та мають право свавільно, тим чи іншим способом позбавити життя кожного, навіть чужинця.
На таких підвалинах базується система масового терору в Совєтському Союзі. Над головою кожного совєтського громадянина, де б він не жив, яке б становище не займав, висить дамоклів меч. Він не чує себе певним навіть дома, у своїй власній родині, у своїх чотирьох стінах. Діти зраджують своїх батьків, а совєтська влада їх прилюдно нагороджує. Жінок під'юджують проти чоловіків, братів — проти сестер і навпаки. В „совєтському раю" арештовують не тільки справжніх ворогів влади, але й підозрілих. Більшовицький режим всіх некомуністів вважає за підозрілих. Сітку хатніх трусів та арештів розтягають на якомога ширші кола, щоб спосеред великої маси арештованих виловити й справжнього  „державного ворога". Для цього більшовики вживають звичайних методів: шпиги кілька днів слідкують за помешканнями арештованих і кожного, хто випадково зайде до них, без усякого винятку арештовують, потім свавільно беруть закладників і тримають їх під арештом, щоб у відповідний момент замордувати. 
Цей масовий терор спирається на широке шпигунство та систему підглядання. Справжні очі та вуха ДПУ— це „сексоти", число яких досягає мільйонів. Крім цих „підслухувачів під дверима", є ще багато шпигунів, що заманюють жертви до своїх сіток. Вони одержують від ДПУ спеціальні завдання й силкуються влізти в довір'я навіть закордонних дипломатів та інших високих осіб. Особливо діяльне знаряддя мосового терору— це поштова цензура, що працює в Совєтському Союзі за допомогою найновіших і найхитріших засобів. Ні один лист не прийде до арештанта або не вийде від нього, не побувавши в руках ДПУ. До всіх цих заходів приєднується ще й духовне пригнічення, рівного якому немає ніде на всьому світі: за мирного часу в Совєтському Союзі було багато книжок, газет та журналів, але поняття „обмін поглядів" там абсолютно невідоме. 
Отак виглядає масовий терор, за допомогою якого маленька (головним чином жидівська) меншість обернула в рабів народи Совєтського Союзу. Але надходить час, коли більшовицьке панування буде знищене, й народи Совєтського Союзу почнуть нове, гідне людини життя.
