Нові форми органзації української молоді
(З діяльности Відділу Опіки над Молоддю при Українському Краєвому Комітеті).
(тп) – Проблема організації української молоді незвичайно багатогранна і складна з уваги на умовний, серед яких доводилося нашому народові, а зокрема нашому молодому поколінню жити в останніх часах. Продовж кількох останніх десятиріч українська молодь неоднократно шукала таких форм свого організованого життя, які найкраще відповідали б її психіці, змаганням та національно-духовним постулятам нової доби і які могли б помішуватися в рямцях даної політичної дійсности. А що ця дійсність ішла в різкий розріз з українським національним і культурним життям та його справедливими вимогами, тому й проблема конструктивної організації молоді завжди натрапляла на своєму шляху безліч перепон і труднощів. Прикладом цього може бути така організація української молоді, як „Пласт", що в своєму часі була розвязана польською владою. Наша доба й нові форми політичного життя нашого народу вимагають нового, відповідно продуманого підходу до проблеми молоді, тієї проблеми, від розвязки якої залежить доля цілих поколінь. Під сучасну пору цим корінним питанням на терені нашого краю занявся Український Краєвий Комітет, який, навязуючи до традиції Пластової організації молоді й користуючись відповідним досвідом в цій ділянці УЦК, створив нові організаційні форми для широких мас української молоді. А саме при УКК у Львові засновано Відділ Опіки над Молоддю, яким кермує відомий довголітній і заслужений педагог і організатор товариств молоді проф. Северин Левицький. Завдання ВОнМ-у: охопити і кермувати всіма організаціями молоді на терені Галичини й тими організаціями молоді, що займаються тіловиховною й спортовою діяльністю. У своїй діяльності ВОнМ охоплює всю українську молодь у двох основних секціях: І. Улад Української Молоді (УУМ) де зорганізовані хлопці й дівчата від 8 — 18 років і ІІ. Тіло виховна Секція, що охоплює молодь по 13-му році життя. Перша секція УУМ має характер національно-виховний. Вся її праця унормована Уставом, що зясовує ідеологічні й виховні напрямні виховання, та правильником, у якому уточнено організаційні норми й форми діяльности. Для успішного ведення цієї роботи УУМ розподіляється на клітини курені молоді, а ці знову діляться на чоти й гуртки. Молодь в віці від 8 — 12 років зорганізована в куренях новиків, а від 12 — 18 в куренях юнаків. Виховна праця над новиками й юнаками ведеться за спеціально складеною програмою, що в свою чергу бере на увагу певну систему знань теоретичного й практичногохарактеру, які є відповідно устепеновані. Перевірку засвоєних знань переводиться при допомозі своєрідного іспитування, і т. зв. „проб", які молодь складає, послідовними етапами. Проби ці і мають виявити засвоєне молоддю знання й вмілості в ділянках: національно-виховній, тіловиховній, служби праці, рятівництва і т. п. Склавши в означеному часі таку „пробу", новик осягає відповідні ступені: „джури" – „стрільчика" – „стежника" (для дівчат: „помічииця" – „сестричка" –„санітарка"). 3 18-им роком життя новик переходить до куреня юнаків, де ведеться аналогічна виховна робота, і але кількісно й якісно поширена. І знову подібно як новик, кожний юнак складає „проби" на „довірника" – „розвідника" – „почотника" (дівчата: „довірниця" – „розвідчиця" – „самаританка"). Всі ці проби мають дати молоді суму знань інтелектуально-практичного характеру, виплекати в неї твердий моральний характер і добру фізичну справність. Для цього програма передбачає крім часто влаштовуваних прогульок, тіловиховних вправ і т. п. також відповідну лектуру, яку молодь в означеній кількості мусить собі засвоїти. Виховний ідеал, який присвічує УУМ, це – повновартісний юнак, здібний до національно-культурної та фахової праці, спортово вироблений, з твердо покладеними основами характеру. Третю клітину УУМ-у творять курені „передових", в яких зорганізована молодь після 18 того року життя, що покінчивши новицтво і юнацтво, добровільно хоче працювати інструкторами УУМ-у. Тут теж передбачено ступені „беркута" – „скоба" і „виховниці" — „вірлиці". Під теперішню пору вся праця УУМ-у спрямована на вишкіл інструкторів, яких виділяють референти молоді при Окружних чи Повітових Делєгатурах УКК. Вишкіл інструкторів проводиться в вишкільних таборах, з яких досі зорганізовано 2 в Брюховичах, 1 в Пасічній, а на березень намічено 1 в Чортківщині. Вишкіл у таборах переводиться членами „куреня передових", засновну клітину якого творять тепер колишні пластові й заслужені інструктори молоді. Всім уладом української молоді кермує заслужений діяч на цьому полі др. О. Тисовський. Другою основною секцією ВОнМ-у при УКК є тіловиховна секція, що гуртує молодь по 18-му році життя в тіловиховних гуртках і спортових клюбах. Її завданням організувати, поширювати й вести тіловиховання та спорт серед широких мас. Ця секція має свій окремий устав і правильник, а кермує нею проф. Т. Білостецький. Ось так представляється нова форма організації української молоді, а її автори й керманичі своїм довголітнім досвідом і національно громадянським стажем дають певну гарантію, що ця праця буде виповнена добрим і багатовиховним змістом, тимбільше, що її доповнюють й відповідно стимулюють відповідні видання: для новиків журнал „Малі Друзі“, а для юнаків „Дорога“ при Українському Видавництві.
