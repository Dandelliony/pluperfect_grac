Бомбардування летунських фабрик Воронежа і пристані Ля Валєтта. В лютім 79 ворожих кораблів — 525.400 б.р.т.
З Головної Кватири Фірера 2. ІІІ. Верховне Командування Збройних Сил повідомляє: На Криму, на Донецькому фронті та на південний схід від Ільменського озера тривають важкі оборонні бої. У співдіянні повітряної зброї знищено на Керченському півострові багато дальших панцирних машин. В південно-східному виході Керченської протоки затоплено поцілом повітряної торпеди один транспортовець в 6.000 б. р. тон. В нічних налетах повітряної зброї на фабрику летунських моторів у Воронежі осягнено цільні попадання бомб на фабричні галі і летунські споруди. Сконстатовано великі пожежі й нагальні вибухи. В часі від 24 лютого до 1 березня втратив противник на східному фронті разом 204 панцирні машини. В північній Африці обопільна діяльність розвідувальних військ. Німецькі ловецькі літаки зістрілили 5 бритійських літаків у повітряних боях, 5 дальших знищено на землі. На Мальті німецькі бойові літаки під охороною ловецьких літаків за кидали бомбами найтяжчого калібру пристань Ля Валєтту. При тому осягнено цільні попадання бомб на приміщення підводних суден, на доки й заводи постачання міста. Бритійські швидкісні судна пробували минулої ночі заатакувати в Каналі одинцем пливучий пароплав. Наші швидкісні судна, які негайно кинулись на оборону, затопили одно бритійське швидкісне судно. Далекострільні батерії воєнної маринарки острілювали в Каналі з добрим успіхом два ворожі конвої. Конвої ці розбито. В часі від 21 — 28 лютого втратила бритійська повітряна зброя 62 літаки, з того 38 над Середземним морем і в північній Африці. В тому ж часі в бою проти Великобританії пропало 20 власних літаків. В боротьбі проти постачального мореплавства Великобританії й Сполучених Держав німецькі морські й повітряні сили затопили в місяці лютім 79 ворожих торговельних кораблів загальної містоти 525.400 б. р. тон. В цьому успіху брали визначну участь німецькі підводні судна, які затопили 66 кораблів загальної містоти 448.400 б. р. тон. Крім цього ушкоджено частинно тяжко 44 торговельних кораблів ворога. 
Відсічні офензивні бої на Сході. Дальше бомбардування Керчі і Мальти 
З Головної Кватири Фірера 3. ІІІ. Верховне Командування Збройних Сил повідомляє: У Криму і в Донецьком у районі відбито в запеклих боях сильні наступи ворога, підтримувані панцирними машинами. Наслідком наших налетів на місто Керч і одну недалеко віддалену пристань повстали великі пожежі. Також на інших відтинках східного фронту численні ворожі наступи пішли внівець. Наші наступальні дії принесли місцеві успіхи. В північній Африці німецькі стрімкоспадні й легкі бойові літаки перевели успішні атаки проти скупчень бритійських автомашин і полевих таборів у Мармаріці. Німецькі бойові з'єднання продовжували обкидувати бомбами пристань Ля Валєтту на Мальті. Цільні попадання на докові споруди спричинили далекосягні спустошення й поширені пожежі. Летовища острова були вдень і вночі бомбардовані. В часі збройної морської розвідки на англійських водах на схід від Денде ушкоджено тяжко цільним огнем два більші бритійські торговельні кораблі.
Війна на Далекому Сході
Японці висадились на Яві 
Після розбиття ворожих морських і повітряних сил японці висадились у трьох місцях на острові Ява.
