ТИЖНЕВИЙ ОГЛЯД ПОДІЙ
(тп) – Велика всесвітня війна, що розгорілась на всіх континентах, океанах і морях за нове обличчя світу, ведеться скрізь непослабленими темпами. Не зупииюють її ані морози на сході, ані гарячий самум в Африці, ані грізні шторми на океанах. В калейдоскопі воєнних подій у минулому тижні знову на першому пляні спинився Далекий Схід, де грізна й сильна японська збройна сила нівечить змиршавілі мури англо-саського імперіялізму, могутнім тараном вдаряючи в здавалося б ніколи нездобуті бастіони бритійських далекосхідних володінь, що одно по однім розсипається, щоб промостити шлях новому порядкові світу. В осередку світової уваги у минулому тижні дальше був Маляйський півостров, де японські війська після успішних боїв оточили 34-тисячну бритійську армію в районі Джогор Багру, наближаючися до самого Сінгапуру. Таким чином Сінгапур опинився перед безпосередньою облогою, а крім того день у день – бомбардують його сильні зєднання японської авіації, що успішно нищать його аеродроми, військові та господарські обєкти. І капітуляція Сінгапуру неминуча, коли зважити, що він з усіх сторін оточений і відрізаний і не має жодного звязку з іншими англійськими базами. Рівнобіжно до маляйської офензиви, пляново і успішно розвивається японський наступ на другому важливому японському далекосхідньому терені – а саме в англійській домінії, Бір мі. Тут японські війська, перейшовши кордон Таї, з двох сторін повели сконцентрований наступ на важливу в господарському відношенні провінцію Мульмеін, і по здобутті бази Тавої стали також загрожувати столиці Бірми – Рангунові. Мета японських операцій в Бірмі – заняти тзв. Бірманський шлях, що ним йшли англо-американські воєнні достави для ворожого китайського уряду в Чункнгу. Зрозуміла річ, що японська офензива в Бірмі – безпосередньо загрожує Індіям – а теж віддає всю контролю над Індійським океаном в руки японців. Для повности образу далекосхідних воєнних дій треба ще згадати і остаточну ліквідацію армії ген. Мек Артура на Філіпінах і успішну акцію японських збройних сил на островах: Борнео, Суматра і на терені Голландських Індій – а в останніх днях австралійської колонії – Нова Гвінея, де здобуто столицю і порт Рабауль. Повну оцінку дотеперішніх подвигів японської збройної сили у Східній Азії — дав на своєму останньому засіданні японський парламент, який у звітах премієра Тойо і адмірала Шімади ствердив, що японська збройна сила, знищивши понад 245.000 ворожого корабельного тонажу, а втому 36 воєнних кораблів і понад тисячу літаків – всеціло володіє сьогодні на західних водах Тихого океану і на занятих досі територіях південно-східної Азії. Рівнобіжно до далекосхідних воєнних подій – з непослабленою силою відбуваються бої на східному, середньоморському і протианглійському фронті. І так на Сході з кожним тижнем розгортаються щораз то більш завзяті бої, в яких німецька збройна сила, здержуючи й підбиваючи ворожі протинаступи – день-у-день завдає большевикам великі і криваві втрати. Не має ні одного дня, щоб ми у повідомленнях з східного фронту не читали про все нові тисячі полонених, про сотні здобутих гармат, танків і самоходів, про потоплення кораблів на Чорному чи Білому морі. Найбільш завзяті бої велися у минулому тижні в причорноморському басейні, в районі Феодосії на Крамі, яку вдруге відбивши з большевицьких рук – німецькі війська забрали велику воєнну добичу: 10.605 полонених, 86 танків, 177 гармат, затопили кільканадцять ворожих кораблів. В Донбасі, в районі Москви і Ленінграду теж тривають безпереривні оборонні і наступальні бої, в яких визначну участь приймає німецька авіяція, що успішно володіє над усіма східними здобутими просторами. Коли ж говорити про протианглійський фронт держав осі, так в першу чергу слід відмінити нову фазу німецької повітряної офензиви на саму Англію, яку кожного дня бомбардують загони німецької авіяції, постійно ослаблюючи її оборонний і воєнно-промисловий потенціял. А що цей потенціял справді поважно нащерблений, найкраще може свідчити підсумок втрат Англії у корабельному тонажі, який за 2 роки війни осягнув велитенське число 14 міліонів 701 тисяч 363 рбт., не враховуючи в те дуже важких втрат у війні з Японією. І на середземноморському фронті ніяк не щастить Англії. Безупинне бомбардування німецькими та італійськими літаками Мальти, безупинне затоплювання англійських кораблів на Середземному морі, критичне положення на африканських теренах боїв, все те створює понуру картину, яку уявляє собою покалічена, захитана в своїх основах горда бритійська імперія, що шукає дошки рятунку в нових воєнних затіях на Близькому Сході. А тимчасом зєдинені в Пакті Трьох великодержави, в одному суцільному ідеологічному та стратегічному блокові – Німеччина, Італія та Японія – послідовно здійснюють своє величне післанництво утворення нового світового ладу. Показує нам це підписання в минулому тижні військової конвенції між цими державами, які збройними успіхами на всіх театрах війни дають гарантію своєї остаточної перемоги.
