Між полоненими українцями
Ще хвилина і ми в таборі полонених. Вітаємось з німецьким командантом. Голосимось: Ми до наших земляків українців. Принесли їм нині дещо сорочок, одягу, черевиків, трохи тютюну і часописів. Показуємо все. Комендант разом з нами й кількома вартовими йде на подвіря. Хоче бачити, яке вражіння зробимо гостинцями, може також в де чому нам поможе. Полонені на подвірю. Їх командант Романенко доглянув нас через вікно, як ми йшли і наказав збірку. Знав, що прийдемо сьогодні, але хіба не сподівався, що з такими дарунками, на цей раз від земляків з Варшави. Підходимо до полонених. Стоять з блискучими від якогось жару очима, позагортувані в свої ржаві шинелі. Самі молоді. Від 20 до 40 років. Бувають також молодші, просто хлопяга. Все мізерне, слабої будови, низьке, зівяле. Так і пізнати, що революцій зі здорового колись народу, якого середня висота загально сягала 175 цм. перед світовою війною, зробила миршаву породу. Матеріялістична теорія вже перейшла першу генерацію. Одначе є між ними і такі , що добре виглядають. Повні на лиці, скорі в рухах, тримаються наскрізь по військовому. Одначе тим, що були слабої будови і забідованим, таборове життя проходить важко. Але на загал тримаються добре. Так є з українцями і татарами. Значно гірше з москалями і білорусинами. Найбільше пекуча потреба в тих людей – це білля загалом. Совітська влада не дала своїм воякам білля, дише таке, яке дехто мав, прикрила одностроєм і вислала захищати „рай на землі". Не ймете просто віри, що багато з них, які мали приперти жертву крови і життя в обороні краю, має просто на голому тілі лише „рубашку" і шинелю повну пятираменних зірок. Нічого дивного, що бажання мати свою сорочку в теперішній зимовий час захитало навіть військову дисципліну серед полонених, коли вони нас побачили. Багато з них вийшло з рядів, розхрістало голі груди, витягнуло руки і просило: „Дайте мені“. А потім втішені як найбільшим скарбом відповідали „спасибіг". Дехто просто забув язика в роті і стиснувши сорочку, шалик, рукавиці, сподні, чи що інше, біг до табору мов вітер, не оглядаючись навіть. Тому що тепер важко за тютюн, полонені дістали лише кільканадцять цигарок, що їх можна було взагалі роздобути. Але хоч би одна цигарка випала навіть на 10 людей всі привітно обділяться нею, як рідні брати. І тому всі покурять. Те саме з хлібом. Ніхто не зїсть хоч би й частини, доки не поділиться з усіми приявними, хочби найменшою дрібницею. Цінності, що їх дає довголітня спільна недоля. Наші полонені навіть не довідалися, хто і в який спосіб прислав їм нинішню допомогу. Просто не ставало часу говорити з ними про те. Тому не складали вони також подяки, якої в нормальних умовинах можна було б сподіватися. Зрештою життя в таборі має свій суто-військовий характер, де на все треба мати дозвіл. Але кождому жертводавцеві хай залишиться вдоволення, що тією інколи дрібничкою він зробив попри національну, найбільшу, самаритянську жертву у своїм житті. Ті зі старшого покоління, що переживали роки світової війни, аж надто добре знають, що значить зміна білля, хоч раз по 4-ох місяцях, светер, чи тепла блюза. Громадянство зрозуміло вагу хвилини. За короткий час зложило сотки різних річей. Кожний жертвував, що міг. Варшавський Допомоговий Комітет прислав багато білля. При добрій волі кожний знайде в себе: кусник мила, мило до голення, жилетку, може бритву, ножички, голку і нитки, дрібку тютюну, старі штани, якусь добру книжку, молитвослов, а першусього білля, хоч би й найстаріше. Хай кожний з нас згадає тих наших братів! („Кр. В.“) м. д.
