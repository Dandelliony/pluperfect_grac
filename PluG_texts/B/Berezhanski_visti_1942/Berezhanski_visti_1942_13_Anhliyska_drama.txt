Англійська драма
Цікаво було б знати, як направду англійці переживають теперішні воєнні події? Назверх вони далі зберігають свій питомний олімпійський спокій і флегму, чого доказом ось хоч би рішення англійського парляменту про довіря для уряду Черчіля. Але в душі? Що на правду переживає в душі пересічний англієць, коли на його голову тепер щодня паде одна від одної жахливіша довбня у постаті вісток з усіх театрів війни, а головно: з Далекого Сходу? Нема сумніву, що Англія переживає найбільшу трагедію за цілу свою історію та їй доводиться бути свідком розвалу й упадку своєї могутної імперії, від часів римської держави – безумовно наймогутнішої. І нікому з нас не могло снитися, що щось таке будемо нашими очима оглядати, хоч багато було про років, які це передсказували, навіть серед англійців. Великий повістяр вікторіянської доби Мередіс писав своїм землякам, що коли не поправляться – можуть навіть дожити, що їх столицю – Лондон, зустріне доля... Вавилону і Нініви. Отже навіть аж так... Колись учені напевно устійнять і точно опишуть причини тієї великої історичної драми нашої доби. Але, як в усіх переломових подіях – тисячні причини нарешті зводяться до кількох простих причин, так і тут – причини великодержавної катастрофи Англії не є ніякою надзвичайною загадкою. Вони прості, звичайні і зрозумілі. На доказ того ось хоч би кілька таких статистичних дат. На матірних островах в Европі, простору 242.000 кв, кільометрів, живе 40 мільйонів англійців. А всі великобритійські володіння на цілій земній кулі мають понад 34,5 мільйонів кв. кільометрів з понад пів міліярдом населення. Майже четвертина поверхні населення земної кулі належить до Англії. Коли до цифри населення англійського материка додати навіть цифру англійського населення в усіх домініях і кольоніях, котра приблизно сягає 25 мільйонів, то все ж таки ясно видно, що диспропорція між тим корінним населенням і пів міліярдом різних чужоплемінців неймовірно велика. Просто неймовірно мало англійців у світі, щоб аж таку великанську імперію втримати. На це в них, як виявляється, за мало біологічних сил. І ось тепер, коли на них з усіх боків бє небезпека, нема дійсно кому цих володінь боронити. Японці вже підсунулися дуже близько до Австралії. І австралійці, як затровлена тварина, на всі боки розпучливо кличуть за допомогою. Але тієї допомоги не видно. Англія сама не знає, куди слати свої частини в бій; Америка щойно зачинає організувати армію. Тимчасом оця сама Австралія це сумний приклад справжної життєвої снаги англійської раси. Простір тієї частини світу нараховує близько 8 мільйонів кв. кілом., а населення на ній тільки около 7 мільйонів, в тому і 6 мільйонів англійців. Австралія легко може помістити 100 мільйонів населення, отже вона є дійсно „пустим континентом", котрий, як „порожнеча Торічеллія" сама силою фізичного закону, – притягає до себе оте різноскіре людське муравлище, що довкола неї аж кишить на островах і в Азії. Коли би в Австралії було замість 6 — 60 мільйонів англійців, їм не требаби було, в оцю смертельну годину ждати чужої допомоги і вони зуміли б оборонити себе самі. Ніякий нарід у світі не мав продовж своєї історії таких просто ідеальних умовин розвитку своїх життєвих сил, як англійський. Від тисячи літ ніяка ворожа стопа не станула на його матірній землі. Англія могла у безконечність капіталізувати своє природне положення острову, правда відділеного від решти європейського континенту тільки вузькою смугою води, отже захищеного від небезпеки з його боку. Але сама зате мала змогу впливати на хід подій на цьому континенті. І відомо, що Англія цей її природний дарунок добре, аж надто добре використала. Коли континент вирізував себе солідно у більших чи менших відступах часу і буквально потопав у крові, англійці цілком спокійно могли через моря і океани поширювати свої володіння на щораз дальші частини земної кулі і збільшувати свою великодержавну потугу. Але саме тут дожили відплати. Англійці не тільки вбили собі в голову переконання, що вони „пани світу", але – й це найважніше: вони вмовили собі, що їм це право, так би казати, за дурно належиться. Всі англійці менше-більше наставили себе на психіку крамарів, рентієрів, обрізувачів купонів, взагалі – грубих матеріялістів, для яких гріш все. Вони – мовляв – на те створені, щоб на них працювати. А коли так, то ясно, що численна родина для пересічного англійця, а перш усього англійки — це жах і проклін, від якого слід за всяку ціну охоронитись. Бо кожну дитину треба викормити, виплекати і виховати, а це важке і непосильне завдання для батька і матери. Тому перші застрайкували англійські жінки і перестали бути справжніми матерями. Це не припадковий факт, що Мальтус зі своєю теорією про „певну загибіль людства від надмірного розмножування" зявився якраз в Англії. Таксамо не припадок, що т. зв. еманципаційний і суфражистичний феміністичний рух повстав саме серед англійського жіноцтва. Замісць виконувати природний обовязок жінки і матери, англійські жінки вирішили спасати себе, націю і людство політикою і т. зв. громадянською діяльністю. А ясно, що одночасно виконувати ці дві функції – ніяк неможливо. Англійські жінки і чоловіки вибрали тому цей легший і вигідніший шлях. Самі себе скастрували і тепер збирають плоди своєї „життєвої філософії". Колись історія цей факт напевно устійнить, як головну причину великої драми англійського народу. Про те треба памятати також іншим народам і не приймати тих проявів англійського упадку, як якихось поступових ідей, („Кр. В.“) 
