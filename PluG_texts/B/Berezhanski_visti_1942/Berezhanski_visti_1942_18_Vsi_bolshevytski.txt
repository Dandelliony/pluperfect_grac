Всі большевицькі наступи потерпіли повну невдачу. Нищення совєтських залізниць. Безупинне бомбардування Мальти
З Головної Кватири Фірера 5. ІІІ. Верховне Командування Збройних Сил повідомляє: В Донецькому районі відбито в твердих боях нові наступи ворога, ведені панцирними машинами. Разом з німецькими військами відзначились у боях останніх днів також вальонські зєднання добровольців. На прочих відтинках східного фронту потерпів противник у численних безуспішних наступах високі криваві втрати. На окружувальному фронті Ленінграду важка артилерія острілювала з добрим вислідом військові споруди в Кронштадті. Повітряні фльоти на східному фронті підтримували великими силами бої наземних військ і продовжували нищення совєтських залізнодорожних получень. Бойові літаки, які були призначені до збройної морської розвідки довкола Англії, бомбардували портові споруди на південному, східному й західному побережжі острова. Летовища і морські опорні пункти на острові Мальта закидано дальше вдень і вночі бомбами.
