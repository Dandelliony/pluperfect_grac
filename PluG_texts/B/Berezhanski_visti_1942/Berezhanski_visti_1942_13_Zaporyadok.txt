Запорядок про зворот книжок з прилюдних бібліотек
(тп) – Загальну увагу звертає факт, що у крамничній і вуличній продажі находиться багато книжок з печатками державних та прилюдних інституцій. У цей спосіб нищиться й запроторюється культурне добро, яке запопадливо збирали цілі покоління. Запорядок влади про зворот цих книжок покладе кінець цьому явищу. Книжки прилюдних біблотек, що їх большевицьке вандальство розкинуло по всіх усюдах, вернуть до інституції, котра є покликана опікуватися ними, а саме до державних бібліотек. Вернуть сюди й ті книжки, які воєнні події кинули у непокликані руки, що нищать і друть їх та вживають нпр. до пакування товарів чи підпалювання в печі. Книжка дістанеться під опіку влади й перестане бути безпанським добром, з котрим кожний може робити, що хоче. 

