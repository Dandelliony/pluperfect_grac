Підсумки війни на Сході
В загальному підсумки такі: Власний промисл большевиків зменшився на 60 проц.. Він у важких умовинах. Через постачання палива, не має змоги водночас достарчити технічного матеріялу й боєвих засобів у такій кількості, яка потрібна для тієї маси людського матеріялу. Сподівана допомога від союзників СССР також не може цього вирівнати, хоча би вже через усі ці труднощі довозу, про які ми вже згадали. Отож про відновлення сил СССР у тому розмірі, як це було на початку війни, годі й думати. СССР міг би спромогтися тепер ледве на 114 того всього, значить найбільше на яких 100 дивізій. Але й ці дивізії були б значно гірше засіблені технічним вирядом. Щодо летунства, то англо-американський бльок міг би надіслати літаки повітряним шляхом, коли б сам їх мав недостатком, при тому міг би надіслати самі апарати без обслуги. А деж набрати большевикам цих летунів після усіх цих втрат? Новики не спосібні до бою, не маючи ні потрібного вишколу, ні досвіду. Тому цих ІOO нових дивізій, які могли б бути кинені на фронт, не причиняться до осягів, тимбільше, що німецька армія погромила 300 краще вишколених і озброєних дивізій. І всі ці резерви і ця гуща людей, якими ще диспонують совєти в нинішній дійсності ніпричому, коли не має потрібних засобів ні цих вимог вишколу та технічного виряду. Ясно, що такий стан вимагатиме тільки дальшої підготови нових німецьких рішень. Йде тут про впорядкування вже перейдених просторів, створення на них нових баз для дальшого знищення можливостей ворога, зокрема всяких сполучень з джерелами нафти й довозом від англо-американських союзників, тобто перервання шляхів з півдня. Ясно, що положення вимагало б від большевиків збільшення технічного виряду та вишколу цих своїх мас. А проте їх командування кидає щойно сформовані, слабо засоблені війська все в нові атаки, зменшуючи тим самим не лише свої резерви, але й ці технічні засоби, що ще заціліли. Це можна пояснити тим що совітське командування хоче за всяку ціну рятувати Петербург із престіжевих оглядів, а Севастопіль тому, бо заняття його значно посилювало би німецьке становище й загрожувало би звязкам зі союзниками. При тому большевики намагаються бодай хвилевими осягами підрятувати себе на внутрішньому фронті, а звязуючи як найбільше німецьких сил на східному фронті, облегшити становище й англо-американських своїх союзників. Цими атаками большевики думають виснажити німецьку армію, не рахуючись зі своїми жахливими втратами, мовляв : „у нас людей хватіт” але і цих людей далі може невистарчити при такій несамовитій тактиці. І так стоїмо на переломі, коли шанси перемоги залежать від доцільності рішень й енергії їх переведення. Багато плюсів має тут німецька армія, яка має дотепер не тільки самі перемоги, але й залишилась непорушеною у своїх організаційних основах. При тому провід її не гониться за престіжовими ні за іншими ефектами, а веде акцію доцільно і планово та може вибирати час і місця удару й може дозволити собі й на всякі інші рухи, без ворожої загрози фронтові. („Кр. В.") В. ПЕТРІВ. Генштабу ген.-хорунжий.
