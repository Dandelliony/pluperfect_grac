Над Озівським морем
(Уривок зі щоденника)
М. О. Кінець 1941 р. Перед великим будинком школи, колишньої резиденції якогось отамана донських козаків, без перестанку крутяться авта. Лютий мороз нівроку. Кожний тріпає руками, розтирає вуха, стукає в закаблуки, проклинаючи студенний вітер з Озівського моря. Прощаюсь із двома учительками московками. До речі тутешнє учительство та інші представники вчорашньої влади – є ині репрезентанти московського духа. Чому говорю: московського? Цікава річ, – дуже рідко, хіба вийнятком деяких із молодшого поколоніння, що, зрештою, завзято мовчать, недовірчиво приглядається, не розуміючи зміни обставин, знайдете когось, хто був би щирим прихильником совєтської влади. Замість советського патріотизму, що його з такою завзятістю почав плекати Сталін, у них глибоко в серці прихований дух Пушкінів, Островських та інших. Ні, – вони не обурюються, що валиться дотеперішній лад. Ці люди, коли довідуються, що я українець, широко розпливаються в усмішці. – „Наш брат" – повторюють радісно і, не зважаючи на гарячі протести – я в їх очах все ж такий „русскій", бо ж вони ніяк не можуть позбутись своєї „любови" до української пісні, чи такого „красівого городка", як Київ, а це чейже „Росія"... Сперечатись годі, бо свої думки висловлюють із дитячою наївністю та впертістю московського мужичка. Доводилось, пригадую, зустрічати і добродушного „дядька”, якому було все одно, – чи „русскій”, чи українець, що проклинав війну, клав совєти, а разом із тим бажав спокою, спокою, спокою… Пригадую моє хвилювання, коли підчас моїх вияснень падала з їх уст відома фаза: „Моя хата з краю..." Зрештою, кілька слів про місцеве населення ростовської области та Краснодарського краю. Свого часу, перебуваючи в Маріюполі й мандруючи до пристані, зустрів я на березі моря одного мужчину, що вже на перший погляд робив непересічне вражіння. Широкі штани светер, як у косинки, та вусате, суворе, загоріле від сонця й вітру обличчя. Підходжу. Відразу ж запити: Хто й звідкіля? Кубанець, рибалка, а по національності – гордо підкреслює – українець. З Єйська. Шукає за роботою тут у Маріюполі. Симпатичне вражіння, національна свідомість і гордість, твердий характер – залишились незатертим спомином. Яке ж велике розчарування зустріло мене вже в перших селах під Таганрогом при зустрічі з частиною мешканців цих наших окраїн. Українці? – Ні! – Українці ось там! – показували в напрямі границі колишньої УССР, яку я проїхав тому дві години. — Як же це так? Ви ж розмовляєте чистою українською мовою!? – Ні! Це мова дуже подібна до української. Зрештою, знаєте, – звіряється мені тихо дядько – ми українців дуже любимо. Це наші брати... Зате молодь стоїть з боку й не бере участи в цих академічних дискусіях; краще почитати книжку. Подивишся на заголовки: тут Лерментов, там старі „Приложенія до Ниви". Гоголь – це московський „писатедь”. По-українськи вміють читати, але роблять це нерадо. Стараються відкреслити „вищість" російської культури. В цій ділянці Сталін дійсно „дігнав і перегнав". Але вернусь до учительок. – Ви все ж таки надальше, – звертаюся до молодшої (розмову веду в московській мові, бо обі по-українськи ні чичирк) запевняєте, що „стахановщина" — це позитивний рух у совєтському будівництві? – Дурниці, – відповідає мені інша. – Поліна (її товаришка) не може ніяк забути свого комсомолу. Огидні комуністи! - кидає крізь сміх. Зрештою, — продовжує серіозно, – чи це якраз не завдяки „стахановщині" наші танки й літаки показались таким великим „барахлом"?.. – Я, – продовжувала, — на собі відчула цей діявольський винахід, працюючи в Н-ського заводі. Проливала останні поти за станком і роблючи зусилля дігнати стахановку, що працювала при продукції нескладних трубок. При цих словах товаришки лице Поліни кривиться на знак протесту. Як же це так? Вона, донька ростовського робітника, це питання знає дуже докладно. Її ж батько – стахановець. І вкінці наш відїзд. Вскакую в авто, запевнюючи, що заскочу сюди ще, коли буде нагода. Учителька троха сумні, бо вигідно мати під боком такого, що знав би мову і як треба перекладав. Останній свисток і котімось по твердій, горбатій, полевій дорозі. Напрямок – Р. Дошкуляє мороз. Закутуюсь щільніше у військовий плащ і приглядаюсь сумній панорамі порожних піль. По дорогах замерзла худоба. По більшій частині – молодняк. Це жертви евакуації. Час від часу прошкандибає попри нас гарба, наповнена збігцями. Жінки, діти, всіляке добро, накопичене на возі. Проїжджаючи попри нас схиляють очі додолу. Це ті, що не встигли перескочити через Дон. Їдемо вже біля двох годин. Зустрічаємо майже порожне село. Мотор стихає. Зіскакуємо до найближчої хати розігріти закостенілі ноги. Господиня показує нам, як і всюди, фотографії свого чоловіка та сина. Те, що я говорю по-українськи, викликає втіху. Оповідає про „веселе й щасливе" життя... Це оповідання майже всюди однакове, але я слухаю уважно, докидаючи час-від-часу свої завваги. Знаю, що цим людям легше, як вони знаходять у когось зрозуміння свого горя. Часом найпростіше слово запалює наново полумя віри. Схопивши ще гарячий пиріжок у руку, сідаю знову в авто. На другому кілометрі від села маленька пригода. Тихо випливає з-за хмар совєтський літак, але секунду пізніше здоганяє його німецький. Одна серія із скорострілу – й на землю летить смуга вогню и чорного диму. Повітряний бій скінчений. Летун вискакує з горючого літака і спускається на легкопад. Горючий кадовб падає недалеко нас із страшним гуркотом вибуху. Ціла ця пригода триває всього кілька хвилин. Підїжджаємо ближче, – коні, що блукають без цілі. Деякі покалічені. Картина починає чимраз більше пригнічувати. У стрілецьких ровах, по полі, закостенілі трупи. Один лежить зараз же біля дороги. Широко розкинуті руки. — Татарин, або кіргіз, – вияснюю товаришам. Скрізь порозкидані рушниці, скоростріли, муніція. Ось, недалеко, покинута батерія полевих гавбиць. Трупів щораз більше. Усе це перемішане: коні, люди, якісь папери. Коло однієї ями припав собака. Жалібно ллється в морозну далечінь сумне завивання. Відриваю очі від цієї сумної картини, перешукуючи поле бою дальше. При дорозі, у великій ямі, два совєтські танки. Над землею вистають тільки вежі і 15-цм „лялі". Придумали... Далі видно ще декілька таких потвор. На деяких помітно слід вогню. Усі ми мовчимо. Полеві укріплення тягнуться в глибину 5 — 6 кілометрів. Проїхавши їх, ми всі з полегкістю віддихаємо. Нагло – стоп: невеличка табличка з написом: „їхати тільки головним шляхом. Мінове поле". Шофер потіє і раз-у-раз кидає неласкавим оком на бляшані та деревляні коробочки, що порозкидані куди оком не глянеш. Мабуть не було часу як слід замаскувати. Просовуємось швидко коло одного танка, що перевернувся, вїхавши на пастку. Біла стрічка перервана! Треба вискакувати та чимчикувати пішки, показуючи дорогу шоферові. Нарешті і ця Сцилля поза нами. За пів години вїжджаємо у наше село, ціль нашого маршу. Показується, що це село – вірменське. Чоловіки з бородами, оригінальні бердичівські типи. Жінки — чорне велося, чорні брови та лукаві очі... 
