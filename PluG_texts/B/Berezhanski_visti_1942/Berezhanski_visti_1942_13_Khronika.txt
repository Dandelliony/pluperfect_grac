ХРОНІКА
Вступні іспити до сільсько-господарської школи в Черниці. 
(тп) – Вступні іспити до державної 2-річної сільсько-господарської школи в Черниці відбудуться дня 20 лютого 1942 р. Кандидати, що зголосилися до Уряду Дистрикту Галичина – Відділ Науки й Навчання і прямо до Черниці, мають зголоситися до іспиту дня 19 лютого 1942 р. Хто бажавби ще вступити до цієї школи, може зголоситися письмово до Управи сільсько-господарської школи в Черниці – пошта й залізнича станція Пісочна біля Стрия. 
До всіх учителів української національности. (тп) Шкільний Відділ Українського Краєвого Комітету у Львові потребує евіденції всіх учителів. Тому просимо всіх учителів українців народних, середніх, високих і фахових шкіл та працівників установ дошкільного виховання, тих, що працюють у школах, і тих, які не працюють у шкільництві, або що досі безробітні, зареєструватися у своїх Українських Окружних, Повітових Комітетах чи Делєгатурах. Справа дуже важна і пильна. 
Німецька пошта Схід подає до відома: Внутрі Ген.-Губернаторства допущені від зараз до місцевостей у Галичині і з тих же місцевостей телеграми з оплаченою відповіддю. 
Незабаром розпічне працю бібліотека при Українськім Окружнім Комітеті в Бережанах – вул. Перемоги (кол. Міцкевича) 3. Зараз вона впорядковується. Проситься Вп. громадян, які мають у себе позичені книги з кол. міської бібліотеки та інших, повернути ці книжки до вище названої бібліотеки.
