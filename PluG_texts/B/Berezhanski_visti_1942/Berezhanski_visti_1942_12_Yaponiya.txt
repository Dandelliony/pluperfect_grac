Японія і Китай
Минулого тижня двічі японський премієр і міністр закордонних справ звернулися під адресою національного китайського уряду маршала Чіян-Кай-Ші з предложенням підписання мира між Японією і Китаєм. Цей крок японських провідких політиків свідчить про велику політичну мудрість Японії. А заключається вона у невмирущій життєвій правді, якій на імя: самообмеження. Гете не дармо сказав: майстра все пізнати по вмінню себе самообмежити. Факти з японсько-китайської війни, що тягнеться вже чотири роки, загально відомі. Як кажуть японці, це навіть не війна, а „інцидент". Зачався він чотири роки тому від „дрібної" військової сутички на мості між міжнародньою концесією і містом Тієнцзіном у північнім Китаю і далі поширився на великанські простори Китаю. Як насправді далеко сягає смуга японської окупації на землях Китаю – ніхто точно не знає. Але фактом є, що японці заняли і держать в руках майже цілий беріг Китаю разом з Гонгконгом, що його здобули від англійців недавно. Всі головні китайські міста, отже: Пекін, Нанкін, Шангай, Кантон, Хонь-Ков і т. д. є в японських руках. В Нанкіні урядує навіть японофільський китайський уряд. Але марш. Чіян-Кай-Ші зі своєї головної кватири в Чункіні далі веде війну з японцями і кидає в бій щораз нові дивізії. Для Японії мир з Китаєм є дуже важлива проблема. Колиби справді вдалось Японії замиритися з Китаєм — перемога Японії була би тривала. Японці занадто розумні і тверезі політики, щоб обманювати себе примарами якоїсь „японізації" Китаю. Вони добре знають, що це річ немислима. Китай – це близько півміліярдовий велит, роскинутий на непростяжних просторах східної Азії, величиною понад 12 міліонів кв. км. Китайська культура має за собою коло 7ooo літ історії. Релігію, мистецтво, навіть азбуку взяли японці від Китаю. Асиміляційна сила китайського народу страшна. Навіть жидів і муринів зуміли китайці засимілювати, а н. пр. манджури, що свого часу завоювали Китай – по просту росплилися в китайському морі. Китайці творять більшість населення в Манджурії і творять панівний елемент в цілій південній Азії, на малайському півострові, в Голяндських Індіях і т. д. Інтелігенцією, фізичною видержливістю і військовими чеснотами, патріотизмом, і погордою смерти китайці цілком не уступають японцям. Ось чому японці вважають війну з Китаєм „інцидентом" і напевно підуть на ріжні уступки, щоб замиритися з марш. Чіян-Кай-Ші. А момент тепер для такого мира надзвичайний. Японці блискавично ліквідують усі досьогочасні володіння Англії і Америки на Тихому океані і на Далекому Сході. Доля Сінгапуру вирішена. По його упадку і по захопленню японцями столиці Бурми Рангану – японська фльота всадовиться в сінгапурській базі і звідтіля буде піддержувати дальший японський похід на Австралію, Нову Зеляндію та решту Голяндських Індій і на самі Індії. Отже Китай матиме для Японії тільки значіння як ринок збуту для японського промислу і коли Японія одержить гарантії, що Китай політично стане його союзником – обі ці великі азійські нації можуть поєднатися на платформі повної ліквідації ненависного для них панування білих на цих просторах, які вони вважають доменою своїх виключних впливів. Вся справа тільки в тому, чи марш. Чіян-Кай-Ші справді вирахує, що для Китаю мир кращий ніж дальша війна. Вся сила цього маршала спиралася на матеріальній допомозі, яку він одержував від Англії, Америки і Сов. Союзу. По здобуттю японцями Бурми всі плини сполуки Китаю з Англією і Америкою будуть відрізані. А поміч Москви через далекий Сибір і Туркестан та Зовнішню Монголію і так мала лише другорядне значіння. Тому холодний рахунок казав би, що мир між Японією і Китаєм можливий. Але чи до нього справді прийде? Відповідь на це питання дасть найближче майбуття. („Кр. В.“) 
