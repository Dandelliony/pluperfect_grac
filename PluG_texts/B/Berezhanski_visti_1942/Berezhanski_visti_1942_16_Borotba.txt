Боротьба з повінню
(тп) – Кліматичні умовини рішають у великій мірі про хід господарських справ. Континентальний клімат дистрикту Галичина спричинює нерівний розклад опадів. Найбільше їх є у другій половині червня, колито висота денного опаду може осягнути 200 мм. Це величезний відсоток повного річного опаду, котрий у середньому викосить 700 мм. Великі маси води стають причиною катастрофальних повеней, які нищать кожного року людську працю. В рр. 1884 – 1913 шкоди в Галичині, спричинені повінню, виносили річно пересічно 100 міліонів золотих, а в 1934 р. ця сума осягла 150 міліонів золотих. Повінь нищила засіви, людські оселі, худобу, а жертвою її було часто й людське життя. Цьому можна запобігти лише цим робом, що планово разбудується оборонні уладження. Німецька влада, що кермує сьогоднішнім господарським життям дистрикту Галичина, признала необхідним приспішити й докінчити ці охоронні праці, які почали були ще австрійський та польський уряди, бо цього вимагає загальний господарський план. Русла рік треба урегулювати, низькі береги треба забезпечити греблями й валами. Треба теж, відповідно урегулювати гірські потоки, щоб вода не спливала ними нагально, лиш постепенно. При більших ріках слід будувати більші збірники на воду, щоб у них зібрати надмір води. Рівночасно буде це добра погонна сила, що витворюватиме електричну енергію, якою можна буде засобити у світло міста й села та гонити фабрики. Усіми цими справами займається Управління Водної Господарки (Вассервіртшафтсфарвальтунг) у Львові, котре виготовило докладний план праці й вже почало її у 31 місцях. Працює при тому 1.500 робітників.
