Лікарський куток
Як берегтись перед пятнистим тифом
Переносником пятнистого тифу є тільки і виключно воша. Воша, яка нассеться крові хворого на тиф, сама починає хворіти і якщо така хвора воша вкусить здорового чоловіка, цей за 2 до 3 тижні захворіє на пятнистий тиф. Щоб побороти епідемію пятнистого тифу, треба зробити лише одно, а саме винищити воші. Як це треба зробити? Скажете, конечно треба мила? Ні! Мило вошей не вбиває, як також не вбиває яєчок вошей (гнид). Нищить їх тільки висока горяч. Тому хто хоче з хати позбутися вошей, повинен все білля випрати і виварити (виварити обовязково). Парення кипятком знищить евентуально, воші, але не вбє гнид. Інші одяги і кожухи треба піддати на кілька годин діланню високої температури. Є до цього спеціальні камери, а примітивно можна це зробити в хлібовій печі. Напалити так, щоби вкинений папір до печі не загорівся, або по вийняттю хліба з печі зложити в ній одяги, закрити і зіставити на 2 — 3 годин. Крім цього треба купатися і стинати низько волосся. Вошей з голови можна позбутися в цей спосіб, що волосся натирається нафтою. Пізніше змивається голову горячою водою і вичісується густим гребенем, умочуючи гребінь в горячім кухоннім оцті. Усвідомім собі, що як всі приложимо рук до знищення вошей, то вошей не буде, бо воші не родяться як дехто думає з бруду, бо це було б щось надприродного, але воша родиться з воші, а як їх знищимо, тод і з пятнистого тифу сліду не стане. 
