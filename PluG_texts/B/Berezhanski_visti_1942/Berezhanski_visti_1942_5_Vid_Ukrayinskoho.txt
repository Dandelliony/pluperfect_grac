Від Українського Окружного Комітету в Бережанах
 – Комітет взиває отсим Вп. громадян, які одержали листи на збірку коляди для потреб Укр. Красного Комітету у Львові, зложити ці листи разом із зібраними грішми в канцелярії Окр. Комітету в Бережанах – найдальше до дня 26 січня. 
– Шкільні діти в селі Раю (б. Бережан) під проводом учнів Свердана Олександра, Легети Романа і Миськів Іванни заколядували 111 зол. 62 гр. на допомогу полоненим, за що Комітет складає їм щиру подяку. 
– На зазив Комітету в напрямі переведення акції допомоги українцям полоненим в таборах відгукнулося вже кілька громад нашого повіту. На перші місця в цьому вибились гуртки Жіночої Служби Україні: в Саранчуках (доставив 46 пачок 5-кг.), Гиновичах (18 пачок), а також громади: Поточани, Лапшин, Тросіянець, Жовнівка, Потік, Котів, Конюхи, Місточко, Шумляни, Вибудів, Жуків і Двірці. Комітет виносить їм велику подяку.
