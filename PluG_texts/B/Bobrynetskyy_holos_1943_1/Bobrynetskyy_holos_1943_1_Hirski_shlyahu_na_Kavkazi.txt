Гірські шляхи на Кавказі
Північний і південний Кавказ, під географічним і історичним поглядом, є єдиним цілим. Ніколи, від старих часів і дотепер, кавказьке пасмо гір не правило за кордон. Кавказ завжди, не зважаючи на своє бездоріжжя, був з’єднувальною ланкою. Географічно він належить Азії і зв’язує цей континент з Европою, знаходячись між Каспійським і Чорним морем. Своєю довжиною (1 500 ким) пасмо кавказьких гір перевищує довжину Альпів майже в 2 рази; через незначну ширину – від 100 до 150 кілометрів – їх ніколи не вважали за кордон. Вони мають багато коротких круто піднесених поперечних долин з бурхливими гірськими річками, уславленими великою кількістю риби, які течуть глибокими міжгір’ями. Подовжчих долин, на відміну від Альп, ту нема. Тільки два вододіли перерізають головне гірське пасмо Терех і Ардон. Ці ріки становлять величезні природні переправи з півночі на південь. Отже міста, розташовані там, де ці ріки з високих гір виходять в горбукувату місцевість на півночі, є ключевими позиціями для Кавказу. Орджонікідзе, що до найменуванням його ім’ям більшовицького ватага звався Владикавказ, тобто «Владар Кавказу», є вихідним пунктом Воєнно-Грузинського шляху на Тифліс. За 50 кілометрів на захід від Орджонікідзе, від Алагіру, починається не менш важливий Воєнно-Осетинський шлях, який іде на південний захід, через Мамісонський перевал на Кутаїс.
Крім гірських стежок через різні проходи, що сполучають окремі народності, на Кавказі всього шість легко прохідних шляхів коли не рахувати нових нам ще невідомих. Два з них обходять гірське пасмо на сході і на заході третій від Майкопу, на північному заходу Кавказу через перевал Гойча на висоті 402 метри, йде до Туапсе. Останні три шляхи мають високогірський характер. Це Воєнно-Грузинський, Осетинський і Сухумський шляхи.
Обійти кавказькі гори можна насамперед шляхом вздовж західного берега Каспійського моря. Його використав ще Петро Великий, коли 1722 року від вирла Волги вирушив проти перського шаха і розуміється, не спромігся подолати опір місцевого населення. Спочатку цареві вдалося взяти з допомогою флоту Баку і примусити Персію, якій підлягав тоді Кавказ передати йому західне узбережжя Каспійського моря. Цар не прагнув нафтових джерел Баку, бо цінності їх тоді ще не знали, а шукав шляхів до Індії.
Цим вузьким шляхом проходить, проте, залізниця, що сполучає баку з північчю. Біля Дербенту, в найвужчій частині цього шляху, Олександр Великий збудував великий кам’яний мур для захисту від північних кочовиків. На заході між кавказьким пасмом гір і чорним морем де, здебільшого вузенька стежка, ще більше звужена залізницею від Новоросійська через Туапсе, на Поті. Цей шлях проходить повз «Кавказьку Рів’єру» і до першої світової війни був відкритим для чужоземного туризму в Сочі, Гаграх і Сухумі, які визначаються м’ягким кліматом і чудовою рослинністю.
Третій шлях є скороченим шляхом від Армавіра через Майкоп на Туапсе йде Гойченським перевалом.
Найважливіші з усіх цих шляхів є три воєнні шляхи і на першому місці стоїть Воєнно-Грузинський шлях дуже важливий з військового погляду. Він перерізує гірське пасмо майже посередині, де воно найвужче, але й найвище, йде від Орджонікідзе, понад горішнім Терекон глибоко серед гір. Тут найбільші перешкоди становить Дар’ильська ущелина, а втім і їх легко подолати.
Від цього гирла Кавказу шлях іде повід Казбеком до Хрестового провалу на 2 345 метровій висоті, а далі долиною Арагви, пізінше Кури до Тифлісу. Цей шлях має 213 кілометрів довжини і звивається над глибокими проваллями. Останніми роками його відбудували ще більше, і взимку ним можна було їздити машинами.
Від Алагіру на Кутаїс, в південно-західному напрямку, понад річкою Ардон через Мамісонський перевал на висоті 2 823 метрів іде старий Воєнно-Осетинський шлях. Раніш цей шлях був в поганому стані, але останніми роками його поліпшено. Він веде до Кутаїсу.
Третій шлях Воєнно-Сухумський, далеко на заході, Клухарським або Нахорським, на висоті 2760 метрів проваллям, іде через гірське пасмо від Сухуму над чорним морем.
На всій кавказькій території є чимало технічних труднощів. Зрозуміло, що в зв’язку з перегородженням Воєнно-Осетинського шляху в Лондоні й Вашінгтоні стурбовані не менше, ніж у Москві.
