Року 1847, хвевр[аля] 28 дня, у Москві.
Дякую Вам, пане Добродію, і за ексцерпт з прав малоросийских, і за псальми: і те, і друге, коли можна, надрукую, а не можна, - верну перве до його хазяїна, а остатнє зіставлю у себе, з Вашої ласки, на пам’ятку. Жалко, що Вам не дають Єрлича, бо, коли вже ми не пустимо їх по світу швендать-ся, хто ж те зробить з ним інший? А обіщати попереду, не читавши, чи вже ж то можна? Як не можна буде, верну, до кого зволите, яким дістану. Жалко не меньше і Грабянки: бозна-що дав би, тільки б мині його надруковати. Чи не маєте там, на Україні, кого ще іншого, щоб він його нам позичив, бо ки-яне ні за що в світі не дадуть нам його. А постривайте лишень: я їм незабаром гарну дулю піднесу під самісенький ніс. Далебі що так!1
Сердюкову Вашему й досі нічого не відсилав, бо не знав добре, де він там в божоньки витає; а тепер, маючи його адрес від Вас, зараз же скажу все післати йому.
«Раду» Вашу читав уже, але дуже швидко, нічого не вважаючи на мову; після праці рокової перечитаю ще разиночку і, коли що надибаю не по нутру собі, зараз напишу Вам, а Ви як сам здоров там знаєте. Бацьця, в априлі чи в маї надрукую перше всього Ваши «Предания», а там і за «Раду» візьмуся, а після єї - за пісні; і все то остальне новими, дуже хорошими і вигідними буквами. Ось побачите!
Давненько-таки лежить у мене два пісьма до Вас, одне Метлинського, а друге якогось там Гудими-Левковича з Чернігова3; але боюсь післати їх Вам навгад, аж поки не напишите мині з Праги - туди на другий день майнуть вони ік Вам.
А що, пане, наколотив, як кажуть-то, гороху з капустою, попався в черет, що ні взад, ні вперед? Ось як вернуть Вас, да ще з чорнобривою і хорошою жінкою восвояси, що то сорому, сорому буде, за всі голови сорому?! Але не такий то чорт, як кажуть-то, страшний, як його малюють; пострівай-те лишень, не лякайтесь. Плетнев пише Вам теє, чого й сам не дуже тямить4, бо не бував в тому, а я бував якраз у тім нестеметно пеклі, у якім Ви тепе-рички, по його, маєтесь3; і що ж? Ось що Вам поражу, як я сам зробив. Прочитавши одце моє письмо, зараз-таки напишіте, де б Ви ні були, у Берлин, що Ви такий-то і такий, посланий тим-то по розказу самого Царя туди-то, кончивши своє діло, що треба було, у Варшаві, збираєтесь теперички не
в Берлин, але у Прагу (або, коли буде[те] у сій, що вже у їй маєтесь), де про-будете-таки чималенько; дак от ті гроші, котри мині будуть слати з того Петербурга до їх, нехай вони вишлють зараз у Прагу (в чехах), або в poste restante на Ваше йменя, або ж просто на Ваше йменя, але спитати про Вас у пана П. J. Шахвариксї\ котрий є цензором книжок і библіотекаром у Коро-левсько-царської библіотеки, а його вже кожний знайде, де він живе. А щодо титулования Берлинського посольства, напишіте просто, як я все писав у Віну: «В Императорское Российское Посольство при Берлинском Королевском Дворе» такого-то і т. д. Біди ніякої не буде, хоч би Вас почали до Вашого одзиву шукати. Ви були у Варшаві і не виїжджали за границю ще, як уже до їх прийшло звісття об Вас. Те ж було і зо мною; але нічогісінько. Писать же мині за Вас туди не йде; подумайте, що на письмі стоятиме «з Москви», а то не дуже гарно; інше діло «з Варшави», або чим ще дальше. - Бувайте живеньки, здоровеньки, цмокніте гарненько свою любу жіночку, та й згадайте, кри[м] сього меду, і Вашого щирого земляка
І. Бодянського
