СОН
  Приснилося мені, що ніби я гуляю по нивах, говорю, ловлю метеликів рожевих, в житах волошки рву, купаюсь в річці чистій. Навколо день який чудовий! Таким же днем мені здається все життя, хоч знаю я, що на землі, окрім весни і літа, буває осінь і зима, та що бони, як восени в кадках багато меду в хатах, пісні дзвенять під брязкіт прялки, а зимою стара бабуся знову розказує казки про відьом та лоскотарок. А ніч така велика, і нас, онуків, так багато, і тут же, біля мене, вона сидить і слуха, широко розкривши очі. «О, як кохались ми глибоко!» Прекрасні слова! О, незабутні радісні літа! Що замість них мені, життя, дало ти? от я бігаю по нивах, ловлю метеликів стобарвних, плету вінки для неї серед жита. І щось мені колосся шепче... Застигли руки, я ввесь упився слухом і не чую, що я вже сплю під говір їх солодкий. І сниться сон мені страшний: відьмак з рогами, з бородою сидить на стежці біля мене і каже так, всміхаючись мені: «Мине дитинство сном ясним — і вгледиш дійсність ти... Ця річка висохне з літами, ці ниви терном поростуть, згниють дерева, стіни. Стара бабуся стулить очі, і найдорожчі люде вмруть, а інших всіх розвіє вітер. Вона ж, твоя коханка мила, в крамницях десь почне божитись і дурити*.
  От я закричав: «Вона усе життя квітки в вінки сплітати буде, співатиме пісні і не віддасть мене й себе нікому...*
  «Гай-гай! Квітки рожеві погниють, і там, де ви сиділи серед квітів, пастимуться телята. І ворог твій заволодіє всім добром*.
  «А я?!*
  «А ти... Тобі обридне все: і сонце золоте, і небо, і повітря...*
  «Повітря, сонце?..»
  «Голодний просе хліба — що йому, коли з вікна просять квітку? Ти будеш скрізь блукати по землі і все ж того не знайдеш, що шукав. Але дружина в тебе вірна буде... Як тінь, вона з тобою йтиме скрізь, до самої могили...*
  «А хто вона, дружина вірна? Як звуть її?»
  «Ти потім з нею стрінешся, колись, і зараз ти її не зна єш... Самотність ім’я її».
  Я од жаху затремтів і очі розплющив: ні відьмака з рогами, ні нив, заквітчаних квітками, ні річки срібної. Я в хаті, чотири сирі стіни сумують... Зробилось страшно так... Хотів я скрикнуть: «Мамо!», та хтось спинив мене: «Соромся, на голові твоїй сивіє волос». Схопився я: «Невже я не дитина? Бабусю, молю... пожалуйте мене, мені страшне приснилось...» Не прилетіла з ліжка ненька заспокоїть. Не стала котика співать розбитим голосом бабуся...
  Ідіть хто-небудь пожалійте... Ви ж так любили брать мене колись на руки і довго-довго колихати, аж поки я, бувало, не засну. Але ніхто до мене не прийшов... Я був один на світі...
12,1 X. 1904

