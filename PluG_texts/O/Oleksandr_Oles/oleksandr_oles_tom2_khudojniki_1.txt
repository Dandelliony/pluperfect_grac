   ХУДОЖНИКИ
і КАРТИНА
Кімната.
          В. біля вікна. Сидить, схилившись на руку. Піаніно.
  О. (входить). Ти сумуєш?
В. зітхає.
(Нервово йде до стола і щось записує). Та-а-ак... (Задумується). Я бачив зараз двох дітей. Хлопчик, років восьми, сидить, а на його колінах, скорчившись, лежить дівчинка років п’яти. Ні одного руху... Якась скам’янілість... Щось світове... Ніби якесь прокляття, камінь, що ліг на людську душу.
  В. Може, ти їсти хочеш? Ти не обідав сьогодні.
  О. Не турбуйся, спасибі... Ти розумієш, щось світове в них. Я завтра ж приймусь за картину.
  В. А у нас була Софія.
  О. О, колись я міг сказати те, що сказали мені ці діти... Я ніяк не знайду кшталту для своєї думки, напівдумки, напівпочуття (Пауза). Тебе не цікавить все це?.. Ні?
  В. Ці-ка-вить.
О. бере полотно, обрізує, натягує на рамку
Софія говорила, що ти їй дуже вподобався, твоя <Любов»
  О. Вона була на виставі?
  В. Була...
  О. Чому ти не підеш?
  В. Завтра піду.
  О. Ні, ні, я не можу написати своєї картини... Ех! Ну, допоможи мені... Скажи, як би ти, в яких кшталтах написала цю світову тугу?.. Ой, я її виразно бачив у цих двох дітях, але для неї треба знайти якісь інші форми... її треба одірвати од дітей. (Ходить, думає). Що коли б взяти Цих дітей без виразних облич, рук, тіла?.. Ні! Туга — це прокляття висить над людьми, а діти на землі. їх в повітрі не вмістиш.
  В- Водночас завтра подумаєм.
  О. Коли б так намалювати... Хтось здоровий, могучий йде серед поля, а ще більший хтось йде за ним, нагнувшись, і пригнічує його до землі... Як ти думаєш?
  В. Не знаю, може, і так.
  О. Тобі не цікаво.
  В. Чому ж не цікаво? (Пауза). Заздрю я тобі.. У тебе є якась мета. Все тебе інтересує.
  О. А тебе?
  В. Ніщо...
  О. А мені так хотілось, щоб ти знайшла себе, полюбила щось.
  В. Все ні до чого.
  О. В житті багато краси, душа не знає, над чим спинитись: так усе прекрасно.
  В. Прекрасно... Ти от любиш природу — я теж люблю... Природа мертва.
  О. Мертва! Прислухайся до неї, приглянься, злийся з нею.
  В. Приглядаюсь, прислухаюсь. Вона мені нічого не сказала.
  О. А мені вона щодня говорить: прекрасний світ широкий, живи, люби, служи красі, добру і правді...
  В. І все ж не матимеш задоволення?
  О. Тим краще, тим краще. Коли ідеш на гору, спинишся, і глянеш, і угледиш широкі обрії, будь щасливий, що ти не на верхогір’ї, що тобі ще єсть куди іти, і верхогір’я так далеко.
  В. А коли не цікавлять тебе обрії?
  О. Коли не цікавлять?..
  В. Так, коли не цікавлять?..
  О. Тоді іди від живих до мертвих..
  В. А коли сил не стає іти?..
  О. Іди в пустиню...
В. обертається.
  Хтось (стука в вікно, відчиняв) Пані дома? Можна?
  О. Заходьте...
В. швидко поправля комірник, змітає зі столу
  П. Доброго здоров’я! Загубився я... Нездужав оце два тижні... голодав... Зовсім збирався умирати...
  В. Що з вами?
  П. Голод. Ха-ха-ха! Голод! Оце одержав від брата ЗО крб. Купив сього-того. Видужав. Почав було писати надзвичайно інтересну річ... Великий Будда! Великий. Знаєте, я міг би цілу шкафу книжок написати про Будду, про його нірвану, але — обставини. Голодний я не можу писати.
  О. Так! Треба якось поліпшити обставини.
  П. Служить я не буду... їхати кудись в провінцію, лікарювати і вічно мучитись, що ти не живеш, а убиваєш себе... Краще пухнути з голоду... І я колись кинув посаду на 200 крб., найняв куток за троячку і жив 2 роки Голодував страшенно.
  О. І що ж ви зробили?
  П. Нічого не зробив. Я не мав змоги ні газети купити, ні книжки дістати.
  О. Ну, тоді краще було б... З—5 років послужити, збити 1000—2000 крб. і зробитись на два роки вільним...
  П. Легко сказати, збити 1000 крб. Гроші пливуть, як вода з рук. Чим більш заробляєш, тим більш витрачаєш
  О. Значить, у вас не було сильного бажання робити те, про що говорите.
  П. Ні, було.. Коли б не було, я б не кинув.. Пані, певно, мене розуміє?
  В. Я розумію вас.
  П. Бачите... Ну, от я вигадав недавно дивовижне щось. Ви знаєте, що ні один віртуоз на роялі не міг виконати точно композиції Бетховена, Шуберта... Навіть Рубін- штейн... І коли приблизно він грав так, як написано, то це було шахрайство. Ловкість віртуоза. Коли ви візьмете звук який-небудь, він понижується, стихає... Композитор же хотів, щоб він ріс, дужчав... І Рубінштейн досягав деякої ілюзії тим, що бив по цьому клавішу сильніше, ніж того вимагалось... Мені треба попрацювати лише місяць на фабриці, і в музиці — ціла революція...
  О. Дивно... Я не музикант, але і я розумію всю вагу вашого відкриття... Ідіть на фабрику.
  П. Обставини. Все розбивається — на моїй дорозі завжди лежить якийсь камінь...
  О. А ви скиньте його, нарешті, обійдіть.
  Н. К. (входе). Можна? Я зайшла до вас, Вірочко, взяти вас на виставу.
  О. У нас зараз розв’язується питання.
  Н. К. Яке?
  П. Годі, годі! Це все було інтимне.
  О. Чому ж інтимне?.. Це питання можна ставити прин- ципіально.
  П. Ні, я прошу його не торкати... Я говорив між іншим
  О. Шкода... Я думав, що вам воно болить, а ви — між іншим...
  П. Болить, болить.
  Н. К. Ви, може, закохались?.. Чи не в мене?
  П. Ха-ха! Все ’дно ви не закохаєтесь в мене... Пролета- рій... 42 роки.
  Н. К. Серце не заглядає ні в кишеню, ні в метрику...
  Q. Ви на курсах були?
  Н. К. На яких? Я давно уже їх кинула, зараз я беру уроки музики.
  В. Співати учитесь?
  Н. К. Ні, у мене немає голосу.
  П. У вас чудесний голос.
  О. Коли не маєш любові, ніякий тут голос уже не поможе.
  Н. К. Легко вам говорити. У вас талан... Коли б у вас була найбільша любов до малярства, а не було хисту, голови, нічого б не вийшло...
  О. Як без голови нічого не вдієш, так і без любові.
  В. Треба насамперед мати талан...
  П. Цілком з вами згоджуюсь. Треба носити в собі іскру Божу.
  О. Дурниця! Іскра Божа в кожному з нас єсть, лише бракує в нас бажання знайти її, роздути в полум’я.
  Н. К. Ну, от ви казали, що я маю літературний хист. Попробувала я, і нічого не вийшло. За 4 речі приймалась..
  О. А коли б ви за 400 прийнялись, і нічого не вийшло, і взялись за 401, отоді б я повірив, що маєте до літератури любов, що ви щось зробите.
  Н. К. Шкода праці. Ні, коли я маю якийсь хист, то це до музики.
  О. А, вибачте, гаму уже граєте?
  Н. К. Ну що ви? Я гаму знаю.
  О. І більш нічого?
  Н. К. Що ви від мене хочете, я тиждень як взялась за ноти... Але любила я музику з самого дитинства.
  О. Любила? І ніколи не торкалась клавішів.
  Н. К. Чудний ви! Я не мала змоги взяти піаніно напрокат.
  П. О. ніколи цього не приймає на увагу. Для його обставини — ніщо.
  В. Але як же можна бачити світ з зав’язаними очима?
  О. Хто хоче його угледіти, зірве пов’язку, угледе через неї.
  В. Легко це сказати, а як родиться людина зовсім сліпа?
  О. Сліпі мусять знати, що вони сліпі... Але сліпі не єсть мерці: Тм те дано, чого не маємо ми. їх вухо ловить шелест летячих пелюсток, дихання вітру, шум руху рук людських. Не бачачи, вони знають, хто ходе з нас, хто спить, хто думає... Сліпі співають, грають. Знайти себе сліпому треба
  Н. К. Я не шукала?.. Я кидалась в усі боки і не знайшла себе. Я навіть певна, що і музику кину теж...
  О. І ви музику любите?
  Н. К. Люблю — життя, здається, віддала б, щоб научитись грати.
  П. І я у цьому певен.
  О. То вам здається.
  В. Щасливі ви... ви любите, ви вірите, що вам музика може дати щастя... А я не вірю в щастя.
  П. Але ж воно повинно бути, ну, може, не тепер, а в буду- чині. Коли щасливі будуть всі, тоді й особа мусить бути щаслива.
  В. Як можу я щасливою себе почувать, коли кругом конають люде в муках.
  О. А що ви щастям би назвали?
  В. Щастя — спокій радісний...
  П. Нірвана на землі.
  Н. К. Щастя — любов, веселість, молодість, борьба..
  П. Ну що то вже за щастя, коли воно дається мукою, борнею. Не ми находим щастя, а воно нас.
  О. І часто вас воно знаходило?
  П. Ні разу.
  В. Чого ти хочеш, коли б усіх воно знаходило, усі б тоді були щасливі.
  Н. К. Ну, ніколи мені, прощайте. Ви підете зі мною на виставу?
  В. Піду, але не зараз... Через годину-дві... Ні, мабуть, я сьогодні не зберусь. У мене деяка робота єсть... своя, домашня, не цікава.
  Н. К. Ходімте, я хочу глянути на «Любов>. Всі зараз лише про неї і говорять... Щасливі ви.
  О. Коли й щасливий, то борнею... <Любов> мені далась не зразу. Багато я ночей не спав, багато днів ходив, як божевільний. Півроку працював я.
  В. Талан... робота — другорядне, не головне.
  О. Ти помиляєшся. Я сотні образів крізь сито мозку пересіяв.
  н. К. Я поважаю вас... Коли б я так могла ночей не спати і думати і думати, але я знаю... Прощайте...
  В. Ви йдете?
  н. к. Іду...
  П. То й я... Дозвольте разом.
  Н. К. Дуже рада (дивиться на О.) А ви б із нами пішли?.
  О. Ні, не піду... У мене єсть робота..
  Н. К. Як хочете... У вас я духом спочиваю. В майстерні вашій, як у храмі.
  О. Ха-ха! Такого храму легко збудувати. Одне простісіньке малесеньке бажання.
  Н. К. І досить?!
  О. Досить.
  Н. К. Ну, прощайте... прощайте! Ходімте ж!
  П. (знімається з місця). А я все думав... І знаєте, позбавитись злих звірів цілком безправним засобом можливо... Я певен, колись щасливі будуть люде. Сьогодні ж я почну про це писати.
  О. А єсть принаймні олівець?
  П. І справді, соромно! Я і забув купити. Спасибі, нагадали. Але ж помешкання у мене! Бруд!
  Н. К. Ви прочитаєте і нам?
  П. Звичайно, всім вам прочитаю...
  Н. К. Ну, час! Прощайте!
Прощаються.
(Обертаючись до О.). А ви знайшли натурщицю для Украї ни? Ні? (Впівголоса). Коли ви хочете, я вам показувати буду
  О. Ви? Терпіння у вас не стане... Стоять по дві, по три години доведеться.
  Н. К. Усе життя простою. (Швидко йде).
  О. Ха-ха! Усе життя... Ха-ха! Усе життя... (Іде до мольберта, ставить його, переставляє, приглядається). Ні, не те, не те... Якоїсь риси не стає... якоїсь. Я приглядів, чого тут не стає... Ти знаєш, цей етюд робив би враження глибоке... Пригляньтеся до в’язня... Він років три посидів, терпів... але урвався терпець. Руками він уп’явся в грати і збожеволів... Все гарно, все, але чогось бракує... Може, зморшки... (Береться за перенісся, стоїть, думає, видко на обличчі страждання. Безсило опускається у крісло, сидить, але схоплюється, бере кисть і знову опускає підперту руку). Спочину...
  В. Спочинь, ти стомлений...

  О. В., чого ж ти так сумуєш?
  В. (оживляючись, роблено). Я не сумую, ні...
  О. (декламує впівголоса).
Чарує ніч, п’янить, полоне, Все небо в жемчугах горить, Душа ж моя в минулім тоне І по минулому болить.
В. Ти знов своє... Коли б ти зміг його забути час О. Ти ж забула... Ніщо тебе не тішить...
  В. Я рада успіхам твоїм...
  О. Рада. (Зітхає).
  В. Ну що ж, не віриш, я упевнити тебе зможу?!
  О. Ти знаєш, він сьогодні, дивлячись на мій малюнок, упівголоса сказав: «Так і видно, що мальовано з прости тутки... Нікчемність... сміття... Не дарма прізвище він носить Смітниченко». А ти, ти так молилася моїй «Любові»
  В. Так, мені подобалась.
  О. І як же ти його, новий цей вчинок, назовеш?
  В. Звичайно, він сказав... вульгарно, грубо...
  О. Вульгарно, грубо, і більш нічого?..
  В. Ах!
  О. Зітхання я не розумію в цю хвилину
В. плаче.
Заспокойтесь... (Цілує). В.! Я мучусь...
  В. Ти сам собі вигадуєш химерні муки...
  О. Химерні!? Я люблю тебе, люблю без краю.
  В. Я знаю, знаю...
  О. Ти не любиш?!
  В. Люблю, як можу, як умію.
  О. Його любила душею... яскравіше...
  В. Я люблю тебе любов’ю іншою, як друга, брата, сина.
  О. Навіщо заміж вийшла?
  В. (здвигає плечима). Я люблю тебе, як можу, як умію..
  О. А його... забула?
  В. Так. Ти частіше нагадуєш мені, ніж я.
  О. Я б не згадав цього поганця, коли б забула ти...
  В. Я вже забула.
  О. Але ж чому не можеш назвати мерзотою його ганебного вчинку?
  В. Мені немає злоби.
  О. Хм! А коли я візьму тебе за руку і стисну боляче несамохіть, чому тоді ти гнівом дихаєш, зневагою, презирством? Ні, годі! Так тягтися не може далі. Я розірву кайдани! Я розірву, хоча б за це я заплатив життям. (Бере капелюш і швидко виходить).
В. Стукає ногою об піл в такт, нервово встає і ставить мольберта на місце. Оглянувши кімнату, зробивши порядок двома-трьома рухами, іде в бокові двері.
Завіса

