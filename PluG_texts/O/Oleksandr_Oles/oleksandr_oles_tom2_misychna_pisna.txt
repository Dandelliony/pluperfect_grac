МІСЯЧНА ПІСНЯ
Етюд на 1-у дію
   Русалка.
   Фавн1.
   Професор.
   Панна.
   Пан Я н.
Місячна ніч в старому саду над озером. Яблуні і груші цвітуть білим цвітом. Місячне проміння заливає все навкруги, і в ньому сад здається дном якогось срібно-блакитного моря. Біля ставу на пеньку сидить фавн і насвистує якусь пісню.
  Русалка. Яка дивна сьогодні ніч! Як ясно і тихо навколо! Здається, коли б листок затремтів уві сні, я почула б, як б’ється його серце.
  Фавн. Але чому ти не чуєш, як б’ється у мене серце. Коли я тебе бачу, я мушу схоплювати його рукою, щоб воно не розбило груди і не вирвалось з них. (Пауза), Ти його не чуєш? Я тебе питаю, чому ти не чуєш, як б’ється моє серце?! (Плаче),
  Русалка. Чому ти не побіжиш на велике озеро?.. Там сьогодні танцюють русалки свій танок у вінках із яблуневих квіток. Очі у їх синіші від волошок і коси падають до колін.
  Фавн. Я люблю тебе... Я хочу радості і сміху!
  Русалка. Як ти можеш хотіти радості і сміху, коли так сумно цієї ночі. Здається, сам смуток ходить по землі і обмотує душі своїм павутинням.
  Фавн. Я хочу сміху і п’яних пахощів квіток!
  Русалка. Я не розумію тебе. Я хочу, щоб ти побіг на велике озеро і напився пахощів.
  Фавн. Побіжім вдвох! Ух, як буде весело! Я візьму тебе за руку і побіжу як на крилах! Я одірву в тебе руку!
  Русалка. Тихше! Здається, хтось іде сюди?
Фавн. Так! Хтось іде! Біжім, а то угледять. Русалка. Хто іде?
  Фавн. Двоє. Він і вона!

  Русалка. І той, що приходить сюди щоночі...
  фавн. Ні, другий!
  Русалка (журно). Чому того немає?..
  Ф а в н. А що?! Він потрібний тобі? Ти хотіла б його бачити?
  Русалка. Так. Я хотіла б його бачити!
  Фавн. Ха-ха-ха! Вона б хотіла бачити людину! Ха-ха- ха! Я побіжу на озеро і розкажу про тебе... Може, ти закохана і тому не любиш мене? А, ти мовчиш? Ти любиш? Ти вийшла на берег, щоб не мене, а його угледіти. Ха-ха-ха! Я побіжу в ліс, я нарву сон-трави і розкидаю всюди по саду.
  Русалка. Я так розумію його душу...
  Фавн. І через те не чуєш, як б’ється моє серце!
  Русалка. Його серце б’ється ніжніше, але його я чую навіть уві сні, коли лежу і сплю під водою.
  Ф а в н. Так ось як! Я побіжу і буду ламати дерева, і буду сміятись совою! Я їх перелякаю, і їх нога ніколи не топтатиме цієї трави.
Чути голоси. Фавн і Русалка в різні боки зникають.
  Професор. Ніколи не треба змішувати реального життя з фантазією навіть тоді, коли фантазія може нам дати хвилини захоплення.
  Панна. Пане професоре! Він зовсім, здається, втратив свою голову і зробився божевільним. Він не помічає, що з його сміється вся вулиця.
  Професор. Це однаково: чи хто сміється з нього, чи ні, але не однаково, що він шукає в лісі розквітлої папороті в той час, коли наука нам говорить, що папороть розплоджується спорами і ніколи не цвіте. От цвітуть, наприклад, фіалки, конвалії, троянди, панна Гандзя...
  Панна. Ах, що ви говорите, пане професоре... Панна Гандзя зовсім не хоче цвісти.
  Професор. Це однаково, чи хоче цвісти, чи ні. Факт маємо, і панна Гандзя цвіте. І, здається, також цвіте для пана Яна.
  Панна. Що ви! Що ви! Пан Ян на мене вже два дні не дивиться і не розмовляє. Він, здається, зовсім закохався в Русалку і забув цілий світ для неї.
  Професор. Панна Гандзя не розуміє пана Яна. Пан Ян не може спати в місячні ночі, і він щасливий, що найшов рідну істоту, на яку теж впливають місячні промені і з якою він може сидіти до ранку і прислухатися до тієї музики ночі, яка, можливо, звучить, і якої ми не чуємо.
і 1 О. І. Олесь, т. 2

  Панна. Одначе я добре розумію, що це відбивається шкідливо на панові Янові. І не розумію, як можна просиджувати до ранку в той час, коли у пана Яна стільки діла щодня. Вдень він ходить, як п’яний, і робота в нього випадає з рук.
  Професор. Це не важно.
  Панна. Пане професоре! Як не важно? У його єсть обов’язки, які він повинен виконувати, і я дивуюсь, як ви, його друг, не звернете на це своєї уваги. Пан Ян покинув свою скрипку, і про його починають забувати. Він мав все, що потрібно було для його щастя, і все витратив через своє божевілля.
  Професор. Людина Завжди іде вперед і не стоїть на місці. Ті струни, на яких він грав, уже його не задовольняють. Він хоче більшого, тоншого...
  П а н н а. Я розумію, але ж чудно і смішно, коли пан Ян замість того, щоб піти в магазин і купити найкращі, най- тонші струни, блукає, як привид, в місячні ночі над озером і ловить проміння. Я цього не розумію і вважаю, що його друзі повинні дати йому склянку холодної води.
  Професор. Може, смішно, коли пан Ян ловить проміння, але не смішно, коли він хоче їх піймати... Від великого до смішного один крок, але і навпаки... Те, що сьогодні здається смішним, завтра може стати великим,недосяжним для середніх істот.
Пауза.
  П а н н а. І потім я не розумію і навіть ображаюсь, коли пан Ян обвинувачує мене в тому, що я...
  Професор. Пан Ян ні в чому не обвинувачує панни Гандзі.
  Панна. Але ж він...
  Професор. Він чув, як панна Гандзя сміялась на вулиці, і цей сміх здався йому холодним, як північний вітер, і огидливо-страшним, як образа друга.
  П а н н а. Я не розумію пана професора...
  Пан Я н. Я був певен, що застану вас в цьому саду, над озером. Так, спати тепер, в ці ночі, коли цвітуть дерева, було б страшно. Ще день, ще два, і обсиплеться білий цвіт з цих яблунь і груш. І коли починає обсипатись цвіт, казка перестає жити і починається життя. Пісня Лише тоді ллється із душі, коли душа цвіте, і обривається разом з цвітом.
  Професор. Так, пане Яне, але почасти! Цвіт буває лише для плоду. Цвіт — засіб, плод — мета.
  Пан Ян. Краса — мета! Краса — душа, плод — тіло, плод — засіб, щоб існувала душа.
  Панна. Ви, пане Яне, здається, мене не помічаєте?
  Пан Я н. А, і ви тут?! Я дуже радий.
  Панна. Але не щасливий?
  Пан Я н. Ха! Щастя! Як я можу бути щасливим, коли я його втратив. Я ніс його в руках, на своїх грудях і упустив його, і стратив.
  Панна. Пан Ян уявив собі Бог зна що і назвав його щастям.
  Пан Я н. Я бачив щастя і ніс його на цих руках! Місячне проміння, що зібрав я, коли воно спало на травах і квітах, місячні струни, що змотав я в клубок і ніс біля свого серця, щоб натягти його на скрипку, місячне світло, що і досі світить в моїх руках,— ось що було моє щастя. Ось що було, панно, моє щастя!
  Панна. Пане професоре, пан Ян так дивно говорить, що я його не розумію. Він уявив щось собі і зараз себе хвилює. Я не бачила в його руках місячного проміння. Я пригадую, колись з паном Яном ми ходили над озером. Навкруги було ясно і тихо. Я була під тягарем своїх думок, а пан Ян говорив, що він літає на крилах і купає свою душу в місячних променях. Він зривав квітки і кидав мені в полу. А коли я сіла на дерево і стала плести вінок, він одійшов і почав зривати якусь білу траву і змотувати її в клубок. Я була стомлена, і мені було важко спитати, що він робить. Хитаючись, я пішла додому... Пригадую, що пан Ян підбіг до мене і в якомусь захопленні дав мені клубок. У місячних променях він справді здавався срібним і наче світився в руках. Я не пам’ятаю, що було далі. Я не пам’ятаю, чи я кинула його у воду, чи випустила з рук. Коли б знала я, що пан Ян дав мені в руки своє щастя, я донесла б його додому. Коли б пан Ян дав мені клубок з шовку, я зберегла б його, коли не для його, так для себе.
  Професор. Панна Гандзя дивиться очима життя, а не науки.
  П а н н а. Ах, пане професоре, і ри! Я дуже шаную і люблю пана Яна і не знаю, чим я винна перед ним і чого він від мене хоче.
  Професор. Панна Гандзя ні в чому не винна перед паном Яном, і пан Ян ні в чому її не обвинувачує.
  Пан Я н. О, хіба винна панна Гандзя, що ледве її руки торкнулися місячного клубка, як проміння погасло. ПУп разом з ним погас для мене цілий світ, з його сонцем і зорями.
Хіба панна Гандзя в тому винна, що сама перестала світитись і обернулась на мертву планету...
Чути сміх сови, затріщали дерева.
  П а н н а. Як неприємно кричать сови. Кажуть, що вони віщують щось недобре.
  Професор. Кожна істота має свою мову для того, щоб розмовляти з подібними до себе, а не віщувати щось добре чи недобре.
  Пан Я н. Сови не так кричать і сміються. Це кричить хтось другий і ламає гілля. Ви чуєте, як вони тріщать і падають додолу?
Пауза.
  П а н н а. Я дуже шкодую, що наші гарні відносини з паном Яном попсувалися із-за якоїсь дрібниці, із-за якоїсь вигадки пана Яна.
  Русалка. Я чула, як падали твої сльози в озеро. Я чула дивну музику смутку, і вона падала на моє серце вогняною росою. Я прийшла, щоб ти не плакав... Вона уже не може викликати у тебе усмішки, бо тінь завжди буває темною. Я хочу піти з тобою і послухати, чого плаче біла береза.
  Пан Я н. Я не можу встати з місця. Наче щось прикувало мене до землі або придавило кам’яною горою.
  Русалка. Мертві ще довго сняться, і довго їх образи мучать серце і збуджують жахи і муки. І ще довго на їх могилах лежать і плачуть, і не чують радісного сміху на святі життя. І коли вони довго не встають з могил, їх підводять і ведуть за руки. Ти підеш зо мною. Ти торкнешся місячних променів і заграєш на них пісню, і далі — забуття.
  Пан Я н. Я не можу встати з місця. Я не можу підняти руку, і місячні промені сьогодні мені здаються холодними, як крижані нитки.
  Професор. Панна Русалка-горівка! Може б, вона нам що-небудь заспівала і розважила пана Яна?
  Русалка. Пан Ян не почує моєї пісні, і вона не долетить до його серця.
  Панна. Пан Ян так любить красу, а Русалка така прекрасна. То пан Ян не почує нашої пісні... Правда, пане професоре?
  Русалка. Він не бачить моєї краси і не помічає, що моє серце світиться крізь моє тіло. Пан Ян дивиться в землю і ловить на ній усмішки неба. Який нещасний пан Ян!

  Пан Я н. Я згубив ті промені, що в місячні ночі зібрав на травах і квітках. Я вже ніколи не заграю.
  Професор. І не треба. Пан Ян скінчив свою пісню, і вона бринить ще в наших душах.
  Пан Я н. Десь близько розцвітає сон-трава... Я почуваю, як в’яне і знесилюється мій мозок.
  Професор. Анемони не мають ніякого духу, і через те, мабуть, їх прозвали сонними.
  Русалка. Хтось приніс і розкидав сон-траву...
  Панна. Це було дуже добре. Пан Ян може нарешті заснути. Він цілі тижні блукає вночі над озером, а удень працює в консерваторії.
  Пан Ян (схиляючись на траву). Я ще заспіваю лебедину пісню, я ще заграю на місячних променях. Мрія моя не приспана! Ось вона, ось вона, підійшла до мене і розмотує срібний клубок. Так, так! Ти усміхаєшся... Ти знову в вінку з яблуневих квіток. Ти сплела і мені вінок із розквітлого терну... Ти принесла мою скрипку... Боже, як світиться моя скрипка з місячними струнами! Я граю. Чуєш?.. Чуєш?..
  Русалка. Тихше, тихше, пан Ян грає свою лебедину пісню! Ви чуєте? (Схилилась над ним і слухає на колінах).
  Професор. Здається, пан Ян спить.
  Панна. Справді, пан Ян заснув... Хай засне пан Ян, сон дасть йому сили і здоров’я. Ніч така тепла, і пан Ян не застудиться. Будем сподіватись, що наша Русалка не лишить його самого.
  Професор. Погляньте, його обличчя нагадує лілею, на яку впало блакитне проміння місяця.
  Панна. Підемо. Поїдемо до мене... Мене ждуть. Сьогодні до мене прийдуть мої приятелі і ми весело переведемо час.
Встають і ідуть.
  Русалка. Спи, мій Яне! Я обплету твою шию своєю косою з сонячних променів. Я всього обплету тебе павутинням з своїх кіс. Ти весь, як скрипка, на яку впали місячні струмені... Ти весь, як пісня, яку грає твоя місячйа мрія. (Обнімає і цілує його в уста).	и
U9/4I

      1 За римською міфологією — польовик і лісовик.
---------------

------------------------------------------------------------

---------------

------------------------------------------------------------

