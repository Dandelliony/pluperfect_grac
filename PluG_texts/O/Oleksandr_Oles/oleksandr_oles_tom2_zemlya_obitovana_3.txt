III
Кімната. Права сторона зроблена з тонких дощок. Чути через неї якісь сварливі голоси. Примітивні то з табуреток, то з скринь ліжка. На загально убогому тлі виділяються речі, очевидно, привезені з дому. Шумицький за столом щось пише. Шумицька щось латає.
Стук у двері. Входить голова домового комітету.
  Гол [о в а] д о м [о во го] к [о м і т е т у]. Сьогодні прийде до вас на ніч один громадянин, що не має тимчасово помешкання. Отже, влаштуйте йому постіль.
  Шумицький. Змилуйтеся, товаришу, ми самі ледве вмістилися в цій маленькій кімнаті, а тут ще когось... Це абсолютно неможливо.
  Г [о л о в а] д [о м о в о г о] к [о м і т е т у]. Це є постанова комітету. Мусите виконати.
  Шумицький. Добре, товаришу, але це є виключено.
  Г [о л о в а] д [омо во го] к [о м і т е т у]. Ви приїхали сюди і хочете заводити у нас капіталістичні порядки?
  Шумицький. Я? Капіталістичні?! Що ви? Я такий же ворог капіталу, як і ви, товаришу. Ми обидва — соціа- лісти-комуністи. Так, товаришу, коли треба було, ми перейшли з двох кімнат в одну, але тепер, коли один син спить на підлозі, ще когось давати до нашої кімнати — це абсурд!
  Г [олова] д[омового] к[омітету]. У нас часом в одній кімнаті міститься по чотири родини і не нарікають.
  Шумицький. На одну кімнату чотири родини, це трохи забагато, товаришу.
  Г [олова] д [о м о в о го] к [о м і т е т у]. Ваша критика, громадянине Шумицький, може вам пошкодити. Попереджаю!.. Одже, я не маю часу на розмови з вами і прошу, власне, наказую іменем комітету улаштувати на ніч безпритульного громадянина. (Вийшов).
  Шумицька (що весь час сиділа, щось шиючи, підвела голову і відкинула шитво). Яка грубість! Яка безлич- ність!
  Шумицький. Мовчи... все виясниться. (Нервово ходить по кімнаті). Якийсь йолоп, якийсь хам буде тут наказувати! (Схаменувся, наче згадав, що можуть підслухати, і зробив знак рукою).
  Шумицька. Куди ти нас завіз?..
  Шумицький. Ах, лиши!.. Серденько, ми не знаємо тутешніх умов, розпоряджень, різних постанов, декретів... Поживемо, приглянемося, прислухаємось, зрозуміємо і пристосуємось до тутешнього життя. Звичайно, воно ще не є й не може бути досконалим: соціалістичне будівництво почалось, продовжується, але ще далеко не довершене. І тому так багато праці для кожного. І то, голубко, в кожній ділянці. А для мене — і віку не стане... Наприклад, тепер готуюсь до викладу про літературну творчість емігрантських недобитків петлюрівщини. Я їм покажу! Все пір’я з пухом вискубаю! Ти знаєш, я умію!
  Шумицька. Ну, а все-таки будь більш-менш справедливим.
  Шумицький. Хай сюди їдуть. Не хочуть, бояться... мабуть, не без причини!..
Входить сусідка.
  Сусідка. Куди ви поділи мою бараболю?
  Шумицька. Яку, громадянко?
  Сусідка. Ви поставили свою зупу 1 у мене на плиту, а я пішла солі позичити, а як вернулася, то ні вашого горщика, ані моєї бараболі не стало.
  Шумицька. Я більше не заходила туди і не знала, що ви вийшли з хати.
  Сусідка. Де моя бараболя, питаю?
  Шумицька. Я ж кажу вам, що більше до вас не заходила.
  Сусідка. Ая ж просила вас доглянути.
  Шумицька. Але ж ви не казали, що збираєтесь кудись виходити.
  Сусідка. Не казала?! Хіба б забула? Хіба можна хату хоч на хвилину залишити без догляду?.. Чим же я Діток нагодую?
  Шумицька. А ви подивіться добре, може, вона десь стоїть...
  Сусідка. Ви в себе подивіться! Я вже дивилася. Може, ви її самі з’їли!? Я не вийду з хати, доки не постави- те на стіл мою бараболю... Хіба ви знаєте, як то легко було її дістати?! Ворогові не бажаю. А ви навіть оком не глянули... Вам важко було підвестися... А я за 20 верстов по неї ходила. Ноги порепались. Пальці позбивала... Що ж ви мовчите? Де вона, кажіть! А то я поскаржусь, і тоді побачите, що вам буде.
  Шумицька. Я вам повторюю ще раз, що ніякої вашої бараболі я не бачила і навіть не заходила до кухні... Що ви, громадянко, від мене хочете?
Сусідка. Бараболю... Тільки свою бараболю. Шумицький. Скільки було там тієї бараболі? Сусідка. Фунтів 3—4, а може, й більше.
  Шумицький (виймає з-під ліжка кошик). Нате, тут 6 буде... Тільки дайте нам спокій і на будуче знайте, що ми не брались і не беремось стерегти ваші речі.
  Сусідка (висипаючи бараболю). Так, вже тепер буду знати... Я думала, по-сусідськи...
  Шумицька. Добре, громадянко, «по-сусідськи»! Хіба так розмовляють по-сусідськи?!.
  Сусідка. Не сердьтесь, барине. Я знала, що ви не з нашого брата і не захочете мого. (Пішла).
  Шумицький. Ну, як тобі подобається ця мадам? Трапляються ж такі екземпляри...
  Шумицька. Щось занадто часто... Ех, Ромцю, Ром- цю... Так мені не хотілось їхати... Ах, що б я дала...
  Шумицький. Мовчи, лиши, не треба... Все буде гаразд! Запевняю тебе! Цими днями я перебалакаю, де треба, і розмови про бараболю стануть виключені.
Пауза.
  Шумицька. Чим же я вас нагодую? Є крупа, але нема ні сала, ні олії. І де, на чому я варитиму? Проситись знову... кланятись, понижуватись? Ах, це занадто тяжкий хрест для мене... Я не можу, Ромку, того винести. Може, я не звикла, але не можу... Згадую еміграцію... Часом було нелегко, але хіба може бути якесь порівняння?!
  Шумицький. Кажу тобі, голубко, все це улаштується. Треба лише пару днів, тільки пару днів потерпіти, почекати, поки повернуться із Москви, із з’їзду. Ці дрібні, просто смішні ексцесики швидко забудуться, і я певний, що колись навіть весело буде їх згадувати...
  Шумицька. Ти так в цьому переконаний? Не думаю... навпаки, Ромцю. Це буде щодня, і кінця-краю цьому не 

видко... Слухай: я не хочу тебе хвилювати! Вибач, але я помічаю до себе якесь дуже непевне відношення. Не скажу — вороже, але в усякім разі не таке, якого я ждала, якого мені хотілось би...
  Ш у м и ц ь ки й. Ну що ти... Це тобі здається. Може, й є ще одиниці, що дивляться на нас, як на австріяків, але ж це унікуми, печерні люде, що ще не вимерли. їх, власне, треба було б в клітках возити та за гроші показувати, але Радянська влада дивиться на них крізь пальці і з почуття гуманізму дає їм спокійно дожити свого старого віку.
  Шумицька. Це я не раз помічала і не тільки з боку тих, про кого ти кажеш. Навпаки, прості старі люде, з якими доводилось стріватись, ставились до мене уважливо, з якоюсь щирістю, навіть теплотою, ніби... з якимсь співчуттям. А молоді, урядовці, апаратчики... мені робилось холодно від їхнього погляду. Вони проймали душу, наче крижаними голками.
  Шумицький. Ну, це вже, голубко, хвора уява, навіть, я сказав би, якесь упередження. Коли б ти бачила, як гаряче стискують мені руку наші комісари, як щиро ставляться до мене, до моїх планів, проектів, як високо цінять мої бойові змагання з цілим галицьким суспільством, ти ніколи б цього не сказала, навіть не подумала. Правда, я згоджуюсь з тобою, може, для декого ми «чужі», з «чужого краю», але хіба з цим можна рахуватись?! Вони не грають абсолютно ніякої ролі в громадському житті. Багато ще значить наш діалект, якого ми конче мусимо позбутись! І власне, ніхто ще нас не встиг пізнати, що ми за люде і які. Поживемо, познайомимося з людьми, і вони нас пізнають, і побачиш: приятелів і друзів буде, як маку!
Входять Андрій і Борис. Борис кинувся до стола і став щось писати.
  Андрій. Татку, мамцю! Все пройшло знаменито! Коли я сказав: «Тільки наш великий всесоюзний вождь виведе пролетаріат в землю обітовану»,— грім оплесків! Хтось до мене підійшов і шепнув: «Вітаю з успіхом! Сподіваюсь, Що ви незабаром дістанете високе призначення». Себто посаду.
  Шумицький. Стискую руку, сину-товаришу!
  Андрій. А що ти, мамусю?!
  Шумицька. Я б хотіла вас нагодувати, та без вас сталась така неприємна історія...
  Шумицький. Що ти звертаєш увагу на якусь дурну бабу. Зупу хтось украв...
  Андрій. Я їсти не хочу. Хіба це важно? Пам’ятаєш: «Не єдиним хлібом буде живий чоловік...»
Хтось стукає в двері і входить.
  Той, що ввійшов. Прошу розписатись. (Подає папери).
  Шумицький. Мати Божа! Лишенько! Заговорився, забув. Присягаюсь — забув! (Показує папір дружині, розписується).
Посланець виходить.
  Шумицька. Як... і його запідозрили? Що ж це таке? Ти мусиш його захистити. Це якесь непорозуміння.
  Шумицький. Я не знаю. Так тяжко розуміти тутешні обставини... але, очевидно, щось було... Так, без причини...
  Ш у м и ц ь к а. Ти не знаєш його? Він же цілі роки листувався з тобою, намовляв їхати, висилав книжки... Хіба б він,старий, переконаний революціонер, міг би щось писати проти уряду, влади? Нарешті, покажи його листи. Реабілітуй його, це ти мусиш зробити як приятель, товариш.
  Шумицький. Я майже все листування залишив вдома. Але що я маю робити? Я мушу вірити тим, хто його ближче знає. Цього нарешті вимагає революційний такт і дисципліна.
  Борис. Але ж це твій найближчий друг, татку... ще з передреволюційних часів. Ти сам казав, що він так багато для тебе зробив.
  Шумицький. Все, що можна зробити, буде зроблено. Я ж, власне, не знаю, в чому його обвинувачують. Розуміється, нічого серйозного... Якась дурниця, непорозуміння, може, наклеп з боку недобитків контрреволюції. Може, Андрію, підем разом?
  Андрій. Добре, з охотою, татку.
Шумицький і Андрій виходять.
  Шумицька (оглядається, прислухається). Борисику! Я вже мушу уважати, чи ніхто не підслухує. Подивись обережно за двері.
Борис одягає капелюх, наче йде з дому, сміливо одчиняє двері, дивиться,
знову зачиняє і кидає капелюх.
  Борис. Нікого... Тим часом — нікого.
  Шумицька. Це тобі не Відень і не Париж... Я нічого не розумію, але серце так чогось стискається і щемить. Воно завмирає, коли я стріваюсь з тутешніми людьми.. А безпритульних дітей боюся й бачити!.. Жах мене огортає. Я позавчора бачила, як серед дня ограбували якусь жінку... і то на очах міліціонера!..
  Борис. Що він один проти ста зробить? Не буде ж він по дітях стріляти. І з безпритульними вже дають раду... Нам, мамусю, дуже тяжко зрозуміти наддніпрянське життя та й людей. Тут все навпаки... І не дивно! Хіба ми мали революцію? Ми мали лише хвилеву війну і все залишили на місці. А тут всі старі боги повалені! Згадай: ще перед тисячею літ найбільш страшного Перуна прив’язали до конячого хвоста, а потім кинули в Дніпро-Славуту. Мовляв, досить тобі, старий, богувати, набогувався, хай ще й інші побогують! Нам все це важко зрозуміти.
  Шумицька. Я нічого не хочу для себе. Я живу лише вами, вашим щастям. Я нічого не потребую, тільки бачити вас здоровими, щасливими, бадьорими. Часом мені здається, що я своє «я» залишила там, вдома. Власне, душа моя — це ви, але щось моє, тільки моє, було до вас, і я його залишила вдома, там, з старою Марійкою.
  Борис. Але ж ти, мамусю, в кожну хвилину можеш поїхати на пару тижнів або й на цілий місяць додому й відвідати свою Марійку. Поживеш там, порозказуєш, наговоришся досхочу і повернешся до нас. Привезеш всякої всячини, чого тут тим часом бракує, примус захопиш, і заживемо ми тут, як пироги в сметані. Не журись, мамунцю, все буде добре! Ось побачиш. Незабаром татко буде в Держ- видаві, я в Наркомпросі, Андрій — редактором журналу, сестра покине посаду в Києві і працюватиме в комісаріаті здоров’я. Ти знаєш, вже обіцяно їй! З першого будемо знову всі разом.
  Шумицька. В цих... апартаментах?..
  Борис. Хіба, мамусю, в цьому щастя?.. Хіба ми потребуємо апартаментів?
  Шумицька. Окрема кімната для неї не зашкодила б.
  Борис. Все, мамусю, будемо мати: і кімнату, і меблі. А скільки грошей тобі приноситимемо! Ну що ти, мамцю, З ними робитимеш? О, знаю, ти, певно, щомісяця посилатимеш Марійці. І вона, старенька, не знатиме, що з ними робити... Буде свічки купувати та Богу за тебе молитись.
Стук у двері. Пауза

  Шумицька. Можна. Прошу. Зайдіть.
Входить схвильований Кульчицький.
  Шумицька. О, нарешті зібралися. Сідайте, розказуйте. (Вітається),
  Кульчицький. Знаєте, що сталося? Що сталося?!
  Шумицька. Що? Тільки прошу, не лякайте. Тільки не лякайте. Говоріть...
  Кульчицький. Сьогодні украли мій шляфрок \ На моїх очах! Я його купив у Цвібака у Відні. Чудесний, м’який, легкий, як пух.
  Шумицька (-легко зітхнувши). Ну, це ще півлиха, товаришу Кульчицький... Хто ж? Як це було?
  Кульчицький. Годин в сім я прокинувся, але вставати так рано, каюся, не звик, і тому приємно було ще полежати й подумати. Цілу ніч мені не спалось. Щось мене, вибачте, кусало... Я десятки разів перевертався з боку на бік, запалював електрику, полював і, треба сказати, дуже успішно... Але коли гасив світло і починав засипати, знову на мене щось лізло, і знову повторювалась та ж сама історія.
  Шумицька. Бачите, а кажуть, що історія не повторюється...
  Кульчицький. Вам легко жартувати, товаришко добродійко, а побули б ви... ні, ні!., вибачте, це є ляпсус лінгве 2 3,— я вам цього не бажаю. Ну, коротко кажучи, якось я заснув, прокинувся годин в десять, лежу і розглядаю свій будуар. Думаю, де вони, ці милі створіння, ховаються? Не інакше, думаю, як в оцій дощатій стіні, в щілинах між дошками. І навіщо я там свій шляфрок повісив? Треба, гадаю, його буде добре обдивитись, а то, чого доброго, і вдень не матиму покою. А дошки, треба вам сказати, сягають не так, як у вас, до самої стелі, а добрих ще півметра лишається. За цією стіною живе якийсь «тип», що приходить і зникає, як тінь. Ніколи не знати, чи він в хаті, чи вийшов. Та я його так ні разу і не бачив.
  Шумицька. Добрі сусіди! Живете дійсно по-сусід- ськи...
  Кульчицький. А що мене обходить, хто там живе!? Краще далі бути від сусідів.

  Шумицька. Може, й ви маєте рацію.
  Кульчицький. Ну, я лежу й дрімаю. І враз мен здається, що з-під стелі висувається чиясь величезна лапа, знімає з гвіздка мій шляфрок і тягне його нагору. Чи я спав по-заячому і все це бачив, чи мені приснилося, не знаю, але коли я прийшов до пам’яті і зрозумів, що це все значить,— мене в піт кинуло. Як обпечений, схопився я з ліжка і кинувся за двері... Та якось схаменувся, що на мені убрання Адама, і пускатись доганяти — ризиковано. Вірте: я ледве не заплакав. Ах, який це був чудесний, вигідний шляфрок!
  Шумицька. Заспокойтесь, товаришу Кульчицький. Коли дасте мені матеріал, я вам такий самий пошию.
  Кульчицький. Ой, справді? Цілую руці пані добродійці.
Входять Шумицький з Андрієм і якось байдуже вітаються з
Кульчицьким.
  Шумицька. Що з тобою, Ромку? Ти наче не свій. Щось сталось? Що? Ти говорив...
  Шумицький. Дуже неприємна, дуже неприємна історія. Андрій був на галереї, хай він розказує.
  Кульчицький. Я догадуюсь, де ви були. Що ж таке? Я ж його знаю добрих два десятки років. Революціонер, послідовний, безкомпромісовий. Я десь читав, що йому докоряли за якусь статтю, здається, літературно-критичного характеру. Згадав, здається, про самостійні шляхи і напрямки української драматичної творчості, взагалі — літератури. Але це дискусійна тема... її варто обговорити, висвітлити з усіх боків і зробити раз назавжди певні висновки. Коли у когось з’являється якийсь сумнів, треба зразу ж його з’ясувати, знайти причину і виправити логічну помилку. Ну, що ж там було? Розказуйте.
Шумицький нервово ходить.
  Андрій. Промовці доводили, що мається справа з національним ухилом, що це був свідомий, хоч замаскований революційною фразеологією, націоналістичний ухил. І татко голосував за виключення його з партії.
  Кульчицький (спалахнувши). Товаришу, це ж абсурд! І ви, і я — ми ж знаємо його стільки років! Це ж, безумовно, стопроцентовий більшовик поза всякими підозріннями... Я пам’ятаю його виступи під час Централь- ної ради, Директорії. Заслужений більшовик, товаришу.
  Шумицька (побачивши, що Борис одягає капелюх і збирається відходити). Куди ти, Борисе?
  Борис. Піду пройдуся, щось у мене голова заболіла. (Виходить).
  Шумицький. Що й говорити, неприємно! (Ходить по кімнаті).
  Шумицька. Дуже, дуже сумно...
  Кульчицький. Ай-ай-ай! Пристрасті затемнюють розум. Треба було відкласти, обдумати. Революційна гарячка! Вона добра під час революції, до перемоги, а коли ворог переможений, треба остудитись і покликати тверезий розум.
  Шумицький. Атмосфера була пекельна і запалювала кожного, товаришу. Згодьтесь з тим, що ми люде іншої культури, іншої психології... Ми мусимо пристосовуватися до всього тутешнього. Коли часто ми не можемо навіть згруба зрозуміти деяких тутешніх явищ, як ми можемо розібратися у всіх нюансах? Ми можемо тільки вірити і підтримувати свідомих і відданих революції товаришів, які знають, що роблять. Ми прецінь приїхали сюди, щоб працювати разом з ними, допомагати їм, а не вставляти палки в колеса... Це не наше завдання, а різних шкідників.
  Кульчицький. Висвітлювати факти — це не значить вставляти палки в колеса. А що ви скажете, товаришко добродійко?
  Шумицька. Ах, як мені тяжко, товаришу Кульчицький, як неприємно, що Ромко голосував проти нашого спільного друга. Я просто не можу зрозуміти, який націоналістичний ухил міг мати найзаклятіший ворог націоналізму. Хіба він коли-небудь відрізняв українця від москаля, жида, француза, німця, поляка? Для його всі друзі, хто однаково з ним думав і йшов до однієї мети, до соціалізму. Але ми, як українці, прецінь мусимо дбати про свою національну культуру. Як ми можемо спричинятись до розвитку культури того народу, ну, скажім, хінського чи японського, коли ми навіть самої його мови не розуміємо? Насамперед і найбільше ми можемо зробити для свого народу, і це наш головний обов'язок. Це така самозрозуміла річ.
  Кульчицький. Слушно, цілком слушно, товаришко!
  Шумицький. Я вам не суперечу, навпаки, цілком погоджуюся з вами, але під час диктатури пролетаріату мусять переважати класові, соціальні завдання над національними. Це переходова доба. Коли революція, пролетаріат переможе класового ворога, змете з лиця землі всі рештки буржуазного ладу і очистить місце для нового будівництва на засадах соціалізму, тоді настане пора вільного розвитку національної культури. Мусимо насамперед знищити соціальні нерівності, а потім — національні. Тому я вважав справедливим під час диктатури рішуче осудити націоналістичні ухили нашого старого товариша як шум- скіста, як зрадника марксизму та ленінізму. Йому загрожує заслання... Так, його заслали на 10 років.
  Кульчицький. Ай-ай-ай, ай-ай-ай!
  Шумицька. Що ти говориш? На 10 років!! І ти голосував за заслання?!
  Шумицький. Так, я голосував за заслання. Моє сумління чисте, як краплина води.
Вбігає Борис.
  Борис. Новина! Страшна новина!
  Всі. Що та же? Що сталося? Що,кажи!
  Б о р и с. В Ленінграді якісь злочинці забили комуністичного діяча, найближчого друга нашого великого вождя.
  Шумицький. Хто забив? Хто? Який божевільний?
  Борис. Одні кажуть, що якийсь чужинець, другі — що робітник з фабрики. Це, виявляється, сталось вчора чи навіть раніш. Ідуть арешти. Кажуть, напали на сліди.
  Шумицький. Яка підлість! Вони думають, що атен- татами ’, бомбами уб’ють ідею! Ні! Ідеї безсмертні!
  Кульчицький. Ай-ай-ай! Ну, я піду. Моє поважання. Атмосфера не сприяє спокійній кабінетній праці. (Пішов).
  Шумицька. Я далі не можу витерпіти... Щодня, щодня щось нового! Вранці я вистояла 6 годин біля крамниці. Наслухалась всього на свою адресу. І що ми «закордонні буржуї», і що маємо долари, і що приїхали об’їдати селян і робітників, коли і без нас їм нічого їсти. Ромку, я не видержу, я так не можу!..
  Шумицький. Все це жіночі нерви.
  Шумицька. Бачити вас щодня голодними...
  Шумицький. Це дурниці, мамусю.
    1 Замах на політичному грунті (пол.).
  Шумицька. Марійко, Марійко!.. Правду вона казала. Вернутись би нам, Ромку.
  Шумицький. Куди?! В те болото? їдь сама!
  Шумицька. Подивись, як схудли діти, як ти випадаєш...
Стук в двері. Входить 5—6 озброєних людей.
  Старший. З наказу ГПУ ви заарештовані.
  Шумицький. Я? Я — Шумицький.
  Старший. Всі! Одягайтесь!
  Шумицький. За що? Товаришу...
  Старший. Без розмов! Виходити!
  Шумицька. Всі?!! Ромку, що сталося?
  Старший. Прошу не розмовляти! Не брати з собою нічого! Марш!
  Шумицький. Ходім!.. Це якесь непорозуміння.
  Шумицька. Діти, Ромку... Що це таке?! (Виходять).
  Старший (до колеги). Зостаньтесь тут: наложіть печаті!
Завіса

      1 Суп.
     2 Домашній халат (пол.).
     3 Мовна помилка (латин.).
---------------

------------------------------------------------------------

---------------

------------------------------------------------------------

