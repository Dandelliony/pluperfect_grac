(МИ ПОЗНАЙОМИЛИСЬ ЗОВСІМ ВИПАДКОВО...!
  Ми познайомились зовсім випадково, і, звичайно, не бувати б щастю, коли б не допомогла цьому перемичка 1. Діло було так... Ходжу я по палубі пароплава, дивлюсь* нудьгую на небо, на море, прислухаюся до розмов... Все чуже вам, нерідне... Години пливуть літами... Навкруги татари, німці, москалі... Що може бути у мене спільного з ними? Проміняв би я море на Дніпро широкий і кипариси на зелені тополі, і всіх їх — на одного українця. Ходжу я, нудьгую, дивлюсь на годинник... Години пливуть літами...
  Сідаю полуднувати, коли дивний якийсь добродій з надзвичайно приємним обличчям підходе до мене, радо всміхається... «Ви не українець?» — «Українець». І ми тричі поцілувались і назвали один другого батьком. «Чи не письменник бува?» — «Письменник! І ви?» — «І я». І в той же мент ми, веселі і щасливі, розбіглись і через декілька хвилин вернулись із зшитками в руках.
  «Хочете слухати?» — в один голос ми спитали один одного. І не встиг я відмовити «не хочу», як мій знайомий уже читав поему, що називалась «Селезень». То була надзвичайно цікава річ, як у нас завжди і про все говорить критика. І я з великою охотою переказав би її зміст, коли б можливо було його переказати, не передруковуючи цілою всієї поеми.
  Я, звичайно, хвалив поему: «Дуже, дуже гарно і талановито написано... надзвичайно...»
  На це автор почервонів, потупив очі і, дивлячись у землю, соромливо сказав: «Навіть не про людину... про селезня... За що ж хвалите?» Але своїм обов’язком я вважав похвалити... «Ви вибачте, але я повинен вам зробити деякі уваги, що відносяться до головних хиб вашого твору... Бачите... ви в одному місці пишете: «Ой ти (селезень) став удовцем. На мій погляд, народ ніколи не назове селезня удовцем». Він скаже: «Селезень гладкий, іноді клятий, коли він не вважає на хворостину і не йде в хлів».— «Так, але ж рима?» До того ж селезню ніким не заборонено хилитись щодня і щодня до іншої. Рима знайшлась, і ми закреслили «удовцем» і замінили «молодцем».
  Потім ми після поеми спочивали години півтори і поміж іншим читали по черзі коротенькі вірші, здебільшого патріотичного змісту. Певно, ми мали цілком однакову психологію, бо наші вірші і по змісту, і по формі настільки були похожими, що їх можна було перемішати і завести книжку путь*1610’ Щ° НІК0МУ і в голову не прийде, що в збірнику бе- х„_ПІ£!асть два автори. Потім ми засвітили свічку і при- пям/ил о 33 дИамУ- у кожного з нас було по 44 драми, пере- припи1/ УкРа|нського та турецького життя. Звичайно, в Ту- Р і ми зроду не були і навіть турків бачили тільки на картинках, коли бували на ярмарку, але натхнення нам допомагало говорити про те, про що можна говорити, тільки бачачи. Виявилось, що ми належали до одного гурту українських драматургів, які повстали за розкріпачення трупи і зробили цілий рух проти горілки і гопака. До того ж принаймні в останніх десяти наших драмах дієві люде всі умирали за кулісами, хоча з роздертими грудьми ходили по сцені. Демонізм проймав всі наші драми, і їх теж можна було перемішати і звести в один збірник без хиби для кого- небудь, хоча маю зазначити, що у мене Одарка на цілих два акти раніше кинула свою дитину в криницю і зараз же зійшла з ума. Але на драмах ми довго не зупинялись і, прочитавши по 12 драм і по 6 жартів, знову вернулись до віршів, позаяк ми були переважно поетами і писали драми тільки через те, що ніяково якось не писати драми, коли маєш у руці перо, а на столі папір.
  Знову по черзі читали вірші і слухали, і чим більше слухали, тим більше виявлялось, що куди простіше говорити про вірші, ніж їх слухати. Через те ми перейшли до загальних розмов, що торкалися струн і так чи інакше розв’язували сучасні питання штуки !.
  Виявилось, що і в загальних питаннях ми надзвичайно сходимось.
  На поезію ми дивились так, що вірші повинні писати всі взагалі в ритмі часу, хто знає літери, і коли їх набереться не менш 6 або 8 тисяч, видати збірник.
  Говорили і про малярство, але кожен з нас пам’ятав тільки бабу, що розказує казки онукам К. Моховського, і ми щиро жалкували, що збоку не стоять кобзарі, схудлими руками перебираючи струни. На музику дивились як на річ, необхідну для кожного порядного весілля.
  Не минули ми й різних модерністичних, символістичних і інших нових напрямків у штуці, але ми довго на їх не спинялись, позаяк цілком ми з ними не були знайомі. Побалакавши на загальні теми, ми знову вернулись до своїх зшитків і знову почали читати свої вірші: Боже мій, які то були чудові речі! Скільки було того щирого патріотизму, любові до рідної неньки, червоних калин, синіх штанів, того милого сонечка, що завжди римується тільки з віконечком!.. Тут були і вареники, і сметана, різнобарвні стрічки, і козаченько на конику грає, і отамани ясновельможні і просто вельможні, і багато інших, і потому занадто знайомі, і все було
    1 Мистецтва. перемішано в такий вінегрет, який могли виносити тільки щиро українські шлунки і від якого верне не тільки вередливого чужинця, а навіть і нещирого українця і просто українця. Попоївши, ми лягли спочити і прочитали передмови.
  На диво, і в передмовах ми сходились надзвичайно. Ніби просячи не читати нас, ми говорили: що писали ці сто тисяч віршів тільки в зайві часи, які уривали від щоденної роботи, і, звичайно, не мали змоги звернути на їх уваги.
  І кожен з нас вірив один другому і в думці дивувався, яка ж сила була у нас до того вільного або зайвого часу, щоб встигнути написати таку безліч тисяч віршів.

      1 Дамба.
---------------

------------------------------------------------------------

---------------

------------------------------------------------------------

