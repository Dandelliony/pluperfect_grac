З НЕОПУБЛІКОВАНОГО
ХАМ
П'єса на 4 картини
ОСОБИ:
   Сліпа.
   Брат старший.
   Брат молодший.
   Лицар.
   Старець.
   Члени добродійного товариства.
   Прохожий.
1 КАРТИНА
До відкриття завіси чується декілька хвилин характерна українська мелодія, повна туги. Відкривається завіса. Долина серед гір. Край хати — праворуч, ліворуч — пустка. У вікно виглядає жіноча голова в чорній хустці, на ній вінок з білих квіток. З гір поволі їде і прислухається до співу прохожий. Він одягнений просто, з сумкою за плечима. Взагалі має вигляд туриста. Сліпа, що сидить в пустці, кінчає згодом свою пісню.
  Прохожий. Добрий день вам!
Сліпа мовчить.
Десятки років я ходжу із краю в край, з країни однієї в країну другу, давно всю землю я сходив, десятки років прислухався до рухів людської душі, але таких хвилин, посвідчуюсь Богом, ніколи ще не пережив я. Ваш голос — голос янгола, що довго жив серед людей і муками пройнявся нелюдськими.
Сліпа співає, майже туже.
Свідчусь Богом: подібного не чув я на землі нічого... Хто ви?
  Сліпа. Не знаю. Зовуть Марією.
  Прохожий. Марія?
  Сліпа. Не знаю, зовуть і Ганною.
  Прохожий. Ви Ганна?
  Сліпа. Не знаю, зовуть і Вірою.
  Прохожий. Хто батько ваш?
  Сліпа. Не знаю. Одні казали, що лицарем він був і впав в борні.
  Прохожий. Ваш батько лицар був?!
  Сліпа. Другі впевняють, що він живий і досі. Удень — рабом у пана, а вночі — по місту ходить і старцює.
  Прохожий. Давно для вас закрився світ?
  Сліпа. Осліпла я... Не пам’ятаю. (Раптом вид її кривиться, вона конвульсивно здригуе).
Виходить брат старший.
  Брат старший. А!
  Прохожий. Добридень вам!
  Брат старший А вам чого тут треба?
  Прохожий.Я йду собі із гір до міста і випадково цієї страдниці почув я пісню і спинивсь послухати Брат старший Ви хто ж самі? І біля чого, сказа ти б, ходите?
  Прохожий. Ха-ха! Ходжу біля людей. В житті мене найбільш цікавлять люде.
  Брат старший. Кого шукаєте, чи що між ними?
  Прохожий. Шукаю в душах їх нових глибин, не зміряних ще оком розуму і серця.
  Брат старший. Ну, тут у нас вам нічого шукати. Ми люде прості — хлібороби, і я, і ось сестра-каліка.
  Прохожий. О, не скажіть, я знаю: у вас живе дух батька-лицаря! Ваш батько лицар був?
  Брат старший Хто вам сказав? Він був звичайний хлібороб Заможний спочатку, а потім підупав
Сліпа починає співати.
Облиш співати! Хіба не чуєш, що єсть чужі між нами?! Не годиться...
  Прохожий. Що ви, що ви?! Нехай співає, нехай співає... Душа її із Богом розмовля. Спинились хмари, і сосни голови свої нагнули.
  Брат старший Ха-ха! Підіть на ярмарок... послухайте співців-сліпців.. Вони не гірше нашу заспівають. А ви напевно, не тутешні? Звідкіля ви?
  Прохожий. З країни, невідомої для вас.
  Брат старший. Не знаєте й відкіль?! Батьки ж у вас...
  Прохожий. Коли б я знав, де я родився, хто батько мій і мати. Угледів я себе в густому лісі і йду із нього...
  Брат старший. Ну, а вітчизна ваша?
  Прохожий. Вітчизна — цілий світ широкий. Душа людська моя вітчизна.
  Брат старший. Ну, слухайте пісні, а я піду та плуга поладнаю.. Ось-ось почнем орати... (Здвигує плечима і йде).
  Сліпа (говорить):
Квітніть, квіти, Сяйте, зорі, Грайтесь, хвилі В синім морі. І земля, і небо, й води, Барви-кольори природи... Хай шумлять ліси і луки, Трублять громи, плещуть води Шум і громи — голос-звуки Стоголосої природи.
Хай кайдани розпадуться, Вільно шуми-дзвони ллються Слово мовлячій істоті У її недовгім льоті
  Прохожий.
Слово мовлячій істоті У її недовгім льоті.
       Виходить брат молодший. Дивується на прохожого.
  Прохожий. Не пізнаєте?
  Брат молодший. Не пізнаю. Ми десь стрівались наче, а де, не знаю.
  Прохожий. А пам’ятаєте... як ви подорожували. Ми стрілись з вами на горі, що ліворуч лежить від яру... Зустрілись ми вночі. При тихім сяйві місяця ми досить довго говорили про різні дива, що нам доводилось угледіти В житті.
  Брат молодший. А, пам’ятаю... Я навіть бачив вас не раз вві сні, але мені ви зовсім іншим уявлялись... Я радий вас угледіть знову... Але дивуюсь, як зайшли ви у наш куток. Сюди так рідко люде заглядають. Шляхів нема ніяких, а стежки давно травою заросли.
  Прохожий. Хто справді любить світ широкий і людей, той кожний крок землі обійде і гляне в кожну душу. Сліпа.
Світе, світе, Маків цвіте, Квітнеш ти, як красна рожа — Незмірима ласка Божа, Квітнеш в слові, в думці, в звуках, В гніві, в щасті, в оковах-муках. Ти увесь єдина казка — Незмірима Божа ласка Божа ласка незмірима Ні думками, ні очима.
( Співає).
Божа кара незрівнянна...
  Прохожий.
О пісне! Як же глибоко ти раниш душу, Якою мукою і радістю її проймаєш.
  Брат молодший. Сестра моя з душею янгола, за щось покараная Богом.
  Прохожий. Скажіть, вона давно осліпла?
  Брат молодший. Я був іще малим, не пам’ятаю Давно, мій брат говорить. Як батько наш умер. Осліпла Руки одняло. Казали, що могла б одужати, але мій брат не згодився, бо це великих грошей коштувало б. Щоб за сестрою було кому ходити, одружився, але його дружина швидко вмерла. А теща в нашу хату перейшла... Не любить навіть співів.
Брат старший являється
  Брат старший. Про що це ти говориш?..
  Брат молодший Та про сестру розпитують.
  Брат старший. Багато знаєш ти... Ішов би каменю побив, а то скрізь виємки такі, що не можна возом їхати..
Прохожий. Ви мусите спасти свою сестру Брат старший Так їй Господь послав Прохожий. А ви?
  Брат старший. А нам багато діла, не до цього не встигнеш виорати — сіять треба, волочити, косити-жа- ти, молотити, молоти, продавати... їсти треба. Ви добре знаєте, добродію, й самі.
  Прохожий. Про хліб ви кажете 1 і забуваєте сестру. Що хліб, коли вона сліпа і зрячою могла б зробитись...
  Брат старший. Ні, краще хай вона і вмре сліпою, аби не йти усім нам, зрячим, з торбою за хлібом.
  Прохожий. Ви в клітці пробували йти... Побійтесь суду... Ануте, випустіть її на волю...
  Брат старший. Що все майно, що придбано руками й потом, зачервоніє у пожежі. А скільки раз ті люде, у кого розум Бог одняв, пустили півня... І я боюсь, що все моє майно...
  Брат молодший. Це не твоє майно...
  Брат старший. Чиє ж? Твоє?
  Брат молодший. Нам батько все здобув, і кожний крок землі напоєний його святою кров'ю.
  Брат старший. Брешеш. Наш батько й краплі крові не пролив...
  Брат молодший. Наш батько лицар був.
  Брат старший. Наш батько був у пана на послугах... Йому пани подарували, а дещо й сам придбав...
  Брат молодший. Ну, мабуть, різні в нас батьки...
  Брат старший. А, мабуть, різні. Гидко слухати! (Іде).
  Брат молодший (падає на коліна). Я вас молю, я вас благаю, спасіть мою сестру!
  Прохожий. Коли б моєї сили стало.
  Брат молодший. Ви скрізь буваєте — скажіть про неї...
  Прохожий. Свята дитино! Я завтра буду в місті, звернусь до лікарів, до добродійних товариств, я все зроблю, що тільки зможу. Вона не може тут загинути в яру і сліду не лишити.
  Брат молодший. Боюсь, що вдруге ви й не втрапите сюди... До нас нема дороги...
  П р о х о ж и й. О, не турбуйсь, моя дитино. Де я пройду хоч раз, вже стежки не забуду. Я ще прийду сюди не раз. Ми будем друзями-братами.
  Брат молодший. Ми спасемо сестру? Скажіть?!
  Прохожий. Надій у мене повне серце, але піду...
Сліпа починає співати. Прохожий спиняється і наче молиться.
Входить старший брат.
  Брат старший. О, знову розспівалась. Найшла б поводиря та йшла на ярмарок, то, може б, хто і кинув шеляг в миску... (До прохожого). А ви ще й досі тут? Заслухались пісень. На жаль, із церкви мусить повертатись теща. Вони не люблять співів.
  Прохожий. Я піду... Прощайте... (Іде).
  Брат старший. Ну, видко, цяця. Це такий, що може всіх з торбинкою пустити. Іди та стежку заори, щоб люде не шалались... (До сестри). А ти б... взялась би краще ти за прялку та на сорочку хоч напряла.
Сліпа ставить до вікна прялку, пряде і тихо, ледве чутно щось співає
Брат старший теше кілка.

     1 В іншому варіанті п’єси (№ 799) — «Про хліб ви кажете — про Душу мовчите...».
---------------

------------------------------------------------------------

---------------

------------------------------------------------------------

