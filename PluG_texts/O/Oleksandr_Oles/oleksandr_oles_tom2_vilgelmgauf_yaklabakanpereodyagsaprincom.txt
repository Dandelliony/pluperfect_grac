ЯК ЛАБАКАН ПЕРЄОДЯГСЯ ПРИНЦОМ...
  Жив собі та був собі кравець Лабакан. Дуже гарний кравець. Науку свою він пройшов у найкращого кравця Олександрії. Та й як же чудово шив Лабакан! Що не дай* те йому, то він так вам пошиє, що і очей не одірвеш.
  А вже такий роботящий був, що годі й казати!
  Бувало, з ранку до вечора сидить за роботою і не помічає, що голка розпеклась, аж почервоніла, а нитки курять димом. Робити так робити! Але іноді, несподівано, він клав голку набік, випускав із рук шитво, а сам замислювався і довго дивився кудись чудними очима. Челядники підморгували один одному, кивали головами і говорили:
  — Погляньте, Лабакан знову занісся за хмари! А яке обличчя у його! Кумедя, їй-богу!
  Іноді в п'ятницю, себто в неділю магометан, коли люде, помолившись, ішли собі спокійно на роботу, Лабакан поважно виходив з мечеті, поводив навкруги очима і йшов по місту гордою поступ’ю.
  Коли стрічалися з ним приятелі: сЗдоров був>, або <Як ся маєш, друже Лабакане», він тільки злегка кивав головою і йшов далі.
  Часом господар любив пожартувати над Лабаканом і говорив:
  — А в тебе, Лабакане, як я придивляюсь, тече кров принаймні якогось принца.
  Лабакан несказанно радів і одповідав:
  — А ви це, пане господарю, вже помітили? Я знаю про це давно.
  Господар сміявся і не сердився на Лабакана, бо він був справді роботящий і гарний кравець.
  Раз колись Селін, брат султана, заїхав на день в Олександрію і одіслав у майстерню господаря Лабакана своє убрання, щоб його трошки переробити. Звичайно, господар дав цю роботу Лабаканові. Увечері, коли всі розійшлися з майстерні, Лабакан став розглядати шите шовком та золотом убрання. Йому враз чомусь заманулося приміряти це убрання на себе. Що б же ви думали?! Убрання наче на його було пошите. <Ну, хіба я не справжній принц? — спитав він сам у себе.— Адже ж сам господар каже, що я народився принцом! Та й це убрання, певно, подарувала для мене якась добра чарівниця. Ну, звичайно, так! Інакше і не могло бути!» Лабакан часу не гаяв. Зібрав своє майно, перелічив копійки і подався з Олександрії. Та чого йому і лишатись в Олександрії, коли тут ніхто не визнає його за принца! Хіба що господар, але він так говорить, що не знаєш, чи він жартує, чи так і справді думає.
  Але йти пішки було незручно, та й ніяково. Всі звертали увагу на це, а деякі посмілювались навіть насміхатися. Та й справді: де ж таки видано, щоб принц ішов пішки? Треба було купити коня! Але добрий кінь коштував дорого, та й небезпечно було їхати на ньому без звички. Тому Лабакан купив,і досить поцінно, шкапу і зліз на неї. Бідна шкапа ледве волочила ноги, але посувалась вперед, і Лабакан був щасливий. Незабаром до його пристав якийсь парубок, теж верхи на коні, і попросив дозволу їхати поруч. З розмови Лабакан довідався, що їм їхати зовсім по дорозі.
  — Ну що ж, коли їдеш, то й їдь, буде веселіше,— сказав Лабакан.
  Розбалакались. Парубок сказав, що звуть його Омаром і що він небіж Ельфі-бея, нещасного паші Каїра, і тепер мандрує по дорученню свого дядька. Лабакан був не такий щирий і дав тільки натяк парубкові, що він неабиякої крові і подорожує так собі, для власної розваги.
  На другий день Лабакан спитав у парубка:
  — А що ж тобі доручив дядько?
  Парубок відповів:
  — Я не знав своїх батьків, і мене виховував з самого дитинства Ельфі-бей, паша Каїра. Коли на Ельфі-бея напали вороги, смертельно поранили його і примусили тікати, він признався мені, що я син великого царя, що мій батько, боячись пророкувань якогось астролога, одвів мене на чужину і поклявся, що зустрінемось тільки тоді, коли мені буде двадцять два роки. Ельфі-бей не хотів сказати, як звуть мого батька, але велів на четвертий день місяця Рамадана, коли мені наступить двадцять другий рік, бути біля славної колони ель-Серуйя, що стоїть на схід від Олександрії. Там я мушу віддати меча людям і сказати: «Ось я, той, якого ви шукаєте». Люде закричать: <Хвала Пророкові, що зберіг тебе для нас». Я мушу піти за ними, і вони одведуть мене до батька.
  Лабакан був дуже здивований і з заздрістю дивився на Омара. Ох, мовляв, чому мене доля народила на світ кравцем, коли я маю все потрібне для того, щоб бути справжнім принцом, а потім і царем.
  Ці думки не давали спати Лабаканові усю ніч, і коли він уранці побачив Омара, що лежав і солодко спав поруч з ним, Лабакан став міркувати: чи не можна б було якось хитрощами одурити долю і стати Омаром. А за поясом у Омара був меч, по якому пізнають люде принца, недалеко пасся Омарів кінь...— варто лише вийняти меча, сісти на коня, і доля буде одурена! Лабакан так і зробив. Він тихенько вийняв меча, осідлав швидкого коня, ударив його в боки і понісся вітром по степу. Коли Омар прокинувся, кравець був уже далеко...
  Це було в перший день місяця Рамадана, коли Лабакан украв меча і коня в принца, і на дорогу залишилось у його ще чотири дні. Хоча до колони можна було доїхати за два дні, та Лабакан гнав коня і щохвилини оглядався назад, але ніде по дорозі не вставала курява і Омара не було видко. На другий день надвечір кравець запримітив на горі колону, і серце його забилося, як ніколи. Хоча за два дні він міг все як слід обміркувати, але він не знав, що робити і як поводити себе. Став він себе впевняти, що він справжній принц, і йому стало веселіше.
  Навкруги була пустиня. Лабакан спинив коня під пальмами і став ждати, що буде далі.
  На другий день опівдні він угледів силу коней і верблюдів, що прямували до колони ель-Серуйя. Лабакан зразу догадався, що люде виїхали стрівати його, свого улюбленого принца. З якою приємністю він поїхав би зараз їм назустріч, але треба було ждати ще кілька годин. Швид* ше б погасав день, минала ніч і наступав ранок. Аж ось зійшло і вранішнє сонце. Лабакан схопився на ноги і став чепуритися: принц мусить бути неабиякий! Коли він згадав Омара, йому стало і ніяково, і боляче, але каятись було вже пізно. Лабакан сів на коня, ударив його і через декілька хвилин уже прив'язував його до дерева, а сам ішов на гору, до колони, де ждала його юрба. Коли він вийняв меча принца Омара, із юрби виступив якийсь дід з довгою сивою бородою. Все його убрання, шите золотом, і як сніг біла чалма, говорили за те, що цей дід — людина не проста. До його підійшов Лабакан, вклонився і, подаючи меча, сказав:
  — Ось я, той, кого ви шукаєте.
  — Слава Пророкові, що зберіг тебе нам на радість,— закричав дід з ясними слізьми на очах.
  — Обніми ж швидше свого старого батька, мій любий сине Омаре!
  Лабакан дуже був схвильований таким незвичайним привітанням і упав в обійми. А на душі у його було одно* часно і радісно, і соромно. Та не довго Лабакан радів і со* ромився. Коли він став і подивився назад, то угледів якогось парубка, що гнав з усієї сили коня і поспішав до колони. Довго не довелося пізнавати, і Лабакан зразу пізнав свою шкапу і Омара. Але кравцеві так сподобалось бути принцом, що його не злякав і Омар.
  А Омар тим часом, махаючи хусткою, все ближче наближався до колони і кричав:
  — Люде добрі! Почекайте! Одну хвилину! Одну хвилину! Я зараз! — Скочивши з коня, він сам забіг на бугор і, ледве переводячи дух, сказав: — Люде добрі! Що ви робите? Та хіба ви не бачите перед собою брехуна? Він не Омар! Я Омар! І ніхто на світі не має права видавати себе за мене!
  Всі були здивовані, але найбільше здивувався старий батько, що жахливо переводив очі з одного на другого. Тоді Лабакан став говорити спокійним голосом:
  — Царю і мій батьку рідний! Заспокойтесь і не звертайте ніякої уваги на цього парубка. Це, здається, божевільний кравець із Олександрії, Лабакан. Не гнівайтесь на нього, а пожалійте.
  Обурений Омар хотів уже накинутись на кравця, але люде схопили його і заступили Лабакана. Тоді старий батько сказав:
  — Правда, правда, мій дорогий сину, його слід зв’язати і посадити на верблюда. Може, ми чим-небудь і допоможемо нещасному.
  Омар трошки заспокоївся. Він, ледве стримуючи сльози, сказав своєму батькові:
  — О, батьку мій рідний! Моє серце говорить мені, що ти мій батько. Божусь тобі ім’ям моєї матері, що зараз мене чує.
  — Хай нас Господь помилує,— сказав старий.— Він знову стратив розум.
  Після цього він взяв Лабакана за руку і зійшов з ним з бугра. Обидва вони сіли на чудових коней, покритих коштовними попонами, і поїхали по степу. За ними рушили всі інші.
  Нещасного ж Омара зв’язали, посадили на верблюда,
добре прив'язали його до горба, і декілька юнаків поїхали поруч з ним, не зводячи з його очей.
  Батько Омарів був Слауд, Вехабитинський султан. Довго у його не було дітей, нарешті Бог дав йому сина — радість й утіху на старість. Але ворожбити, яких він спитав про долю Омара, сказали, що йому загрожує небезпека від його ворогів і мине вона тільки тоді, коли Омарові наступить двадцять другий рік.
  Тому султан доручив виховати свого хлопчика своєму вірному другові Ельфі-бею і скорився долі — побачити його тільки через двадцять один рік. Султан про все це розповів Лабаканові, і сам дивився і не міг надивитися на його.
  Чутка про те, що повернувся принц Омар, швидко рознеслася по всій державі, і коли султан з Лабаканом в’їхали у свій край, люде ще здалеку зустріли їх радісними вигуками.
  Скрізь вулицями тих міст, у яких їм доводилося побувати дорогою, стояли тріумфальні ворота, обвиті квітками і зеленим гіллям. На вікнах висіли найкращі килими, і народ славив і дякував Бога і його Пророка за те, що він зберіг і вернув їм такого прекрасного принца. Лабакан від радості не чув землі під собою і згорда поглядав на всіх. А бідний Омар, прив’язаний до верблюда, втрачав останню надію на щось краще, ніхто на його не звертав уваги, а коли хто і зацікавлювався бранцем, то вартові відповідали:
  — Та це веземо божевільного кравця з Олександрії.
  У самій столиці зустріли султана з сином ще пишніше. А султанша ждала і не могла діждатися свого коханого сина. Вона теж уже двадцять один рік, як не бачила Омара, хоч уві сні він ввижався їй щоночі, і вона так запам’ятала його обличчя, що, здавалось, пізнає його між тисячами. Звуки сурм і литавр, крики і тупіт коней все дужчали і дужчали, і ось уже розчиняється брама і в’їжджає султан зі своїм сином. Вибігла назустріч султанша, і султан, ведучи за руку Лабакана, сказав:
  — Ось я веду тобі того, по кому ти так довго журилась і сумувала.
  Але султанша, глянувши на Лабакана, сказала:
  — Ні, це не мій син. Не його вві сні показував мені Пророк.
  Коли султан завіряв матір, що вона помиляється, двері розчинились, і принц Омар, вирвавшись із рук вартових, вибіг і упав до ніг своєї матері.

  — Тут я хочу умерти,— закричав він.— Вели убити мене, жорстокий батьку. Я не витерплю цього сорому.
  Всі були здивовані цим і оточили Омара. Уже вартові хотіли схопити і знову зв’язати його, але султанша встала і подала знак рукою спинитися.
  — Стійте,— сказала вона,— цей, і ніхто інший, справжній син. Так, тільки цей! Хоч мої очі його ніколи не бачили, але моє серце зразу вгадало і впізнало його.
  Вартові вже хотіли відійти від Омара, але султан розгнівався і велів зв’язати божевільного.
  — Я тут голова всьому! — закричав він не своїм голосом.— Тут нічого вірити бабським снам, а правді! — Потім він, показуючи на Лабакана, трохи спокійніше додав: — Ось мій син, він подав мені меча з власноручним підписом мого друга Ельфі.
  — Та він його украв у мене! — закричав Омар.— Я мав необережність йому довіритись і заснути.
  Розлютований султан звелів вивести силою Омара і зв’язати, а сам пішов з Лабаканом у свої покої. Султанша була без краю засмучена, думаючи, що їй уже ніколи не бачити свого рідного сина. Згодом вона заспокоїлась і стала вигадувати засоби, як султанові розкрити очі на правду. Це дійсно було нелегко зробити, бо той брехунець, що назвав себе Омаром, передав меча і зумів так гарно і докладно розказати султанові про все минуле життя принца, що той не міг не повірити.
  Султанша покликала всіх людей, що їздили разом з султаном до колони ель-Серуйя, веліла їм розказати, як усе сталося, і стала радитись зі своїми рабинями.
  Вони радили то те, то інше, але всі поради були ні до чого.
  Тоді стара і розумна Мелекс.ила сказала:
  — Ясновельможна пані! Я чула, що той, хто передав меча, назвав Лабакана божевільним кравцем.
  — Чула і я,— відказала султанша,— але що з того?
  — А що ви скажете, пані,— говорила далі Мелексила,— коли цей брехун дав вашому синові своє ім’я? А коли це так, то я найду дуже легкий засіб, як вивести його на чисту воду.
  Ще довго стара рабиня щось шепотіла султанші, а тій так подобалась мудра порада Мелексили, що через декілька хвилин вона була вже у султана. Хитро повела вона себе. Попереду сказала, що признає свого сина і цілком згоджується з думкою султана, але хотіла б, щоб султан не відмовив їй в одному проханні.
  Султан уже шкодував, що так розгнівався на дружину, і тому легко згодився.
  — Знаєш що, мій друже,— сказала султанша,— мені дуже хотілося б знати, хто з хлопців краще пошиє чинарку і шаровари. Ти засміявся, а ось мені дуже хотілося б знати. Хіба тобі важко для мене це зробити?.. Ну, це моя примха.
  Султан довго сміявсь і дивувався чудній вигадці дружини, але нарешті сказав:
  — Ти справді вигадала щось дуже розумне. Добре, я згоджуюсь. Цікаво мені знати, скільки переведе краму мій син!
  Він сам пішов начебто до свого сина і став умовляти його вволити бажання матері, яка хоче бачити чинарку і шаровари, пошиті його руками.
  Уміючи добре шити, Лабакан зрадів і охоче згодився взятись за голку.
  Замкнули їх у двох кімнатах. В одній — принца, у другій — Лабакана. Кожному з них дали по шматку єдвабу і все потрібне для того, щоб шити.
  І султанові, і султанші дуже кортіло хоч глянути, як працюють парубки, але не можна було. Аж ось за шитвом пройшло два дні, і на третій султан звелів покликати кравців. З пихою ввійшов Лабакан і розкинув перед здивованим султаном чинарку і шаровари.
  — Поглянь, батьку, і ти, матінко, як я пошив чинарку. Та я побожусь, що найкращий кравець такої не пошиє!
  Султанша засміялась і звернулась до Омара:
  — А ти що приніс, мій дорогий сину?
  Той з погордою кинув на стіл єдваб і сказав:
  — Мене вчили втихомирювати скажених коней, кидати списи, володіти зброєю, але чомусь не навчили шити чи- нарки і шаровари. Певно, Ельфі-бей, цар Каїра, не думав, що мені доведеться бути кравцем.
  — О, ти справжній наш син! — радісно закричала султанша.— Прости мене, мій царю,— звернулась вона до султана,— прости, що я пішла на такі хитрощі. Невже ж ти і тепер не бачиш, хто з них справжній принц, а хто кравець. Справді, справді, чинарку і шаровари чудесно він пошив, і мені хотілося б знати, в якого кравця він учився.
  Здивований султан не знав що казати і дивився то на султаншу, то на Лабакана. Лабаканові було ніяково, він хотів уже виправдуватись, але султан сказав:
  — Ну, це ще не доказ, і цього занадто мало, щоб я повірив тобі. Ти думаєш, що я сам нічого не можу вигадати і дізнатися, на чиєму боці правда? Помиляєшся, серденько!
  Султан велів негайно осідлати йому найкращого коня, сів на нього і подався в ліс, що зеленіє недалеко від міста; там жила добра фея Адольцинда, яка колись давала корисні поради султанам його роду. До неї і поїхав султан.
  Серед лісу була невеличка прогалинка, оточена високими кедрами. Тут і жила фея, але рідко хто з людей зва- жався піти в ті кедри. Якась таємна сила лякала кожного і примушувала його вернутись назад. Султан скочив з коня, прив’язав його до дерева, а сам пішов на прогалину і голосно сказав:
  — Коли правда, що ти допомагала добрими порадами моїм дідам і прадідам, то допоможи і мені, їхньому нащадку.
  Тільки він проказав останні слова, як один із кедрів розчинився і вийшла прекрасна фея в легкому як повітря серпанку.
  — Я знаю, що примусило тебе прийти сюди, султане! Ось на тобі два коробочки і піднеси їх юнакам. Я знаю, що справжній Омар візьме той, який і слід йому взяти.
  Сказавши, чарівниця подала султанові два коробочки, оздоблені золотом і перлами, а сама сховалася в кедрі. На кришках обох коробочків, яких султан ніяк не міг одчинити, було написано на одній «Честь і слава!», а на другій — «Щастя і багатство».
  Повернувшись додому, султан розповів султанші про свою розмову з чарівницею. Султанша зраділа: вона була певна, що її син візьме той коробочок, який і слід узяти царевичеві.
  У величезній залі на столі були власноручно султаном покладені обидва коробочки.
  Султан зайняв своє місце і велів рабам відчинити двері. Паші й еміри в блискучих убраннях увійшли в залу і посідали на єдвабних подушках.
  Султан махнув рукою, і ввійшов Лабакан.
  Велебно і гордо пройшов він через усю світлицю і, впавши перед султаном, сказав:
  — Чого хочеш, мій царю і мій дорогий батьку?
  Султан підвівся і сказав:
  — Сину мій коханий! Тут дехто став не вірити, що ти, мій сину, справжній царевич. Це мені боляче. Ось перед тобою два коробочки з різними написами. Я певен, що ти вибереш собі той, який і личить вибрати справжньому синові султана.
  Лабакан підійшов до столу. Він довго не знав, на якому коробочку спинитись, і нарешті сказав:
  — Мій високоповажаний батьку! Що може бути вище щзстя бути твоїм сином?! Що може бути прекрасніше багатства твоєї ласки?! Я вибираю той коробочок, на якому написано: «Щастя і багатство*.
  Після цього привели Омара, смутного і змученого. Він упав перед султаном і спитав про його бажання. Султан велів йому вибрати один із коробочків. Омар підійшов до столу, прочитав написи і сказав:
  — Останні дні мене навчили, як швидко минає щастя і проходить багатство, але в грудях остається честь, а в думках слава! Але коли б я навіть позбавився корони, я вибираю: «Честь і слава».— І він поклав свою руку на вибраний коробочок.
  Лабакан узяв свою.
  Султан звелів принести святої води із криниці Земзем в Мецці і вимив свої руки перед молитвою, повернув голову на схід, упав на землю і став молитись:
  — Батько моїх батьків! Ти, що цілі віки беріг честь Аба- сідів, і на цей раз не лиши нас своєї ласки. Допоможи нам пізнати свого сина.
  Султан встав і сів на своє місце. І стало тихо, так тихо, що, здавалось, ніхто не дихав і тільки дивився і ждав дива. Султан підвівся і сказав:
  — Одчиніть коробочки!
  І дивно! Раніше не могла їх розчинити ніяка сила, а тепер вони самі порозчинялись.
  В коробочку Омара лежала золота корона і скіпетр, а в коробочку Лабакана — велика голка і моток ниток. Султан звелїв принести до його обидва коробочки. Спочатку він узяв золоту корону в руки, і вона стала наче рости в його руках, і росла доти, доки не стала такою великою, як справжня.
  Тоді щасливий батько надів її на голову Омара, поцілував його і посадив поруч із собою.
  Лабаканові ж він сказав зовсім без жартів:
  — Єсть старе прислів’я: швець мусить сидіти біля своїх колодок. І тобі слід було б не кидати своєї голки. Правду кажучи, ти не вартий моєї ласки, але за тебе просив той, який сидить поруч зі мною і якому сьогодні я ні в чому не можу відмовити. Тому дарую тобі життя і раджу тобі якомога швидше перейти межі моєї держави.
  Бідний кравець не знав що й сказати. Він упав на коліна перед Омаром і з слізьми на очах спитав:

  — Принце, скажіть, чи можете мені вибачити, чи можете ви мене, злодія, простити?
  — Не зраджувати друзів і милувати ворогів уміли тільки Абасіди,— відповів Омар, піднімаючи з землі Лабака- на.— Іди здоровий!
  Султан, вражений вчинком Омара, обняв сина і сказав:
  — О, ти мій справжній син. В тобі пізнаю себе!
  Тоді повставали всі еміри, паші й інші вельможі, і разом, в один голос, закричали:
  — Хай живе новий син султана!
  Лабакан тим часом тихенько вийшов із зали з своїм коробочком. Він пішов у стайню султана, відшукав там свою конячку Мурву, осідлав її і виїхав за ворота в Олександрію.
  Ніби рожевий сон пролетіли ті дні, коли він був принцом, і тільки коробочок, оздоблений дорогоцінним камінням, нагадував йому, що це був не сон, а дійсність.
  Приїхавши в Олександрію, він спинився біля хати свого старого господаря і ввійшов у майстерню. Не зразу пізнав його господар. Довго він вглядався у Лабаканове обличчя і нарешті закричав:
  — Хлопці! Хлопці! Дивіться, Лабакан повернувся!
  Всі покидали роботу, повибігали і кинулись на Лабака- на: хто з лозиною, хто з аршином,, хто з голкою.
  — Ах ти, злодій! І де твій сором був, коли ти зважився красти чуже убрання? — кричав господар.— Так геть же з моєї хати, щоб і ноги твоєї не було тут!
  Стусанами випровадили за двері Лабакана.
  Побитий і змучений, Лабакан знову сів на свою Мурву і виїхав за місто. Ліг він на землю і став думати, як то швидко минає щастя, як недовго живуть надії. Поволі він задрімав і заснув. Прокинувся він з думкою покинути ганятись за вітром у полі, а чесно взятися за роботу. Він продав за великі гроші коробочок феї, купив собі хату і одкрив майстерню. Незабаром прибита була дощечка, а на ній було написано: «Лабакан — кравець».
  Насамперед він став латати своє убрання, але його кудись покликали. Він заткнув голку, подаровану феєю, кинув шити і вибіг на вулицю. Повернувшись увечері, він уже хотів долатувати своє убрання і ледве не крикнув від того, що побачив. Голка шила сама. Ніби нею водила якась таємна рука. Ще більше здивувався Лабакан, коли побачив, що нитка ніскільки не коротшає. Лабаканові стали замовляти роботу, і незабаром він зробився найкоащим 

кравцем на всю околицю. Одне тільки всіх дивувало, що Лабакан кравцює один і завжди чомусь накидає двері на защіпку.
  На коробочку було написано «Щастя і багатство».
  І справді, незабаром Лабакан зробився дуже багатим і його стала поважати вся Олександрія. Часто йому доводилось чути про славу молодого султана Омара, але Лабакан уже не заздрив Омарові і не хотів би свою щасливу долю проміняти на войовниче життя султана. «Краще сидіти на стільці, ніж літати на скаженому коні з списом або шаблюкою»,— говорив він.
Так жив Лабакан, щасливий і задоволений, і, може, він живе і досі, дивуючись, як голка може сама шити, а нитка — не коротшати.
