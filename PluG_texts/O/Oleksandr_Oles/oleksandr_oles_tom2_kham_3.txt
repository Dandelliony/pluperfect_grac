III КАРТИНА
Картина першої дії Ніч. Чути далекий грім, ударить — і стихне Брат молодший часом з ляку схоплюється, сідає і знову засипає на возі. Являється весь у білому лицар
  Лицар. Устань!
  Брат молодший. А хто тут?
  Лицар. Твій батько. З високих гір зійшов тебе угледіти, мій сину.
  Брат молодший. Ти мрець? Ти вмер же, батьку.
  Л и ц а р. Не вір людським словам. Я й досі ще в живих, але живу на горах. Вже сотні літ моя нога в долині не ступала... Я ждав тебе, поки ти виростеш і зможеш бачити мене і говорити. Страшною мукою, пекельним болем моя наповнена душа: моя дочка, моя єдина втіха, то й я умерти разом з нею мушу. Осліпла, стратила свій розум, о сину мій!
  Брат молодший. Скажи, я все зроблю, щоб знову стала зрячою вона.
  Л и ц а р. Ти мусиш визволить її з кайданів... Ти мусиш повести її на самі вищі гори... Одне повітря там поверне розум їй. Обмий їй очі білим снігом..
  Брат молодший. Як можу я боротися з всевладним братом...
  Лицар. Вона тут владна...
  Брат молодший. Як можу визволить її із кігтів...
  Лицар. Не бійся смерті.
  Брат молодший. Уб’є мене.
  Ли цар. Він убиває тисячі... Коли ж ти смерті глянеш в очі, розріж собі на шиї жилу і келих крові наточи, і бриз- ни нею в саме небо. Коли воно займеться кров'ю і сонце зробиться червоним, сліпа сама розплющить очі... Прощай!
  Брат молодший. Куди ж ти, лицарю?
  Лицар. На гори...
  Брат молодший. Постій!
  Лицар. Я жду тебе!
  Брат молодший. Сестра...
  Л и ц а р. З сестрою жду тебе, брат молодший. Ти вернешся. Ми стрінемось. Прощай!
Брат молодший схоплюється.
  Брат молодший. Це сон? Батьку! Батьку!
На місці лицаря стоїть прохожий.
Брат молодший. Це ти... Хто це стоїть? Прохожий. Я. Прохожий.
  Брат молодший. Це ви? Ой сон мені приснився... (Лягає).
Прохожий зникає.
Ви вірите, неначе я живого бачив батька... Отут, тут саме, де ви стоїте, стояв і він. Весь в білому... І я так зразу пригадав його обличчя, очі... Хотів йому сказати щось гаряче і не міг. Неначе на вуста мої поклав хтось4 камінь... А ви давно вже тут?! Прийшли вночі? Було б збудить мене... Чому ви не збудили?.. Чого ж ви мовчите?!. Га? Чого... (Встає). Та де ви?! Хоч би скоріше ранок. Горить немов і мозок, і душа... І ці страшні і дивні сни... Я, може, занедужав... Заснути — голова болить. (Лягає).
Тиша. Вікно в пустці розчиняється.
Сліпа (починає співати). Я пливу, сліпа і хвора, І закута в кайдани, Я пливу, несусь на хвилях І шукаю береги.
Але муки невимовні Гинуть в сяєві надій. Я жду лицаря на човні, Плине, плине лицар мій!
  Брат молодший. Маріє, так рано, і ти вже встаєш. Ще ніч.
  Сліпа.
Ніч минає, сонце сходить, Умиває в морі вид. Злоті вії день розводе, Зводе крила небозвід. Гинуть темні сили ночі, Гасне пекло на землі, І гримлять слова пророчі, Як громи у темній млі.
  Брат молодший. Маріє, я бачив батька уві сні» він прийшов і став з такою тугою в очах... Розкрив уста, хотів щось говорити, та нагло заридав і зник... Мені все сняться гори, гори. Немов іду я, за мною біжить народ. Сніги на верхогір'ї горять в пожежі сонця. З гори довкола видно всю країну нашу. Вона уся цвіте, як квітка. Маріє, сонце сходить!
  Сліпа (співає).
На ярмарках сліпі і вбогі Весь день над мискою сидять. Гуде, як вулик, мир хрещений, Ревуть воли, вози риплять... Бринять на лірах тихо струни І плачуть псалмами уста, Кричать, торгуються, сміються, Внизу думки, внизу мета... На ярмарках сліпі і вбогі Весь день над думою сидять.
Пісня поволі тихне. Пауза.
Брат старший виходить, бере сокиру і починає майструвати Хтось в латаній свитці, з торбиною за плечима підходить ззаду. Старець. Не встиг ще виспатись, а вже і встав, мій сину... За це хвалю... Ну, Боже поможи!
Брат старший. Спасибі. А ви ж хто будете? Старець. Я старець вбогий.
  Брат старший. Далеко ідете?
Старець. Нікуди я не йду, набились ноги. Брат старший. А відкіля ви? Старець. Тутешній я, мій сину. Брат старший. Рідня в вас єсть?..
Старець. Рідні багато... всі родичі... куми, свати. Брат старший. А що ви робите?
  Старець. По милості сиджу. Вклонюсь, а пан і кине шеляг.
  Брат старший. Давно зубожіли?
  Старець. Давненько, сину.
  Брат старший. А раніше?
  Старець. Раніше... Кінці в воді не видно
  Брат старший. А тяжко, думаю, весь вік поневірятись...
  Старець. Аби було спокійно на душі та в череві як слід. А то (показує на віз) братуха твій?
  Брат старший. Братуха.
  Старець. Дивись за ним пильніше.
  Брат старший. Чому? Хіба ви знаєте його?
  Старець. Та, мабуть, знаю. От він лежить і сміється, і вві сні тремтить, як лист у вітер... Дивись за ним пильніше, сину., щоб він чого не наробив.
  Брат старший. Нічого не наробить...
  Старець. А там побачимо бодай його не бачити ніколи. Не дозволяй йому з сліпою розмовляти.
  Брат старший. Хіба ти встежиш...
  Старець. А треба... Я б виділив його... Землі багато на землі... Он там, на півночі, багато порожніє...
  Брат старший. Він найметься, а рідного кутка не кине...
  Старець. Еге! Чого б він не хотів... Не хоче сам, так силою примусить...
  Брат старший. Але ж...
  Старець. ІЦо ж зробиш. Вже так ведеться здавна скрізь. Де слова мало — силу!
  Брат старший. Побачимо, що треба буде, те і зробимо.
  Старець. Усе гаразд, що робиться не пізно... А що, як він сліпу украде і поведе її між кров’ю і огнем? На горах, що сяють вдалині снігами, отрутою напоєне усе повітря. Хто раз у житті на горах тих побув, той знає, що робилося з його душею. Проклятий дух її на часті рвав, примушував її то плакать, то сміятись, то корчитись в агонії, то вихором нестись під небом. І око Господа було безсиле заспокоїти нещасну душу. Вона навіки вже була отруєна для тиші.
  Брат старший. Сліпу на гори не пущу я...
  Старець. Так, сину, так, бо по шляху безпечніше ходити. Тому в людей і крил немає... їм треба ніг...
  Брат молодший (прокидається).. Сліпа вже встала?
  Брат старший. Іди, умийсь та Богу помолися.
  Брат молодший (до старця). А вам дали шматка?
  Старець. Дали, дали, мій сину.
Брат молодший пішов
  Старець. Це був синок у мене... Пристав у найми...
Найшов собі і діло, і рідню. Сюди і слід забув.
  Брат старший. А в вас хіба єсть діти?
  Старець. А ти мене,здається, й не пізнав... Я батько твій...
  Брат старший. Та годі, не жартуйте... Мій батько вмер давно...
  Старець. Він житиме ще довго, сину...
  Брат старший. Я жартів не люблю.
  Старець. Цуратися батьків — така вже вдача в нас в родині. (Пауза). Я, сину, поглядіть тебе прийшов... До тебе їдуть гості... Свати... свати...
  Брат старший. Тут сватати нема кого...
  Старець. Сліпу, сліпу, мій сину, а ти скажи, що їй і в тебе добре.
  Брат старший. Я покажу їм шлях.
  Старець. Не треба, сину, ти знаєш сам, яке телятко дві матки ссе... А зараз нічого тобі й боятись...
  Брат старший (з злобою). Вовки!!!
  Старець. Грибки — грибам, мій сину.
  Брат старший. їм нічого робити, мабуть!
  Старець. Так бавляться, мій сину.
  Брат старший. Щось торохтить неначе. (Прислухається).
  Старець. Вони ж і торохтять... Це їхній тарантасик.
  Брат старший. Ви вже збираєтесь іти?
  Старець. Піду, мій сину. Ноги підуть, а душа останеться з тобою.
  Брат старший. Хе-хе! Ви все жартуєте... бач., ноги підуть!
Торохтіння тарантаса спиняється.
  Старець. Приїхали!.. Бувай здоров. (Зникає).
   На сцену виходить чотири члени добродійного товариства.
  1 - й. Бог поміч!
  Брат старший. Спасибі!
  2-й. Це сліпої хата?
  Брат старший. Це власна моя хата, і більше тут хазяїнів немає. Сліпа живе у мене як сестра.
  3-й. Ви нас не так, здається, зрозуміли. Хазяїна, звичайно, й хата.
  Брат ста р ш и й. А нащо вам моя сестра?
  1 - й . Та ми прочули, в вас сестра недужа. А тут між нами лікар єсть, відомий на все місто.
  2 - й. Ми, власне, чули, що сліпа чудовий голос має.
  Брат старший. Це як кому. Вона такий же голос має, як і всі. А вам яке б то діло до голосу її?
  4 - й. Та, бачите, у нас, у місті, як по містах інших, театри єсть, де різні речі представляють. І в нас при товари* стві нашім єсть гурток. 1 от йому потрібна дівчина з гарненьким голосом. Чи зрозуміло я кажу?!
  Брат старший. Сліпа туди не піде. Сліпій молитись треба.
  3-й. Господь не заборонив себе хвалити ні на тімпа- нах ', ні на гуслях.
  Брат старший. А у вас в кумедіях хіба самого тільки Бога хвалять?
  1 - й. В житті усе іде на славу Богу.
  2-й. Однак, дозвольте нам угледіти сліпу. Ми хочемо її просить що-небудь нам ласкаво заспівати.
  Брат старший. Вона нездужає...
  2 - й. Що з нею?
  Брат старший. Так... Голова болить.
Сліпа починає співати якусь задумливу тиху молитву. Всі слухають.
  1 - й. Гарненький голос.
  2-й. Скажіть, яка журлива пісня.
  З - й. Сліпі співають завжди журно.
  4-й. От в консерваторію її віддати б!
  1 - й. Коли Господь сюди послав (показує на голову), не треба і науки.
Сліпа висовує голову в вікно.
  З - й. Дивіться, яке обличчя в неї, як у старої.
  2-й. Не закохайтесь ще.
  З - й. Чудесний голос!
  2 - й. Нам треба вирішить. (Утирає сльози).
  1 - й. Чого це вам всплакнулось?
  2 - й. Взяла за серце пісня...
  З - й. Але до діла... Ходімте глянемо у хату...
Дивляться в вікно.
     1 В храмі трикутне поле фронтона, заглиблення в стіні (гр.).
  1 - й. Обої треба...
  2 - й. Піч зовсім розвалилась.
  З - й. Підлогу теж перемостити треба... перемінити...
Брат молодший входить.
  Брат молодший. Хто це?
  Брат старший. Приїхали з міста.
  Брат молодший. До нас навмисне?
  Лікар. Ця хвороба рідко буває у людей, трапляється вона найчастіше від якого-небудь великого горя. Але на землі єсть такі чудовні місця, де одне повітря уже впливає добре на слабого. Звичайно, потрібен і режим.
  З - й. Ну, це коштує, мабуть, не одну сотню франків.
  1-й. О, звичайно.
  Брат молодший. Чого ж вони приїхали?
  Брат старший. Ая не знаю...
  З - й. А пан же нам мільйон подарував...
  1 - й. Цей мільйон нехай лежить непорушно. Побачите, що через кілька літ із нього буде два.
  Брат молодший. Ви нашу бачили сестру? Вона сліпа...
  1 - й. Бачили і чули її прекрасний голос. Ось що, пане господарю. Наше товариство бере на себе повний ремонт помешкання, де живе ваша шановна сестра. Просимо на наш кошт обклеїти стіни новими обоями, перемостити підлогу, перекласти піч. За все це наше товариство охоче заплатить по рахунку. А доки що бажаємо вам всього ліпшого. Подорож до вас нас так стомила, що швидше хочеться лягти на ліжко.
  З - й. Дороги до вас майже нема ніякої.
  2 - й. Я хотів би залишити пам'ятку про нас і хочу подарувати вам книжечку, це торішній відчит про діяльність нашого товариства.
  1 - й. Цю книжечку ви можете роздать народу, пустить в народ. Нехай ознайомиться... Бувайте ж здоровії
Прощаються і йдуть.
Брат старший дивиться їм услід з книжкою в руках.
  Брат старший. Торішній відчит... торішній сніг. (Викидає тую книжечку).
  Брат молодший. Хто це такі? Не лікарі ж?!
  Брат старший. Комедіанти, кажуть. Сліпу в приют хотіли взяти. Під три чорти... Сліпа родилась тут і вмре.
Брат молодший. Сліпа тут не останеться. Брат старший. Що? Уб’ю!

