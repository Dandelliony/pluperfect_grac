ХВЕСЬКО АНДИБЕР
Дума-п’єса
ОСОБИ
  Хвесько Анднбер.
  Гаврило Довгополенко Переяславський.
  ВІйтенко Ніжинський.
  Золотаренко Чернігівський.
  Настя Горовая.
  Наймичка.
Корчма Насті ГоровоТ
Війтенко Ніжинський сидить за столом, весело співає, приграє на бандурі. Золотаренко Чернігівський здвигує плечима, мов танцює, на лаві сидячи. Гаврило Довгополенко дивиться на Н а с т ю і тільки жде, коли вона зійде з місця. І Настя пішла назустріч Довгополенкові, спочатку несміливо, мов вагаючись, а далі все дужче і дужче захоплюючись танцем. Забувся і Довгополенко. Нічого для його не існує, крім Насті та веселого вихору звуків, що підхопив його і поніс, і закрутив на крилах Довгополенко стомлюється раніше і, хитаючись, іде до стола
  Довгополенко
Годі, годі! Несила. Треба спочити, Духу набрати, На чарці заграти, Горлянку чим-небудь промочити.
(П’є).
  Війтенко
Ну й танцює господарка Настя! Йде в танку, як пава, Як лебідка плава, А всміхається, як щастя
  Золотаренко
А я думаю, журюся, На Настю дивлюся,
Гей, не стерплю — поцілую, Хоч і маю жінку молодую.
(Підходе до Насті).
      Настя (обороняючись)
Бійтесь Бога! Годі, годі, Єсть же люде у господі...
      Золотаренко
Бог простить, я добре знаю, А от жінка — не вгадаю.
      Довгополенко
Але очі, але брови...
Все б за них віддав, панове, Все б до решти, до останкуі Спав би тут, в дворі на ганку, І зов’яв би від любові.
      В і й т е н к о
От сказав! Хіба кохання Не доводе до конання?
      Довгополенко
Ах, у мене й зараз, пане, Від кохання серце в’яне.
      Золотаренко
Ще при нас засохне квітка.
Так не даймо: Поливаймо...
(Наливає в кухлі).
Друже, в’янь, але без свідка.
      В і й т е н к о
А вона і не всміхнеться!
Мабуть, теж серденько б’ється!?
      Настя
Годі вам знущатися, панове вельможні, Над бідною, надо мною,
Шинкаркою молодою, I так знущається кожний. Чим я винна, що у мене брови Не шовкові, Коси, вам не милі, Не шумлять, як хвилі, А стан під журбою Не гнеться лозою?
Мабуть, колись мати мене не кохала, Як була малою, в зіллі не купала
   Золотаренко (встаючи)
Ні, я таки тебе поцілую, Хоч і маю жінку молодую.
   Настя
        А як жінка ваша взнає
        Та спитає,
В очі гляне вам з докором,— Буде сором!..
(Випручується).
Відкільсь вривається пісня, широка, як степ, вільна, як воля Ой полем, полем Килиїмським, Битим шляхом Ординським...
і т. ін.
   Голос (за дверима)
Гей, люде, де тут живе Настя Горовая, Кабачниця степовая?
Що? В цій хаті, кажеш, діду,— А я сюди й їду.
Входе з піснею козак-нетяга Хвесько Андибер
Гей, гуляв, гуляв бідний козак-нетяга Сім год і чотири Та потеряв з-під себе три коні воронії. На козаку, бідному нетязі, Три сиром’язі, Опанчина рогозовая, Поясина хмельовая, На козаку бідному сап’янці —

Видко п’яти й пальці.
А ще на козаку, бідному нетязі, шапка бирка Зверху дірка!
Дощем покрита,
    А вітром на славу козацьку підбита Добридень, панове, хай солодко п’ється, Може, і нам не минеться.
   Золотаренко
        А ти де такий узявся?
У чужу господу вбрався, Ні у кого не спитався.
   Хвесько Андибер
Де ж козаку бідному звичаю навчитись? Чи в лихої долі, Чи у вітру в полі, Чи у коня вороного, Чи у орла степового?
А я з ними жив, братався, А з панами і не знався?!
   В і й т е н к о
А тепер, як хочеш пити, До панів прийшов просити?!
   Золотаренко
        Сів би ти на ганку,—
        Може б, хто і дав на шклянку
   Хвесько Андибер
Хай той сідає, Хто ніг не має, А в козака добрі ноги — Стоятимуть і з дороги, А як пиво-мед почують, То ще, пане, й затанцюють... Де п’ють, там і заночують.
   В і й т е н к о
А він не полізе за словом в кишеню, Йому й не заціпе!
        Як горохом сипе!
        Може, дамо йому пива хоч у жменю?
 Хвесько Андибер (підставляючи полу)
      Спасибі за ласку,
      Лийте в запаску,
      Чи то пак у полу,
      Щоб не полилося додолу
 Золотаренко
      Тут не нажебраєш багато!
      Пішов би до церкви у свято,
      Лазаря заспіваєш,
      Зирк — аж бублика й маєш
 Хвесько Андибер
Звичайно, хто жебрав, той знає, І других навчає.
 В і й т е н к о
      Гей, шинкарко Горовая,
      Насте молодая,
      Добре ти дбай,
Нам солодкі меди, оковиту горілку ще підсипай, Сього козака, пресучого сина, У потилицю з хати випихай!
Бо десь він по винницях, по броварнях валявся, Опалився, ошарпався, обідрався, До нас прийшов добувати, А у іншу корчму буде нести пропивати.
 Настя
Е, козаче-нетяго, та з тобою ціла рахуба — Доведеться взяти за чуба
 В і й т е н к о
      Та ти його на лопату
      Та за хату!
 Настя (підходячи до Хвеська)
      Годі панству заважати:
      Іди собі геть із хати!
 Хвесько Андибер
Це ти справді... Та не дуже, Годі, серце, годі, друже,
Сам я, Насте, їй же богу, Знаю стежку до порогу.
  Настя
Але часом забуваєш, Бо ще звичаю не знаєш.
  Хвесько Андибер
Та сьогодні ж я навчився, Як до панства придивився.
(Хв[есь/со] Анд[ибер] до порога добрався, козацькими п'ятами за поріг хапає, під мисник голову козацьку, молодецьку ховає).
Тпру! Тепер ми, мабуть, стали... Розпрягаймо, бо пристали, За порога зачепились, Ледве з воза не скотились!..
  Настя
       Ну то що ж? Ти вийдеш з хати?
       Чи мені сусід позвати?!
  Хвесько Андибер
Та кажу ж, часу не гаймо, Бо не рушим Розпрягаймо.
  Настя
       Сміх і горе... От сорока!
       От рахуба! От морока!
       Вперся в мисник головою.
       Що робитиму з тобою?
  Золотаренко
       Справді, виріс вище дуба!
       Шкода рук, а то б — за чуба!
  Хвесько Андибер
Ой ви, ляхи, срібляники-дуки, Чи не короткі в вас до мого чуба руки? Щоб оця рука козацька Не схопила вас зненацька
Війтенко (до Золотаренко)
     Чуєш, чуєш, як говоре?!.
     Що з ним зробиш? Сміх і горе.
Золотаренко
Мабуть, пива-меду хоче, От в горлянці і лоскоче!
(Наливаючи кухлі)
Але вихилим, панове, Хай занудить козакові.
П’ють.
Довгополенко
Гей, шинкарко молода, Ти, Насте кабачна, Ти до сих бідних козаків-нетяг Хоч злая, да й обачна: Коли б ти добре дбала, Сю денежку до рук приймала, До погреба одходила, Хоч нороцового I пива уточила, Сьому бідному козаку-нетязі На похмілля живіт його козацький скріпила.
Настя
Коли вельможний пан звеліти схоче, То дівка піде й пива вточе.
Гей, дівко, наймичко! Добре ти вчини, Кинву-чвертівку в руки вхопи, Та в льох убіжи, Та вісім бочок мини, А з дев’ятої поганого пива уточи/ Як маєм його свиням виливати, То будем його на таких нетяг роздавати
Наймичка
Слухаю, пані, наточу нороцового Для козака бідного, молодого.

  Золота ренко
Ні, мабуть, козаче, ти щасливий вродився.. Хоч і в потилицю битий, а пива напився!
  Настя
       Та не для всіх однакове пиво,
       На диво,
       Але все до смаку
       Козаку.
  В і й т е н к о
       А що, козаче, як часом рука здригнеться
       І пиво розіллється?
       Язиком лизати доведеться!..
  Хвесько Андибер
А,будь ласка, ласий пане, Коли пиво непогане.
  Довгополенко
       Ну, панове, жартів досить
  Золотаренко
       А то й меду він попросить.
Наймичка несе пиво і подає Андиберу
  В І й т Є н К О
Гляньте, панове, як наймичка носа одвертає, Мабуть, добре із кинви воняє.
  Наймичка (до Андибера)
       Пий, козаче, пий щасливо!
       Не вагайся — добре пиво
  Хвесько Андибер (бере кинву)
       Стійте, покуштую
(Куштує).
       Далі розсмакую.
(П'є більше)
А тепер візьму кинву за вухо Та зроблю в ній сухо.
(Випиває)
     Так, неначе й не бувало
     От так пиво! Шкода, мало!
Золотаренко
Ще б випив, ледащо, Та не має за що.
Хвесько Андибер
     Кажуть не свині, а люде:
     Козак п’є
Не на те, що є, А на те, що буде. Ну, та й пиво! Зразу впився: Танцював би або бився.
(Співає)
     «Та запив козак, запив, загулявсь,
Та його коник вороненький в стайні застоявсь» Застоявся коник вороненький, Загулявся козак молоденький, Мабуть, добре засмутився, Коли так упився
А ви, ляхи, срібляники-дуки, Що вам козацькії муки?! Насміятись?
     Назнущатись?
     Павуки, гадюки!
Тільки тоді про вас козак забуває, Як душа козацька п’є, гуляє. Ой ви, дуки! Хижаки ви, дуки, За вами всі луги і луки, Ніде нашому брату, козаку-нетязі, стати І коня попасти.
ДуКИ СМІЮТЬСЯ
     Що, сміятись? Надо мною?
     Над козацькою бідою?
     Хто сміється?
     Хай озветься!
(Ударив по столу, полетіли чарки)
Війтен ко
     Що ти робиш? Схаменися!
     З ким жартуєш, придивися!
        Хв[есько] Анд[ибер] наближається до Війтенка (Злякано). Одчепися!.. Настя
     Гей, козаче, ти занадто впився,
     Може б, десь ти у другій корчмі похмелився0
Хвесько Андибер
     Козак знає, де гуляє,
     Чи в господі, чи на волі,
     На воронім в чистім полі
Золотаренко
     Для п’яниці отакого
     Легко впасти з вороного.
Хвесько Андибер
       (ударив в грубу, розлетілась груба)
Отак буде і з твоєю головою Необачною, дурною!
В і й т е н к о
     Десь сей козак-нетяга ніде не бував,
     Добрих горілок не пивав,
     Що його й погане пиво оп’янило
Хвесько Андибер
     Гей, панове,
Вразькі синове, Ік порогу посувайтесь!
     Мені, козаку-нетязі, на покуті місце попускайте!
     Посувайтесь тісно,
Щоб було мені, козаку-нетязі, Де на покуті і з лаптями сісти!
За столом.
     Цебер меду. Позолотистого недолимка під заставу!
     Вип’єм, дуки, за козацьку славу!
Настя підходе, розглядає і бере недолимка
   Золота рен ко
Випий сам, коли охота, У нас єсть своя робота
П’ють
   Хвесько Андибер
        Що сказав я?! Меду-пива!
        Щоб була тут справжня злива!.
   Настя (подає кухоль пива)
Пий, козаче, тільки тихо, А то знову буде лихо.
   Хвесько Андибер
        Що ж насупились, як сови?
Може, вип’ємо, панове? Чи ще єсть у вас робота На останнього хоч злота? Дай їм, Насте, ще відерце, Я за них ручуся, серце
   В і й т е н к о
Гей, шинкарко Горовая, Насте молодая, Кабачнице степовая, Нехай сей козак-нетяга не мається Позлотника викупляти, А нам, дукам-срібляникам, не зарікається Воли поганяти
   Хвесько Андибер
Ех ви, дуки, срібляники-дуки, Позлотити вам, срібляникам, руки? Не стає вам заплатити, То на мої будем пити
(Виймає чересок і засипає червінцями
весь стіл Насті кабачної)
   Війтенко (здивовано)
        От тобі й козак-нетяга, майте!
        Та йому, панове, пива-меду наливайте,
В добрі кинви через вінця лийте, За його здоров’я пийте.
Наливають, частують.
        Хвесько Андибер
Гей ви, дуки, Хижі круки! Недалеко полетіли, На червінці зразу сіли.
        Настя
Гей, козаче, я не чула Чи забула, Ти хотів аж цебер цілий!? Зараз, любий, зараз, милий. Я вже наймичці сказала, Я ж забула, я ж не знала...
        Хвесько Андибер
Там, наймичко, упали червінці, Позбирай їх собі на гостинці.
        Золотаренко
А ти здалеку, козаче?
Десь тебе я бачив наче, Хіба легко пригадати? Бог же знов привів спіткати.
        В і й т е н к о
Може, й бачив орла в небі, А пізнаєш біля себе?
        Настя
Гей, козаче, козаче, Чи снідав ти сьогодні, чи обідав? Ходім зо мною до кімнати, Єсть у мене що до хліба дати. Сядем ми з тобою, поснідаєм Чи пообідаєм.
А вони ще довго будуть пити! їм аби в горлянки лити.
  Хвесько Андибер
       Спасибі за ласку
       Панську.
       Не турбуйтесь, пані,
Хай снідає, хто в жупані, А козак-нетяга звик обачно Раз на тиждень обідати, та і то несмачно
  Настя (до наймички)
Бач, сміялися пани ті, А тепер вони й сердиті
  Війтенко (до Золотаренка)
       Глянь, як стала припадати!
       А нетягу гнала з хати.
  Хвесько Андибер
(по кабаку походжає,
квартирку одчиняє,
кличе, добре покликає)
Ой ви, ріки, ріки низовії, Помошниці Дніпровії, Тепер мене або зодягайте, Або до себе приймайте.
  Золотаренко
       З ким говориш, панібрате?
       Клич усіх за стіл до хати!
Хвесько Андибер сідає за стіл. Отоді один козак іде, шати дорогії несе,
на його козацькі плечі надіває, другий козак іде, боти сап’янові несе,
на його козацькі ноги надіває, третій козак іде, шличок козацький
несе, на його козацьку голову надіває.
  Довгополенко
Ой не єсть же се, братці, козак бідний, нетяга, А єсть се Хвесько Ганжа Андибер, Гетьман запорозький.
Всі злякано-здивовано встають і вклоняються.
   ВІЙТЄНКО
       Ясновельможному гетьманові слава!
       Слава, слава!
Піднімають кухлі.
  Хвесько Андибер
       Панове! Промова лукава!
  Довгополенко
       За здоров’я гетьмана, слава!
  В с і
       Слава, слава!
  Війтенко (до Золотаренко)
Та кланяйся нижче, Проси сісти ближче!
  Настя
       Для ясновельможного пана гетьмана
В мене есть кинви блискучі, Єсть меди стародавні пахучі, Для ясновельможного пана гетьмана Єсть у мене килими під ноги, Як стомились ніженьки з дороги.
  Хвесько Андибер
Почастуй, Насте, старими медами, Пошануй килимами
Бідного нетягу козацького роду, Як зайде в господу.
  Золотаренко
       Просимо випити пана гетьмана.
(Частує).
Хвесько Андибер чарку приймає, сам не випиває, а все на свої шати
виливає.
  Хвесько Андибер
       Ей ви, шати, шати, пийте, гуляйте!
       Не мене шанують, бо вас поважають;

Як вас на собі не мав, То й честі від дуків-срібляників не знав. Наливайте повніше, панове, Хай п’ють мої боти сап’янові!
(Виливає на боти).
Гей, панове, закричіте «слава», Бо п’є зараз мед моя халява.
(До козаків).
А ви, діти-козаки, друзі-молодці, Добре дбайте, Осих дуків, як волів, за лоба витягайте, Під вікнами поскладайте, Щоб вони довіку пам’ятали, Як козака-нетягу пивом-медом частували! Тільки Гаврила Довгополенка не бийте, Щонайкращого пива-меду йому лийте.
Козаки беруть дуків за чуби і виводять з хати
5—7.IV 1916 

I Молоде, ще не готове для вживання пиво.— Тут і далі прилйт упоряд.
---------------

------------------------------------------------------------

---------------

------------------------------------------------------------

