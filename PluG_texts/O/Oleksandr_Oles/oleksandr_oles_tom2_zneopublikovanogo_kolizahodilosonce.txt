КОЛИ ЗАХОДИЛО СОНЦЕ
  «Пий, на, пий!»
  «А чому?! Хай він вип’є!»
  «Стане!.. Ще ось півпляшки!»
  Вони випили і замовкли. Першим озвався Микита.
  «Ну, скажи ти мені, Бога ради, за що він мене не пускає до роботи? Що я, вкрав у кого чи вбив кого-небудь? Тьфу! Усе із-за корови! Подумаєш! Первина, чи що?! Що я, кланяться їй мусив, чи що?! Ну, скажем, коли б я ні з того ні з сього бех її по голові абощо, ну тоді вилай, навіть не пусти в різницю, будь-ласка! Що слід, то слід! А то так... Ні з того ні з сього! Ій-богу, буду скаржитись предсідателеві. їй-бо- гу! Так і скажу! Пан доктор мене не пуска на роботу! За що? Не можу знати. Я не лаюсь ні з ким, не сварюсь... одним словом. Зверніть увагу і проберіть доктора».
  «Годі, покинь! — перебив Дмитро.— Коли б всі були такі, як наш доктор! Е, брат! Таких людей небагато!»
  «Що ж!? Я нічого не скажу за його! Мнякий, як віск... Ну, а як розсердиться — бережись! Не впевниш, не впросиш! Як залізо!»
  «Не любить він, коли, скажемо, засунеш пучку в око, щоб повалити товар. Не любить. Що правда, то правда, іаяне засував пучки...»
  «Бач!»
ж <РГпУДарИв!-?аз тільки * вдарив! Корова тільна. Як ска- ена. Довів я її до дверей, а вона назад! Поможи, кажу, икито. Візьми налигача! Ну, Микита взяв налигача, а я Ручу хвоста... Ні з місця. Упала на передні коліна і ні з місця. Бився я бився! Що хоч, то й роби. Крутнув — переламав хвоста. Вона й зовсім лягла. Ну що ти будеш робити! Хоч сядь, та й плач! А тут хазяїн: <Що ти там баришся, треба м'ясо класти на підводу». Іди, кажу, поможи! Тільна корова! — <Може вона отелитись хоче»,— хтось жартує. Зціпив я зуби... Піднімай, кажу, за хвоста. Хтось — Павло чи Семен — підняв зада. Ні з місця! Стоїть на колінах, та й годі. А у мене сорочка прилипла до тіла... Вхопив я дрючка та по нозі. Хрусь! Корова впала, а тут доктор! Як закричить, як зарепетує: <Геть! Геть! Я тебе не пущу в різницю, я на тебе протокола! Я й те, я й се!»
  Почав я говорити — куди там! І не слухає! Став просити — й не близько! Плюнув я й пішов... Що вже було з тією коровою — чи довели її, чи занесли на руках — не знаю. От таке-то! І треба ж було навернутись йому!»
  <Кумедія!» — кинув Дмитро, а Олешка замислився.
  Сонце уже заходило і золотими усмішками прощалось з землею. І хто бачив їх, сам загорявся золотом і усміхався тихо і смутно. На землі лежали уже тіні, але верхів’я дерев, бляхи будинків і високі бархани ще боролися з ними і тремтіли в золотих хвилях. Здавалось, само життя на хвилину завмерло під вагою тиші і пройнялося нею.
  Низько схиливши голови, на ланцюгах стояли бики й корови, і безмежна покора тихо світилась у їх очах. На фу- ри кидали гаряче м’ясо, накривали його будками, сіпали за віжки і кудись везли, поливаючи дорогу блідим рожевим дощем.
  Смеркало.
  Страшно й дико в ямах, виложених цеглою, горіли огнища, і люто виривалось полум’я з землі. Над ямами смалились кабани, і голодний вогонь жадібно накидався і жер щетину, і вона голосно тріщала на його зубах. У сажі, в крові, в брудних заяложених сорочках метушились чорні постаті робітників, і коли попадали вони в пасма червоного світла, здавалось — вискакували на берег з чорної, кривавої річки. Верещали свині. їх хапали за ноги, напуту- вали і застромляли ножі. Одні лежали нерухомо, другі билися, а треті блукали між ними і збирали червоні шматки. Була субота. Поволі прибували люде. Ішли чоловіки, жінки, діти. Ось-ось, через годину, почнуть різати на кошерне м’ясо. Оживало повітря... Уже одв’язували корів і вели на налигачах у різницю.
  <Тотакти й не підеш, Сергію?» — напівдратуючи спитав Дмитро.
  «Піду, як захочу! Не хочеться! Обридло!»
  «А їсти треба!*
  «Ти нагодуєш!»
  «Тут хоч би випити на що було, а він — їсти»,— засміявся Дмитро.
  «Ну й спився ти каторжно! Ні к бісу став, а який був робітник! Йому,— звернувся Сергій до Олешка,— двадцять пудів нараз — як фунт, а тепер і від десяти гнеться. Ходиш, як босяк! Коли ти сорочку міняв? От я тебе три рази бачу в одній та в одній... Ти б її в горщик поклав та виварив: і юшка була б на обід, і сорочка чиста».
  «Порадь своєму батькові! А я й без тебе знаю».
  «От, дурний, я жартую, а він сердиться. На, випий».— Дмитро випив, і очі його схвильовано забігали...
  «Ось ти, Сергію, робиш тут третє літо, а я тринадцяте! І день у день! З десяток літ, як не говів уже. Дома у себе, на селі, забув, коли був. Забув, як матір кличуть. Не люблю я сієї роботи. Ненавиджу!»
  «А чого ти пішов у різницю?» — перебив Сергій.
  «Гроші спокусили. Де ти заробиш два, три, а то й п’ятку на день?! Піди пошукай такої роботи та зароби».
  «Та це правда»,— кивав головою Сергій.
  «От ти не повіриш, а я і досі не звик до сієї роботи. Як ото я побачу сльози на очах у корови абощо, то не можу без горілки підняти руку, та й годі! Так тобі всю душу переверне! Плаче! Значить, жити хоче! Значить, і в ній є щось усередині. Не хочеться вмирати, та й годі. А як ото переріжуть їй горлянку, а вона лежить,— підведе голову та поведе своїми очима навкруги, хоч втікай з різниці. Будь воно проклято! От нехай, здається, мене б зарізали к бісу!! Не можу я! Давайте, хлопці, одійдемо трошки далі, а то доктор зараз проходитиме... Он там на горбочку сядемо».
  Всі троє встали, забрали пляшки і одійшли набік.

