ПАТРІОТ
Шарж
ОСОБИ:
Кресало — 45—50 років, високого росту, говорить басом, зять Конопельченка.
   Конопельченко— низенький старий чоловік, тенорок.
   Омелько

   Конопельчиха — проста жінка, дружина Конопельченка.
Хата заможного хазяїна.
  Кресало. І я вам кажу, що досить бути панськими прихвоснями, час стати людьми, свідомими українцями, оборонцями свого народу і своїх інтересів.
  Конопельченко. Так, так, істинно так, та ви самі знаєте, що, коли не дай Бог чого, достанеться на горіхи. Хе-хе-хе! Достанеться на горіхи.
  Кресало. І ви боїтесь?! Та ви знаєте, що я, навіть я, повний життя і сил, готовий піти на найлютішу кару за свої переконання, а вам, тестю, соромно. Ви не забувайте, що вам уже 65 років, і не сьогодні, не завтра, а доведеться умирати. І запевняю вас, що ви довго не протягнете!
  Конопельченко. Та це я знаю, добре знаю: з печінкою в мене чисте лихо.
  Кресало. От бачите, от бачите, і вам не гріх не поку- тати свої гріхи перед смертю?! Я не пізнаю вас, тестю.
  Конопельченко. Дорогий зятю, однако я забожуся, що нічого не втну. Вибачайте, але я, сказати б, малограмотний, просто дурень. Знаєте, проторгував, проїздив по ярмарках усе своє життя. Хотілось діток вивести у люде, і вивів, благодареніє Богу. От діти, вони можуть, а я, хе-хе-хе, не втну, довіку не втну.
  Кресало. Ганьба, ганьба! Посоромились би своєї лисини і сивого волосся круг неї. Народ гине без рідного слова, без рідної літератури, а ви... по ярмарках! Ні, надолужуйте, поки не пізно, бо швидко ви будете там (показує 

угору). Власне, ви могли б бути там, а будете тут (показує униз), і вас спитають.
  Конопельченко (тремтячим голосом). Що спитають?
  Кресало. І вас спитають: «А що ви, добродію, зробили для рідного краю, для рідного народу? Чим збагатили ви рідне письменство, якими віршами найбільше прислужились національній справі? В чім виявилось ваше українство?»
  Конопельченко. В писанії цього не сказано...
  Кресало. Невже тільки в тому, що їздили по ярмарках?
  Конопельченко. Я ж кажу, що віршів я однаково не складу до ладу. Не ті вже і роки, і в голові вже не те. О, в голові не вірші...
  Кресало (з докором). Який же ви українець? Зрадник ви! Конопелькін, а не Конопельченко.
  Конопельченко. Що це ви... який зрадник, прости Господи.
  Кресало. Роки!! Та коли у вас творчий огонь погас довчасно, то хіба не можна його знову запалити? Закохайтесь — хіба мало вродливих дівчат, молодиць?
Конопельченко з жахом оглядається.
Однаково, аби творити, служити відродженню рідного краю. Мистецтву!
  Конопельченко. Господи, та що це ви?! Господи...
  Кресало. Ех, ви! Хто ви?!
  Конопельченко. Малороси, сказати б...
  Кресало. О, нещасна нація. (Хапається за голову). О, нещасний народ!
  Конопельченко. Ви на діток насядьте, на діток. Вони образовані і навіть грають на гітарах... Ій-богу... А я не тямлю...
  Кресало. За діток не турбуйтесь, вони будуть людьми. Три дні як одружився і живу в вашій родині, а гляньте, яка велика зміна! Всі говорять чисто по-українськи. Пишуть, та як пишуть! А Явдося — це оздоба, оздоба нашого письменства, а, згадайте, ще позавчора (перекрив- ляє) : «Ми не можемо так, як ви, розмовляти, ми зроду не «сочіняли» (сочиняли!), ми і пера в руках.не уміємо держати...» Брешете, бісові діти, брешете.
  Конопельченко. Брешуть, істинно брешуть! Щодня розходи записують, щодня... Ви б... з ними побалакали,
 а мені треба побігти в крамничку перемінити ста- ру...	.
  К р е с а л о. Пишіть оповідання!
  Конопельченко. Кого?
Кресало. Оповідання, розкази, сказати б... Конопельченко. Я той... чи не наука обіцяти?
Вбігає Омелько з папірцем в руках.
  О м е л ь к о. Скінчив, уже скінчив!
  Кресало. Чудесно, читайте! (До Конопельченко). От бачите! Сідайте, тестю, послухаємо.
Омелько. Я написав про наше рідне сало. Кресало. Патріот, хвалю!
Омелько. Сало в бодні лежало, Сало з бодні скакало, Сало в борщ не попало, Гарно сало купувати, Та не гарно грошики виймати.
   Кресало (схоплюється з стільця). Ну, що, тестю, скажете? Що? Га?
   Конопельченко. Кумедно, істинно.„кумедно составив!
   Кресало. Мало що кумедно — треба літературно розглядати вірш. Поезія — іскра Божа, і до неї треба підходити обережно. Я вам, дорогий поете, нічого зараз не скажу, подумаю, розберуся в образах, в думках, а потім висловлю свій погляд. Зараз зазначу лише одне, що в вашім вірші дивовижно переплітається реалізм, утилітарний практицизм з символістичним імпресіонізмом. Ви написали таку річ, яка, може, тільки в будучині матиме достойну оцінку... Скільки національного, рідного, степового... (Ко- нопельченку). От, тестю, дивіться на факт. Вчора ваш син був, сказати б, нічого, а сьогодні що: поет, громадянин, син свого народу, свідома громадська і літературна одиниця.
   Конопельченко. Вибачте, але мені в крамничку треба.
   Кресало. В крамничку? Гидко слухати!!
Вбігає Петрусь.
  Петрусь. Уже, уже готово!
  Кресало. Ну, ну, чим утішиш нас, сину?
  Петрусь (читає). Українцем мусиш бути,
Нуте, браття, нуте, нуте,
                      Всі до праці, всі до діла, Наша ненька Україна. Кресало (утираючи сльози). Ну, утнув, сину, утнув геніально, феноменально! Таких віршів уже не пишуть, а ти, сину мій, підтримав поезію, підтримав. (Цілує його). Спасибі і вам (до Конопельченка). Спасибі за такого сина! Конопельченко. Хе-хе-хе! А в школі погано вчився, погано. На колінах усе стояв, а іноді й ремінця куштував...
  Кресало. Для геніїв школи — річ зайва. Коли добре приглянутися до наших літературних геніїв, то побачимо, що половина з них була малограмотна! (До Петруся). Пиши, пиши так і надалі.
Конопельченко бере шапку і крадькома тікає з хати.
Честь, честь і вам за сина... А де батько? (Угледівши, що Конопельченка немає). Ні, не втечеш! Громадянином повинен бути. (Іде за Конопельченком).
  Омелько. От якби надрукувати!
  Петрусь. Еге!
  Омелько. Я видам цілу збірку.
Петрусь. А я буду свій журнал видавати! Омелько. Ну, тобі треба ще трошки підождати. Петрусь. А чому не тобі?
  Омелько. Я більш відомий.
  Петрусь. Ну, це ще невідомо!
  О м е л ь ко. Побачимо, критика скаже.
  Петрусь. Я сам критику пишу і кожного критика можу розкритикувати.
  Омелько. Ти щасливий, маєш два таланти...
Входить Я в д о с я, плаче.
  Я в д о с я. Хі-хі-хі! Нічого не виходить, нічого не виходить...
  Омелько. Заспокойся, сестричко... Що не виходить?
  Я в д о с я (плаче). Нічого не можу підібрати... не вмію... А твої прийняв?
  Петрусь. Прийняв, похвалив, і в його, і в мене є хист.
Явдося голосить.
  Омелько. Та годі! Давай ми тобі допоможемо! Давай! Читай!
  Явдося (читає). «У лісі ростуть ягоди!», а далі не виходить.
  О м е л ь к о. Постій, постій... Ягоди, ягоди, магоди, погоди, сагоди... (Сердячись). 1 нащо ти таке слово загнула!
  Петрусь. А я зразу придумав.
  О м е л ь к о. Постій, який ти швидкий. «Погоди», «бого- ди». А у тебе як?
  Петрусь. Я зразу:
«У лісі ростуть ягоди, Кузьма воза полагоде».
  Я в дос я. Дивись, який розумний!
  Омелько. Зовсім не розумний. Тут Кузьма ні при чому. Тут мова про ліс, Явдосю, слухай. У віршах можна міняти наголоси. Наприклад, кажуть ягоди, а можна сказати і ягоди,— однаково. Тоді вийде:	>/ 5
У лісі ростуть ягодй. А дещо нікогдй.
  Петрусь. Нікогдй — такого слова немає.
  Омелько. Ні, єсть, єсть.”
  Петрусь. Це слово російське.
  Омелько. Ні, українське.
  Петрусь. Нікогдй — це слово чисто російське.
  Омелько. А, російське! Ну, добре. Я з тобою незнайомий.
  Петрусь. І чудесно!
  Омелько. Віршомаз.
  Петрусь. Віршороб.
  Омелько. Подумаєш, поет! Поет! Куми та свати тебе б тільки могли видрукувати.
  Петрусь. А тебе всяк надрукує?
  Омелько. Всяк.	УЛ
  Петрусь. Якби не так.
  Омелько. Не говори римами. Гидко слухати.
  Я в д о с я. От завелись, Господи!
  Омелько. А ти мовчи, бездара.
  Я в д о с я. Яка я бездара? Ти думаєш, що ти поет? Ох, подумаєш? Написав про сало і вже заносишся за хмари, та я, коли б захотіла...
Омелько. От захотіла до «ягід» підібрати і не змогла. Я в д о с я. Так то до ягід, ану підбери до «колеса». Омелько. Я не дурний, і сам такого слова не вставлю. Явдося. Яз тобою незнайома. Ми різних напрямків. Петрусь. Ми всі різних літературних течій. Омелько. Ми не можемо вкупі працювати.
Входить мати.
  Мати. Чого це ви завелися?
  О м е л ь к о. Оця бездара...
  Я в д о с я. Оці віршомази...
  Мати. Які віршомази?
  Я в д о с я. Вірші понаписували про сало тощо...
  М а т и. Та що це ви? З глузду посходили? Псалтиря як слід не вміють читати, а за байки взялися.
  О м е л ь к о. Ви старі і нічого не розумієте.
  М а т и. Та я вас ще так порозумію, що своїх не впізнаєте.
Сини тікають.
Готуй, Явдохо, на стіл, час обідати.
Входить Кресало.
  Кресало. А, ненечко, я маю до вас справу, дільце, сказати б...
  Мати. Кажіть, що там, кажіть...
  Кресало. Ви, як дівували, то доводилось вам пісні співати?!
  Мати. От згадали... Та, може, й доводилось, прости Господи!
  Кресало. Чого ж «прости Господи» — весь український народ співає. Це одна з головних рис його душі.
  Мати. Га? Рис? Про який рис ви говорите?
  Кресало. Рис — значить, черт.
  Мати. Оце, прости Господи, нащо ви згадуєте таку погань?
  Кресало. Черти — хіба погань! Ха-ха-ха!
  Мати. Оце так! Свят, свят, свят! Нечисті у його — не погань!
  Кресало. Тая не про чортів говорю, а про черти — риси.
  Мати. Які чорти-риси?.. Та ви при розумі? Чорти в ризах?
  Кресало. А, Боже мій! Недочуваєте. Очевидно, ми побалакаємо на двох різних мовах.
  Мати. Що таке?
  Кресало. Я хочу з вами побалакати.
  Мати. Та коли про чортів, то й слухати не хочу.
  Кресало. Е! Я маю поговорити з вами про вірші або про оповідання.
  Мати. Ви такі розумні, що вас ніяк не розумієш.
  К р е с а л о. Та не в розумі тут річ... А річ в тому, що ви могли б дуже багато розповісти про те, як люде колись жили, чим жили, по чім жалкували... Про все це ви могли б написати простою, щиронародною мовою... І, може, через вашу несвідомість українська література втрачає найта- лановитішого оповідача про нашу старовину.
  Мати. З глузду спав, їй-богу!
Входить з тарілками Я в д о с я.
  Мати (до Явдосі). Біжи скажи Омельку, щоб зараз сюди прийшов.
  Я в д о с я. Я з ним не розмовляю.
  Мати. Що таке?
  Я в д о с я. Ми з ним посварились.
  М а т и. Чи й ти збожеволіла?
  Я в д о с я. Ми не балакаємо.
  Мати. Ти блекоти не об’їлась?
  Я в д о с я. Він назвав мене бездарою.
  Кресало. Мамаша! Ваші славетні діти тепер, я бачу, справжні письменники, тільки різних літературних напрямків. Посварились — і хай сваряться на здоров’я! Диференціація — річ необхідна.
  Мати. Іди поклич... Я тобі велю!..
  Я в до ся. Та зараз. (Крізь сльози).
  Кресало. Мамаша! Ви не даєте диференціюватися.
  М а т и. Ви б краще з жінкою побалакали. За цілий день ви в очі її не бачили.
  Кресало. Вона зараз захоплена і пише оповідання. У вас вся родина надзвичайно талановита, і шкода, що тільки ви, батьки, б’єте байдики на рідній неораній ниві.
  Мати. Явдохо! Поклич Соню обідати!!
  Кресало. Навіщо ви її турбуєте?
Входять Омелько, Петрусь, Соня. На стіл несуть страву. Всі
мовчки сідають.
  М а т и. А де старий? (До зятя). Куди ви діли старого? У крамниці?
  Кресало. Невідомо. Крамниця зачинена... Очевидно, він зачинився в ній і творить?!
Довга пауза. Пішов.
  Мати. Чого це ви мовчите?
  О м е л ь к о. Мамо, ви старі і не розумієте, чого. Ми різних літературних напрямків.
  Мати. Та що це з вами? Ви з ума посходили?
Петрусь. Ходить ворона по березі, Галка — на березі...
Чи є тут рима?
  О м е л ь к о. Кого ви питаєте?
  Петрусь. У кого треба.
  Я в д о с я. Мені здається, єсть. «По березі — на березі».
  О м е л ь к о. Ідіоти!
  Петрусь. Сам ти ідіот!
Голос Кресала за дверима: «Мусить бути... Рідна література гниє без
письменників».
Кресало і Конопельченко входять в хату.
  Конопельченко. Ваше високоблагородіє, не можу, не втну!
  Кресало. У, безсила, нещасна нація! Нація медуз і мокрих ганчірок.
  Конопельченко (про себе). Дивись, як блискає очима, як кіт! Господи помилуй!
  Кресало. З такими патріотами вийдеш на вільний шлях!
  Мати. Чого це ви до старого присікались? Коли ви розумні, то й будьте розумні, а старого лишіть. Жили більше без розуму, а тепер осталось недовго. Якось переживемо.
  К р е с а л о. Ні, він мусить бути корисною людиною для суспільства. І мій обов’язок як громадянина вжити всіх засобів, щоб він хоч на старість літ став тим, чим завжди мусив бути.
  Мати. Та побійтесь Бога, чого ви од його хочете?
  Кресало. Тільки коротеньких віршиків або новел, більше я від нього і не вимагаю.
  Мати. Головко моя бідна, де ви взялись на нашу бідну голову?
  Я в д о с я. Можна в віршах наголоси міняти?
  Кресало. Можна, можна!
  Мати. І не поб’є ж вас Господь за такі знущання!
  Кресало. Бог не поб’є, а люде б’ють і били. Не люде, а зрадники.
        Конопельченко входить з клуночками за плечима.
  Всі. Куди се ви?
  Конопельченко. Я прийшов попрощатися. (До Кресала). Дозвольте попрощатись! Іду, діти, в монастир.
  Всі. Як? Чому?

  Кресало. За матеріалом? Чудесно!
  Всі. Який монастир? Що це ви надумали?
  Конопельченко. Іду, скінчу спокійно своє життя. (Плаче).
  Омелько. Тату, та Бог з вами!
  Конопельченко. Не втну, сину, не втну... Зроду віршів не писав...
Німа сцена.
     Мати мовчки бере качалку, Кресало помічає і тікає в вікно.
  Голос. Зрадники, бийте! Але громадянами мусите бути, мусите!
Завіса
U911]
