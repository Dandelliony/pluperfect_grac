II КАРТИНА
Велика, пишно вбрана кімната. Проти стіни висить великий, у весь зріст портрет лицаря. Засідання добродійного товариства. Чоловіки, жінки.
- Хе-хе-хе! Всяко буває. Всяко буває... Хе-хе-хе!
  — Ні, уявіть собі, має вона чудовий голос, і цього вже досить, щоб наше товариство витратило останні кошти на ліки, їй потрібні ванни, води.
  — Можна купатися, коли це потрібно, і у нас в річці... Влітку іноді вода буває остільки теплою, що ніяка ванна не зрівняється...
  — До того ж купатися на повітрі незрівнянно корисніше, ніж в якомусь темному помешканні. Тут сонце, природа... Та що про це говорити? Це давно вже визнано кращими лікарями.
  — А у їх, у долині, яка чудесна гірська річка. Подорожуючи в 1000... 100... 1800... якомусь годі, я сам не витерпів і вскочив у воду... Прохолода...
  — Я люблю справедливість... і вона вимагає сказати, що річка та давно вже висохла...
  Голова. Прошу не ухилятись від теми... до діла.
     Я кажу, що у нас зараз єсть нагальні потреби, і ми мусимо задовольнити їх якнайшвидше. Товариство наше має на меті допомогти народові і громадянству
  — Я дозволю собі внести одну пропозицію, яка торкається неотложно! справи. Се — дешевого, загально-при

стойного паперу від мух. Літо стоїть остільки тепле і сухе, що мух розплодилось, розповсюдилось до неможливості, і вони не дають змоги нашому громадянству не тільки обідати, але й спати, а сон, як відомо, єсть найнеобхідніша річ для людини. Мало сього... худоба чисто казиться від мух. Подорожуючи по селах, я за три години насилу проїхав півмилі. Кінь мотає головою, хапає себе за ребра, б’є ногами по череву і зрікається взагалі везти далі Бідний селянин, мій візник, зміг заробити за день замість трьох чотирьох тільки один франк. Отже, я сподіваюсь, що добродійне товариство відгукнеться співчуттям на мій заклик.
  Дама Панове! Я думаю, що питання остільки ясне, що далі обмірковувати його річ цілком зайва. Принаймні я цілком згоджуюсь з думкою шановного промовця і пропоную асигнувати 50 франків на дешеве народне видан* ня липкого паперу для мух.
     Вибачте, слово... (Піднімає руку)
  - Просимо, просимо.
     Я прилучаюсь до пропозиції, але дивуюсь, чому високоповажна пані спиняється на 50-ти франках. Наша вели чезна людність, що складається з мільйонів, не зможе задовольнитись декількома сотнями паперів і так же страждати від мух, як і страждала до сьогоднішнього історичного засідання. Я пропоную призначити найменше 200— 300 франків.
  — Тоді яке ж це буде дешеве видання? Наш демократизм мусить відбитись в кожнім менті нашого життя Я підтримую пропозицію пані, асигновку в 50 франків. Ставлю на голосування. Чи всі згодні асигнувати 50 франків на дешеве народне видання липкого паперу від мух? Хто за — сидить, хто проти — встає.
Всі, крім одного, сидять.
  Г о л о в а. І так, ухвалено видати 50 франків на видання липкого паперу. Комісію для видання цієї справи буде обрано на другому засіданні. Зараз стоїть на черзі питання про допомогу нашому письменникові Азу Хто в цій справі забирає голоси?
  — Прошу, я.
Голова жестом дозволяє говорити.
  — Панове! Я хочу внести пропозицію. Річ в тому, що наш шановний белетрист, автор відомого роману «Впередж, останнім часом так зле себе почуває, що йому конче потрібно покинути смертоубійничу посаду і на місяць, на два, а може, й на рік виїхати кудись у вирій. Здається, у його сухоти... То ось краще мене може нам сказати лікар про його хворобу.
  Лікар. Так, у його сухоти.
  — І ось я, панове, звертаюсь до вас, чи не могли б ми дати йому якусь допомогу, щоб міг він відпочить і знову взятись за роботу на користь нашому громадянству.
  — Ви скінчили?
  — Скінчив.
  Хтось (хвилюється, нарешті з обуренням). Вибачте, але я більше тут сидіти не можу. Гидко... до краю гидко.
  В с і. В чім річ? В чім річ? Що сталось?
  Той, що обурився. Я не можу слухати, як псують нашу мову... Де хто чув, щоб говорити «користь»? Скрізь говорять «користь». У нас принаймні, в серці рідного краю, вимовляють «користь».
  Д а м а. А у нас скрізь по селах кажуть «користь».
  — Як у вас кажуть, це для нас не цікаво — у вас все скалічено.
  — Ні, то у вас скалічено... У нас мова, як золото. Прошу мене викреслити із членів вашого товариства. (Швидко виходить).
  — Слово. Я цілком прилучаюсь до поглядів шановного колеги і теж виходжу з товариства
  Голова Пані і панове! Будемо проводити засідання далі і не звертатимемо ніякої уваги на звичайний інцидент І так, внесена пропозиція допомогти хворому письмен никові.
  — Я проти цього, він однаково не видужає. У нього щодня кров. Краще його урочисто поховати.
  — Хотілось би знати, як пан лікар дивиться на це.
  Лікар. Слабий може ще прожити декілька місяців, а може, і декілька років...
  — Спасибі.
  Г олова. Ваше слово.
  — Мені здається, що нам слід було б підтримати його, і я пропоную асигнувати 100 франків на допомогу.
  — Коли ми будемо розкидати так гроші, то не стане відсотків, і нам доведеться зачепити нерухомий фонд. А нерухомим він того і зветься, що не можна його рушити
  Хтось (перебиває). Мені здається, треба казати «рухати»!
  Голова. Не перебивайте! Ваше слово
  — До того ж я уже довів в своїй критичній статті, він зовсім списався, і чекати від нього чого-небудь цінного годі. Єдине, що ми можемо зробити, це звернутись до богодільні.
  Голова. Ваше слово.
  — Я цілком згоджуюсь з промовцем, але в інтересах добродійного товариства мушу сказати, що можна і допомогти, і деяку користь від цього мати. Річ в тому, що наш шановний белетрист остільки нуждаеться, що за безцінок продасть видання свого роману і новел. Ми маємо нагоду купити яких-небудь 5 тисяч примірників за 100—200 франків. Після ж смерті (а наш шановний письменник, як запевняють авторитети в медицині, не протягне і двох місяців), після смерті, кажу, книжки його, безумовно, підуть, треба лише подбати про відповідні некрологи по наших газетах.
  — Цілком слушно. Я приєднуюсь до цієї думки.
Один все кричить, але на його не звертають уваги свата визначена і край!
  Голова. Може, ще хто в цій справі забере голос? Ніхто?! І так, пропонується купити твори у хворого письменника, але ми не спинились на сумі.
  Голоси. 100! 200! 100! 100! 100! 200! 200! 100!
  Голова. Хто за 100 — сидить, хто за 200 — встає
  Голова (лічить голоси). 1, 2, 3, 4, 8, 10, 15, 16 — за сто, і 1, 2, 3, 5, 8, 12, 16 — за двісті. Як єсть половина. Може, погодимось на тому, що попереду дамо йому сто, а як він не схоче, тоді уже 200. Згодні?
  Голоси. Згодні, згодні.
  Голова. І так, товариство ухвалило купити у недужого письменника видання його роману і повістей за мінімум 100 і максимум 200 франків. Далі стоїть на черзі...
  — Дозвольте мені, як господарю, сказати дві слові..
  — Вибачте, пане добродію, сто раз прошу вибачення, але у нас скрізь кажуть «два слова».
  Господар. Прошу вибачити.. Хоча, ну та годі! Я хотів 'сказати, що ми маємо право і на маленький відпочинок Хоча, дякуючи політичній ситуації, ми в цьому році зібра лися перший раз, зате сьогодні зроблено, може, більше, ніж за ціле століття... Я просив би шановних гостей до їдальні.
  Голоси. Дякуємо, дякуємо! Цілком слушно.
  Голова. Я цілком прилучаюсь до думки шановного господаря, але ми нічого стотного I не вирішили щодо сліпої. Коли справді у неї такий гарний голос, що міг би зробити славу нашій нації, то, мені здається, варто і слід було б товариству видавати щомісяця по декілька франків, скажемо, на ліки. Коли сліпа справді може стати зрячою і психічно нормальною, то турне з нею по Європі могло б далеко рознести славу нашого народу, насамперед зробити честь її репрезентантам, що звернув увагу і вжив всіх засобів, щоб вона видужала.
  — За браком часу ми не будемо рішати цього питання остаточно. Пропоную обібрати комісію і послати в долину оглянути сліпу і попробувати її голос.
  Голова. Збори згодні з цією пропозицією?
  — Згодні, згодні.
  Голова. Треба обібрати комісію. Може, хто сам згодиться...
  — Я можу...
  — Коли на цім тижні, то і я міг би.
  — Я ніколи в цих місцях не був, кажуть, там чудесна природа... Коли у вівторок, то і я б поїхав.
  — Нам однаково.
  Голова. Може, досить і трьох.
  Голоси Досить, досить.
Входить слуга
  Слуга. Ось картка. Якийсь добродій приїхав.
Господар читає картку, сканує з крісла.
  Господар. Панове, мільйонер! Наш архімільйонер. Проси, проси. (Сам вибігає з кімнати).
Входить мільйонер. Всі встають, кланяються. Знайомляться.
Всі мовчать. Говорять по-німецьки.
  Мільйонер. Я хочу вас бачити. Комерційні справи не дозволили мені раніше познайомитись, але я багато чув про вашу діяльність на користь нашому краю. Боліючи душею за наш народ, я, як син його, хочу повернути свій борг, борг громадянина, хочу внести і свою лепту на під

няття рідної культури. Сам я уже не здатний безпосеред ньо щось робити, тому прошу прийняти товариство чек. Ось мільйон франків. (Дає чек).
  Голова. До глибини душі зворушені вашим незабутнім вчинком. Рідний край довіку вас пам’ятатиме в своїм серці.
  Мільйонер. На жаль, я мушу прийняти мікстуру і тому бажаю вам всякого добра. (Прощається і йде).
       Всі стоять нерухомо. Нарешті без слів падають в обійми

     I Істотного.
---------------

------------------------------------------------------------

---------------

------------------------------------------------------------

