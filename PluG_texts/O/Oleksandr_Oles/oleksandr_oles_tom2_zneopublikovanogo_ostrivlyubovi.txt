ОСТРІВ ЛЮБОВІ
  В той вечір було занадто тихо, коли ми з дідом Омель- ком, випадково познайомившись, сиділи з вудками в руках понад водами Псла. Тихий і без краю вродливий Псел у той вечір оздоблявся синіми, сизими, золотими та срібними барвами рожевого, аж чорного, сонця.
  «Паничу, пильнуйте: здається,у вас клює»,— прошепотів ДІД.	.
  «Та це, напевно, бобир »,— голосно одмовив я.
  Клювати перестало...
  «Тихше кажіть... От бачите, і перестало».
  «Та мені, не вам кажучи, уже обридло тут дарма сидіти з самого півдня. Я вже й мовчав, і ховався за дерево — однаково: клюваться — клює, а братись — не береться».
  «Риба хитра, та я знаю...» Ми замовкли. Я залюбувався тими розкошами, що були перед моїми очима. В цім місці Псел, вирвавшись з крутих берегів, широко розлився по долині, уквітчав себе деревами, очеретами та травами і раював. Раювало і плавало по ньому безліч малих і великих островів з пишними травами, з журливо похиленими вербами та гнучкими лозами, і шкодливий чоловік безсилий був зіпсувати пишную вроду вродливого Псла.
  «А щоб ти подавилась,— вилаявся дід.— Тільки черв’яка з’їла...»
  «Поспішились, діду».
  «Та де там! На аршин поплавок у воду пірнув...»
  «То опізнились...»
  «Та вже вчений, уже чотири десятки літ,— розсердився Омелько.— Тут, мабуть, толку не буде. Давайте сядемо лиш на човна та поїдемо на Острів Любові: звідти я ніколи з порожнім відром не вертався...»
  «Давайте!»
  Понакручувавши вудки на вудилка, ми сіли на човна і поплили. Сонця вже не було. Потухли води, але легкі хмари ще бачили сонце, а сонце прощалося з ними золотою усмішкою і цілувало їх своїм промінням, і наряджало їх у дороге різноколірне убрання... Шепотіли очерети, де-не-де викидалась риба, і плескало весло. Хотілось дихати, хотілось кинутись із тісного човна і безкраїми руками обняти всю безкраю вроду. Хотілось перекинутись, ширококрилою птахою піднятись високо-високо, щоб побачити всю землю,
     1 Йорж.
повиту в блакитне повітря, щоб бачити сонце, залите промінням, і звідти дивитись на Божу красу, замлівши, застигнувши, зачарувавшись...
  «А щоб ти йому згнив до ранку!* — лаявся дід.
  «Кого це ви, діду?*
  «Кого треба,— одмовив дід, пхаючи веслом поміж очеретом.— Саме такий час, що надиться риба, а він, проклятий, не пускає,— не дурно в тобі чорти плодяться...*
  «Невже, діду, в очеретах чорти плодяться?*
  «Я не був у них хрещеним батьком — не знаю*.
  «А хто ж був?* — хотілось мені подратувати сердитого і цікавого діда.
  «Напевно, пан який-небудь. Вони гордують мужиками...»
  Я засміявся, а дід знову почав лаяти очерети. Незабаром човен наш виїхав на чистину...
  «Далеко до острова?» — спитав я.
  «Забув аршин взяти...» — відповів мені Омелько.
  «Жалко, що не взяли, а то б поміряли...»
  «Хай його дурний міря, а я не буду... Ото й острів!»
  Перед нами був Острів Любові. Чимсь фантастично таємничим віяло від нього. Темний, покритий деревами і об- горнений сизою млою вечора, він нерухомо стояв і спокійно, замислено дививсь у воду, вартуючи і ховаючи в собі якусь таємницю, якусь ідею... Тільки, здається, Беклін I спромігся б впіймати ту таємницю і в кольорах виявити її на полотні. Довго нас густі очерети не пускали до нього, ховаючи і захищаючи ту чистоту, що, мов свічадо, відбивала в собі дерева і береги острова...
  «Прогаяли час — опізнились»,— проказав невдоволено Омелько.
  «Діду!»
  «Га!»
«Чому цей острів зоветься Островом Любові?» «Спитайте того, хто дав йому це прозвище».
  «А хто ж дав?»
  «Люде»,— одрізав дід.
«Та вже ж не собаки! — засміявся я.—Знаю, що люде...» «То нащо ж питаєте?»
  Я бачив, що з дідом треба якось інакше балакати, щоб викликать його на розмову і не вважати на його вдачу.
  «Як гарно тут, діду!»

  «А ви думали, що світу тільки у вікні?»
  Мені шуткувати не хотілось — я виліз з човна і пішов по острову.
  Звечоріло зовсім, і на острові було навіть темно. Острів Любові?! Чому він так зветься? Знов я згадав острови Бекліна... Цей острів коли б бачив Беклін у цей тихий вечір, він прозвав би його Островом Спокою, Тиші. І справді, було так тихо, що навіть чулось, як часом капали сльози з похилених ів... І ця тиша, і ці іви, і цей дід з вудкою робили якесь надзвичайне враження... Що це? Хрест? Передо мною стояли хрести. О! Ключ таємниці! Я побіг до діда.
  «Діду, голубчику!»
  «Тихше...> — перебив він мене.
  «Чиї це могили з хрестами?*
  «Покійників».
  Мене це дратувало... «Я не шуткую,— сказав я серйозно,— коли хочете, то кажіть, а не хочте, так мовчіть».
  «Добре, буду мовчати».
  «Ну, стара собако,— подумав я,— будеш казати».
  «Діду! Ну, з вами не наловиш риби, їстимеш чорта лисого. Та вже ж вечір, а поплавка не видно...»
  «Не сліпий, побачу, як треба буде».
  «Давайте, діду, краще посидимо та побалакаємо...»
  «А я же й так сиджу. Ви не гомоніть...»
  «Ви, часом, не мисливець?!»
  «То що?»
  «То завтра куріп’ят постріляємо».
  Дід покинув вудку і [недовірливо] поглянув на мене...
  «Ага, діду Омельку,— піймався?! У вас рушниця є?»
  «Чорти за довги взяли».
  «Коли хочете, то в мене є зайва».
  Дід ще раз подивився на мене. «Така, що стріляє?!» — уже всміхаючись і м’якше спитався дід.
  «Та там побачите...» — зацікавлював я
  «Казав сліпий: побачу...»
  «А собака у вас є?»
  «Аж дві. Та й одної розумної голови хватає задля людини».
  «А я табун куріп’ят нагледів!»
  «Де?» — знову подивився дід.
  «В шпаковім яру».
  «То коли так, то й так! — заворушився дід.— Колесом зранку?» — уже зовсім м’яко питав він.
  «Удосвіта підемо. Зайдемо на озеро — там повинні бути качки*.
  «А то вже небезпремінно...» — вже сподівано для мене враз рішив Омелько.
  «Поїдьмо!.. Хай їй абищо, цій рибі! Куняєш, куняєш понад річкою, вилупивши очі,— нудна робота. Хіба можна порівняти її з полюванням? Полювання — то інша річ. Ходиш і трусишся, мов у пропасниці. Болото — то тобі найкращі хороми. В’язнеш по шию, аж розм’якнеш. Бувало, з паном Павлом Семеновичем (Вовченка знали?) по тижню не вертаємось додому. Стільки того дробу та пороху випустиш !>
  Дивлюсь, дід розбалакався і скоро, здається, не перебалакає, бо повинен бути, окрім Павла Семеновича, і Семен Павлович, і з кожним із них діду траплялись різні пригоди. І як вони для мене, теж мисливця, не були цікаві, але в цей час мені хотілось знати хоч що-небудь про цей таємничий острів. Темний і спокійний, він нерухомо і велично стояв і мовчав, дивлячись у воду, а срібная мла місячної ночі вилась круг його, мов хотіла осяяти його таємницю. А темнії віти захищали і не хотіли пустити до себе срібную млу.
  «Еге! Так я кажу: стріляйте! Бийте! Стріляйте! Бийте!;. Що ви робите, Павле Семеновичу??* — репетував дід, тупаючи ногами, мов цей випадок діявся в цей час, і голос діда розлягався луною, і хтось здаля, десь за річкою, сміявся і теж кричав: «Бийте, бийте, стріляйте, стріляйте...*
  «Ні за цапову душу пропав заєць...*
  «Це так,— підтримував я діда.— Як так можна?! А скажіть, діду, справді, чиї це?*
  Дід незадоволено глянув на мене, немов питаючи, навіщо звертати на дрібницю таку важну розмову, і, понижуючи голос, в’яло проказав: «Та це...*
  «Острів Любові!* — подумав я, і ще більше здався він мені цікавим, і різні думки, різно розкриваючи таємницю, заворушились у мене в душі... І довго я не міг вирватись з-під влади тих думок, і коли я прислухався до діда, то він уже розказував, теж кричачи і тупаючи ногами, про якийсь надзвичайний випадок з Терешком Івановичем.
  «Вже як я скажу, що пильнуй тут, то пильнуй тут, то й не йди звідси. І вб’єш чи не вб’єш, а стрілять, напевно, будеш... Ні! Не послухав... І коли б тільки я не вибіг на шпиль, то як вух не бачити б лисиці. А я притулився до куща і чекаю, і дух затаїв. Коли — зирк!*
  «Діду,— перебив я його, знаючи, що нешвидко переслухаєш про все те, що він так зразу угледів.— Давайте лишень сідати на човен та поїдьмо, а то вранці вчасно не встанемо».
  «Та можна не спать, щоб було звечора...»
  «Ні, діду,— знов обірвав я його,— спочинути треба, а то завтрашнє полювання зведем нінащо...»
  Дід послухався і почав відв’язувати човна.
  «Діду, хай йому цур, тому полюванню, ви мені краще скажіть: чиї ж це пан і панночка?»
  «Звісно, панів,— трохи образливо проказав дід.—Тримайтесь — рушимо! Ми поплаваєм...»
  Як було чудово — досить казати. Досить казано, досить писано пишними барвами про пишную вроду літньої ночі. Досить співано про неї, досить ще й будуть співати. Чудовий голос треба мати, глибоку душу, щоб хоч тіні відбити її вроди.
  «Так ото біжить собака, так недалечко від мене, туди- сюди, вертить хвостом. Я й без уваги: біжиш, то й біжи, вертиш — то верти. Коли дивлюсь, щось, мабуть, є... Щось дуже турбується собака, аж до землі припадає. Глядь — з бур’янів величезна дрофа... Tap-pax! Раз... і вдруге... Коли з-під ніг табун куріп’ят як заскигле, як залопоче крилами! Хай тобі добра не буде!.. І треба...*
  «Треба, діду, брати праворуч, а то зовсім заїхали в очерети...»
  «А це й справді — забалакались»,— схаменувся Омелько і повернув човна.. Коли про щось заговорить він, коли з дорогим чоловіком розбалакається (дід весь час один балакав, я навіть і не слухав його), то не бачиш, куди йдеш і куди їдеш...
  Несподівано для мене мовчазний раніше дід виявився невтримним говоруном. Спокійне раніше обличчя його виразно, слідком за думками, виявляло радощі, несподіваність, страх, незадоволення і т. ін. Коли, прикладом, він казав про те, як собака крутив хвостом, то весь хребет його горбився, голова витягалась уперед і хиталась з боку на бік, а губи плямкали. Все йому так живо ввижалося, що дід, здавалось, не на човні, а десь у полі, серед кущів, бу- р яну кричить, гукає, сердиться. Він забував, що в руках у його весло, а не рушниця, що давно там, де росли кущі з бур янами, посіяли жито. Кажуть, що все, що в молодості горить, сяє і гріє, повинно погаснуть з літами і знов не загорітись, не сяять... Брешуть люде, мисливський вогонь не погасає в грудях, він жевріє все життя, і треба маленько спочатку заворожити, щоб той вогонь схопився полум’ям і розігрів холодну кров, розгорбив спину [...], щоб самі ноги несамохіть сповзли з теплої печі, щоб руки простяглись до ржавої рушниці. Не закрити очей, що й з-під вік бачать всяку дичину, не затулити вушей, що чують шелест крил і згуки рушниці... Не втримати в хаті старого. Побіжить старий, а стара... тільки махає рукою. У діда Омелька [...] розжевріла мисливська іскра, і я не знав, чим її погасити...
  «Тут же що качок було на озерах — за вік свій не перелічиш! Хмарами вились понад річкою та понад озерами»,— гомонів дід.
  «Завтра, діду, поговоримо,— прямо сказав я йому,— а тепер, коли ваша ласка, розкажіть мені про того панича та панночку...»
  «Та то не при мені було, то я зараз і не знаю — батько колись розказував, а він чув від діда чи від прадіда. То й забув уже давно казане... Давно вже і панські хороми згнили, і панські кістки зотліли. Але слухайте, що пригадаю, скажу.— І дід почав: — Давно це було, ще не стояло тут місто, як жив тут пан на всю округу, пан над панами і володів зеленими степами, лісами, озерами та болотами. Дичини тоді було тьма-тьмуща... (Здавалось мені, від себе додав дід). По лісах ходив звір, по степах — табуни коней, а по озерах та болотах плодились гуси та качки. І в цього володаря з такими розкошами була жінка та дочка-дівчина. Казав той, що бачив, що з виду була дуже гарна, а з душі — ще краща... Та не знаю, не буду казати. Щоб не нудьгувала вона серед лісу та степу, пан, себто батько, возив її взимку скрізь по світу...
  І слава про їх голосно лунала понад землею. І яка була голосніша з тих слав, ніхто не знав... Обидві голосні, обидві ясні, як сонце... Коли вони приїздили до пана, то пану був цілий Великдень... Талант і старого пана вони шанували і слухали його. Пан теж був учений і знав багато... Про що вже вони балакали, я не знаю, та й люде не знали. Ну, добре. Так ті пани, що приїздили, дуже, кажу, були закохані в панночку. А кохання — це така гадюка, що не виженеш з серця, не вб’єш, не задушиш... Отрує, зіпсує вона життя і з серця висосе кров. Я не знаю, а так люде кажуть,— ухми- ляючись, вставив дід.— Пани ті були щирі приятелі-побра- тими. Що діяти? Як ту гадюку вигнати з серця, де знайти знахарів з зіллям проти неї?! Солодка й пекуча отрута тієї гадюки. Знала й панночка, що її люблять ті пани, та не 

знала, що діяти... Чарували її більше обличчя й душа, а душі в них обох були однаково чарівні, і однаково вона їх любила... Ходять ті пани засмучені, залишили вони свою науку, забули про все на світі — одна їх думка пече, один розпач душу розриває... Не легше було й панночці... Стати жінкою одного — запропастить другого... Ходить вона сумна і не рада собі, не рада своєму життю, умивається вона слізьми, розмовляє з деревами та з квітами і не знає, що з собою робить... Ось-ось, думає, два побратими зробляться лютими ворогами, спільна їх робота полетить у безодню... Знала вона всі заміри, всі думки тих панів, і жалко було їх — добра пані бажала людям. А найбільш їй жалко було того, що вона була всьому цьому виною. Кажуть, утопилась — хай, мов, живуть на користь людям, хай, мов, своїми душами осяють темні пороги людські — не буду я стояти на перешкоді. Поховали її під дубами на острові, поставлено кам’яний хрест. І люде кажуть: раніш щороку правили панахиди по ній, а потім забули... Давно було... От і прозвали той острів Островом Любові.
  А пороху у вас та дробу хватить для мене?» «Постійте, діду, постійте, а що ж пани ті вчені?» «Не знаю. Люде про їх нічого не розказують. Дуже вже їм сподобалась панночка — добра була. Кожний з нею балакав, кожний знав її і любив».
  «А пан?»
  «Про пана теж нічого не знаю — забув. Казано мені щось і про пана, та хіба все згадаєш, все вдержиш в думці? Давно було...
  Батько умер уже літ 40... Теж був мисливець,— солодко додав дід.— Та хіба тоді стільки дичини було, як тепер? А знаєте що? — живо заговорив Омелько.— Давайте лишень зараз підемо до вас, заберемо, що треба, та й заночуємо у мене в повітці. Чуть почне розвиднятись, сядемо на човен, переїдемо річку — та й на озера».
  «Знаєте, діду Омельку, зробимо так».
  Дід почав привертати човен до берега. Вилізли ми з човна, зайшли до мене, побрали рушниці і в північ вернулись до дідової хати, що поміж другими стояла якраз на березі. Дід довго не спав^ все ворочався та розплановував наше полювання, а я вийшов на берег і довго дивився в ту сторону, де був острів, і довго думав над панночкою і над тими вченими людьми. Думки летіли до панночки, вертались від неї з безліччю других і ясними барвами квітчали без того уквітчаний образ панночки... Жалко тільки було, що все йде, все минає, що швидко зів’януть навіть пожовклі спогади про ясну душу панночки...
  «Та й холодна ж вода! Та свіжа-свіжа! Ой, умийтесь, паничу! Ви не спали, я теж не спав — не влежиш,— казав збоку мені дід.— Сіріє — час рушати...*
  «А час, то й час — рушаймо!*
  І я почав умиватись.
11—15.VL1904

     I Беклін Арнольд (1827—1901) — швейцарський художник-символіст.
---------------

------------------------------------------------------------

---------------

------------------------------------------------------------

