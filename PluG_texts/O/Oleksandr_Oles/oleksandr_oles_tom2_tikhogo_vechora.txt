ТИХОГО ВЕЧОРА






Вій 1 Вона J
заручені.

Веранда. Вечір. Сонце погасає.
Вона
     Дивно!..
     І як се сталось легко і неждано!..
Здавалось — я заснула з однією душею І прокинулась з другою — Ясною і спокійною, як сей вечір.
Я ніколи не думала, Що щастя може само прийти до тебе І припасти до твого лона, Як повний колос до землі.
Мені здавалося, що тільки на руїнах, Після страшних пожеж, Навіки чи на мент єдиний Та дивна квітка розцвітає, Що зветься щастям.
Тече в ній наша кров, І квітнуть наші мрії.
В і н
Мені здається те ж, І через те не вірю я, Що наше щастя стале...
Вона
     Ні, не лякай...
     Душа моя украй намучилась
     І так спочинку, тиші хоче.
В і н
     Я теж того хотів би,
     Я теж стомивсь і змучився до краю...
(Пауза).
А може, так воно і буде, Як нам хотілось би І як повинно бути. Ти уяви!
Коли я прокидаюсь вранці І починаю думати про те, Що ось через якийсь короткий тиждень Ми зв’яжемо навік свої серця і душі, Мені здається, Що ніч страшну і довгу треба пережити, Щоб вгледіти нарешті промінь сонця... А ми?!.
Ми навіть не страждали, Не знали тих пекельних мук, Що палять душу, На шмаття серце розривають І труять кров...
Не знали тих щасливих мук, Що засипають квітами життя, Рівняють гори і безодні, Знімають крилами орла, Співають пісню лебедину Краси життя і смерті. Любов — любов жорстока! А нас вона, як мати, пригорнула, Утерла слізоньки, Надіями приспала.
Ще тижня не минуло, Як ми зустрілися з тобою — І вже ти молода моя, А я твій молодий.
Вона
Так... справді, ти мій молодий, І ти для мене все!
Не будь тебе, Мені в житті й куточка б не знайшлося. Ти все для мене! Все!
     Моя надія...
Радість... Спокій...
В і н
І ти дала мені Той спокій радісний,
В якому змученій душі Так солодко і любо спочивати. Ось наче довго я боровсь З страшною бурею на човні, Злітав на гори хвиль І падав в прірви, І ось, Коли вже сил не оставалося боротись І я хотів покласти весла, Мій човен нагло опинивсь На тихих водах.
І тиша вод глибоко-нерухомих Наповнила усю мою істоту, Приспала кожний біль, Приспала кожну рану. Після пожеж Розстав, розвіявсь чорний дим І стало тихо і прозоро.
  Вона
А скільки радості і втіхи Ти дав мені, мій любий! Тепер мені здається навіть дивним, Що я могла страждати, мучитись, Ночей не спати, плакати І проклинать себе й той час, Коли я вгледіла сей світ...
...Прекрасний, добрий світ, мій любий!
(Пауза).
Скажи,— я не питаю,— Вона була вродлива? Дуже?
  В і н
Не так вродлива, як цікава,— Хоч легкодуха, як метелик. Ось підбіжить, всміхнеться, стане, Простягне руки і чекає...
Не знаєш — сон се сниться Чи бачиш в очі щастя!
Стоїш, зомлілий, в раюванні... І нагло чуєш сміх, Зневажливий, глумливий, дикий...
     Куди від сорому подітись?
...Як задушити гнів/і муку, і образу?! Ті ненавидів я, ганьбив, проклинав І йшов до неї, і не міг не йти.
А прийдеш — Боже мій! — зраділа, Усіх покинула, Підбігла, стисла руку, сіла І дивиться у саму душу, І ловить кожне слово.
Тобі ніяково, а серце... А серце повне щастя! І скрикнуть хочеться: «Панове! Мої довічні друзі!
Чому ви так дивуєтесь?! Та ми ж заручені, Заручені, їй-богу>.
Не крикнеш, стримаєш себе... А глянеш — вже її немає... Вона давно в гурті з другими Сміється весело І голосно питає: «Чи з вас ніхто, дівчата, Не хоче вийти заміж?!
У мене єсть один знайомий, Вродливий, гарний, молодий, Але йому в коханні не щастить, та й годі! А одружитись хоче надзвичайної Жартує й дивиться в твій бік.
Вона
     І ти удруге міг іти до неї?
В і н
Все міг, тільки не міг не йти, Не бачити її, не чути...
(Пауза).
Колись додому я вертався з нею лісом; Був тихий літній вечір.
Весь ліс тонув в червонім морі сонця І, стомлений, боровсь з дрімотою і засипав, Щоб знов прокинутись і зашуміти.
     Ми тихо йшли і мало говорили:

Вона була немов засмучена, А я ішов і прислухався До ніжних струн, що навкруги бриніли: В траві, в мені, над лісом. Я навіть не помітив, Як вечір засмутивсь, За хмари сонце закотилось, І загримів над нами грім. Він прогримів, і стало знову тихо. Так тихо, як в могилі...
І нагло бачимо, як падає сухе, Столітнє дерево...
Ти коли-небудь бачила, Як жалібно дерева умирають? Мені зробилось страшно. Я міцно стис їй руку, І щось в мені забилось, застогнало. Я думав: Так мине ще рік, другий, А може, день, хвилина,
І я впаду, як се зотліле дерево, І враз зо мною Завалиться блакитне небо, Одірвуться з повітря зорі, Погасне сонце, І все зіллється з мороком навіки. Полився дощ. Беру її за руку, Ховаємось під дубом.
Я несвідомо хилю її до себе. Хвилину в нерухомості стою І починаю цілувати. Цілую сотні, тисячі разів І шепочу якісь слова, Шалені, божевільні. Десь надо мною блискавка і грім, А я стою!
Мені здається, що хтось, з привітом на устах, Летить, гримить на дикому коні І креше іскри.
Мені здається,
Що діти граються на вулиці І ляскають в повітрі батіжками/ Прекрасно в ті хвилини, Коли стоїш царем землі і неба
І не скоряєшся нікому — Навіть смерті! Вона тебе Смертельно може вразити, Але перемогти — не зможе!
    Вона
         Вона тебе в той вечір цілувала?!
    В і н
Я цілував її і шепотів якісь слова, І говорив їй доти, Аж доки не почув: «Здається, вже дощу немає І можна йти додому» Так відповіла вона На тисячі вогняних слів.
Відповіла,
І, обережно крадучись, Пішла по стежці лісом. А вранці бачив я її В садку на лаві; Якийсь поет чи скульптор Тримав її за руку І монограму власну випікав, І я її з душі своєї вирвав І кинув псам, Так, псам! Собакам!
    Вона
Мій друже! Заспокойся! Навіщо згадувати те, Що вже пройшло й минуло. Навіщо рани ворушити.. Коли б вона була другою, Лежала б, може, я в труні, в могилі Минулого Не варто згадувать ніколи..
    В і н
         А ти забула вже минуле?
    Вона
Я не хотіла б згадувать Його ніколи

         І згадуєш?!
    Вона
Я мимоволі згадую, І коли згадаю, У мене знов щеміти серце починає. Ні, годі, годі!
Давай помріємо про краще, Що нас чекає в будучині. Мені так хороше з тобою, Так хороше!
    В і н
О ластівко моя!
Ти змучилась, стомилась, Ну, почекай хвилину, А там — і відпочинок... Ось через тиждень Ми будем там, Де вічно грає море, Де оповиті хмарами В небесній тиші сплять Зелено-сизі гори, Де осипають цвіт гранати... Палкий, червоний цвіт!.. Де вся земля прекрасна Здається казкою і сном
    Вона
Ніколи я не бачила ні гір, ні моря, Я виросла в степу.
Мені здавалося, Що я й умру у ньому, Мені здавалося, Що я уже умерла Так говорив і він..
    В і н
         Ти часто з ним стрівалась?
    Вона
Він приїздив сюди щороку І жив тут ціле літо, Але ми з кожним роком Все рідше й рідше бачились.. Торік я тільки раз З ним стрілась випадково. О, скільки винесла я мук,— Але вони ніщо були для його... За день перед його від’їздом Ми стрілися над кручею за містом Угледівши мене, Він голову схилив, Постояв, повернув І зник, розтав в тумані, А я стояла довго, довго Дивилась в яр і думала, І бачила в яру, на дні, Якусь щасливу дівчину..
В глибокім сні вона лежала, Спокійна і байдужа.
(Пауза).
О, скільки винесла я мук! Бувало, я ходжу і жду, Що ось він прийде Або пришле листа ким-небудь — Ні, даремно!
Уже погасли скрізь огні, Поклались люде спати, А я ходжу і жду. Пригадую...
Колись, напівжартуючи, сказав він: «Давай умовимось
І раз назавжди: Як ти вночі почуєш звуки флейти, Знай:
Я хочу бачити тебе і жду У літню тиху ніч, Коли весь світ засне, Далеко чути звуки флейти». І от, Коли я часом виплачу всі сльози

І роздягнусь, щоб вже лягти на ліжко, І ляжу, і забудусь, В ту саму мить, немов вві сні, Поллються звуки, наче хвилі...
В сей час доносяться звуки флейти.
      Вона
Тихше...
Чуєш... чуєш...
Завіса
[/9/5]
