НАТХНЕННЯ
  У той пізній час, як Дмитро Дмитрович підняв ногу, щоб залізти на ліжко і потім солодко заснути, його злегка торкнуло крилом натхнення. Чого вже вибрало такий прозаїчний мент, що йому так уподобалось у нім — невідомо як для мене, так і для самого Дмитра Дмитровича. Треба було спускати ногу, повертатись і знову йти до столу. Я б, та й кожний на моєму місці, перехрестився б тричі, укрився б ковдрою і заснув би, думаючи про різні солодкі речі, а Дмитро Дмитрович навіть був радий. Цілий вечір він даремно сидів за столом, чекаючи натхнення, цілий вечір він даремно починав і зачерпував початки оповідання.
  Без натхнення нічого не вдієш. Хоч колись писав про те, як підмазать дьогтем колеса, Дмитро Дмитрович даремно силкувався писати на заголовки: <Під водою», «Світ за очі», «Хвороба Катрусі», «Новий лікар», «Зрадлива доля», «Найшла коса на камінь» і інше. І от тепер він дуже радий був, що натхнення, хоч пізно, а прилетіло й усміхнулося знайомою усмішкою.
  Він сів за стіл і почав чекати голосу натхнення. У кожного письменника своє натхнення, призначене кожному пращуркою натхнення — незабутньою богинею.
  Як нищиться все на світі, так, правду кажучи, знищились і перевелись правнуки богині. Рідко якому письменнику доводиться чути що-небудь путнє... [...] Дмитрові Дмитровичу випало на долю рідке щастя: натхненням у нього була молода, літ 12, дівчинка, ще не зіпсована життям, спершу весела, потім журлива і замислена. Вона рідко була у Дмитра Дмитровича, весь день бігала, десь гралась і приходила, тільки стомившись, і то через те, щоб не образити своїм поводженням свою страшну пращурку.
  «Кажи ж, кажи ж!» — мовчки прохав Дмитро Дмитрович, але його натхнення мовчало. «Про що ж писати?» — питав сам себе Дмитро Дмитрович. Тут головна річ у кожного письменника — прислухатись до безгучного голосу натхнення і написати те, про що натхнення скаже. В голові Дмитра Дмитровича носилось безліч всяких образів, але поміж ними не було ніякого зв’язку, не було ніякої ідеї, ка кожному образові одводе почесне місце в оповіданні. ХРЄ^НЄ ДМИТР° Дмитрович шукав загального для всіх Ц образів, даремне він натирав долонею голову і крутив дна за одною цигарки. Натхнення ніби з ним гралося, ніби рятувало його, перелітаючи од одного вуха до другого.
На одне вухо воно поважно і велебно почне: «Темний буди нок, самотній, смутний, як скеля на морі, стояв серед степу...» Не успів Дмитро Дмитрович записати цю фразу, як натхнення на друге ухо вже смутно шепче: «А бідна Оленка все плаче і плаче...» І він даремне силкується зв’язать будинок з бідною Оленкою.
  Дмитро Дмитрович почав сердитися.
  Чорти його батька знають — початок є і кінець є, а середини немає... Він уже знову кинув би писати, але ж кінець йому дуже уподобався: «А бідна Оленка все плаче і плаче...» Мало слів, а стільки поезії, краси, настрою! Ні, мислив він,треба непремінно вигадати яку-небудь середину. На зло музі... Його муза справді була свавільна дівчина. Вона завжди робила тільки початки та кінці оповідань, віршів, нарисів, а до середини не було їй, мовляв, ніякого діла... Ці обов’язки вона цілком складала на свого коханця — Дмитра Дмитровича, не вважаючи на їх страшенну вагу. Жалю в неї ніякого не було... Раз, вільна, весела і щаслива, влетіла в вікно (бо вікно було завжди відчинене у Дмитра Дмитровича) і прощебетала:
Ой гоп через тин — Не всіх міряй на аршин...
  Дмитро Дмитрович здивувався і зрадів.
  Ці слова й форми були зовсім новими в його творчості, і він був радий, що в його душі забило якесь нове, невідоме йому (а може, й світу) зродло «Ой гоп через тин...» Це одна поезія... садок, верби, тин... вечір, на вигоні дівочі співи...
  «Не всіх міряй на аршин...» Тут одна вже філософія, глибокий зміст, висловлений у формі поезії. П’ять-десять слів, а цілий світогляд людини... Так завжди треба писати... Ще Некрасов сказав, що треба так писати, щоб словам було тісно, а мислям просторо. Дмитро Дмитрович рішив зараз же одіслати його в часопис і почав переписувати, але йому чомусь здалось, що і цей твір мов закінчений, все ж не має середини. Йому здалось, що повинна непремінно бути тут третя строчка поміж першою і другою.
Ой гоп через тин — Не всіх міряй на аршин...
  Тут тобі різкий перехід... Але коли буде третя строчка, повинна ж бути і четверта, бо з яким же її бісом зриму-
    1 Джерело (пол.).
вать? Треба буде писати четверту строчку, а це не те, що плюнуть кому-небудь у вічі. Це ціла праця, і невідомо, чи від неї покращає твір, чи, може, попсується... [...] Хіба у нього одна мисль завжди виливається з другої і не плига через цілі гори других мислей?! Дмитро Дмитрович дозволив же своїй думці переплигнути через невеличкий «тин».
  Дмитро Дмитрович одіслав його в якийсь часопис, просив одповідати йому не гаючись, але до цього часу він не одержав відповіді.
  «Тепер не все друкують, більшість забороняють. Може, і мій твір, з першого погляду, невинний, навів цензора на безліч різних думок? І справді,— мислив Дмитро Дмитрович,— мій твір примушує людину замислитись взагалі над життям».

