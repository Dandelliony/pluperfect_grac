ЮНІСТЬ
Етюд
ОСОБИ:
       Студент.
       Курсистка.
       Степанида - служниця.
Убога кімната студента. На столі книжки, посуд і багато різних речей. Горить
 маленька свічка. Чуються витяжні гудки потягів.
  Студент (з книжкою в руках повторює). Dia mater, ріа mater, dia mater, pia mater...I Modula ablongata, modula ablongata... Продовгуватий мозок... Продовгуватий мозок буде modula ablongata. (Кидає книжку). К бісу! (Підходить до дверей і кричить). Степанидо! Степанидо! А що там чувати з самоваром?! Швидко буде?
  Г о л о с. Несу, несу!
  С т у д е н т. Не можна ж так... Годину, як замовив, а ви і досі не несете...
  Степанида (входить з самоваром). Та не кричіть... Вниз носила...
  Студент. Ну от, вниз! Я просив вас сюди принести самовара, а ви — вниз.
  Степанида. Там хазяїн питали, чи не заплатите ви хоч за той місяць гроші?
  Студент. Не можу, сьогодні не можу. Скажи, що я жду повістки з дня на день... і що я, здається, підшукав собі роботу... Принаймні обіцяли.
  Степанида. Так не заплатите? А мені карбованця?
  Студент. Яж кажу, що сьогодні не можу нікому платити...
  Степанида. Ви ж не завезіть, їй-богу, я вже буду сподіватись. А то ваш товариш завіз... Як він виїздив, я якось одвернулась, зирк — аж його і духу немає.
  Студент. Ну, не заважайте, мені треба читати.
  Степанида. По булку йти?
  Студент. По булку? Гм... Hi, не треба... Сьогодні ме ні зовсім не хочеться їсти.
  Степанида. А свічки стане?
Студент. Стане, стане, я сьогодні дуже рано ляжу. Степанида. Більше нічого не треба? (Іде).
  Студент. Степанидо! Гм... Кланяйтесь хазяїну^
Степанида пішла.
(Насвистує щось і заварює чай. Бере коробочок, трусить). Ні крихти сахару! Кепсько! Хм... Одначе обридло уже так жити. Обідаєш через день, а тут ще й до чаю ні хліба, ні сахару. Чистий чай! (Сідає і замислюється). І дома нічого. Мати стара, а батько ще старіший... «Швидше, сину, кінчай та ставай дохтором. Може, хоч тоді вільніше зітхнемо!» Швидше... Ще три роки... Можна тричі з голоду опухнути. Прокляте життя!.. Хоч би батько город продав... А тут ще сі гудки... З ума зійти можна від нудьги. У-у-у! У-у-у- у-у! Ні, доживу місяця, щоб гроші не пропадали, і переїду на нове помешкання... де не чути цих гудків... За вісім карбованців можна найти прекрасну кімнату. Добре б за ту ж ціну з обідом. Обід із двох-трьох перемін. На перше борщ, на друге печеня, бюштекс, антрикот або птиця... Однаково. Паштет... блинчики або морожене. Ех! Годин по десять міг би возитись з дітьми за того обіду! Треба публікуватись... «Шукаю уроки за ситий обід...» Не просто за обід.(Дивиться на СТІЛ). О, заварка? Не дуже міцна... Але нічого. (Наливає чай, п'є). Не смачно... Не можу пити... Я не звик без сахару... Фі, фі, сором, без сахару не може пити! О, буржуй, буржуй! Сахару йому подай. Звик до солодкого!
Чується за дверима спів.
(Прислухається до пісні). Завела... Добре їй... Мабуть, напилась чаю з булочкою, з сахаром. Тепер співає... А добре співає, каторжна дівчина. Чудесний голос! Ну, співай! Ти ж не співала, тільки бубоніла... А се куропатка співає... Се добре, веселіше буде. Треба буде познайомитись. Але в коридор не виходить... Все сидить в кімнаті. (Знову п'є чай. Плює). Хоч візьми та вилий! Хіба звернутись до курсистки? Що ж тут такого? Позичити чотири грудки сахару... А я вам завжди віддам. І позичить. Ій-богу, позичить! (Стукає злегка в двері). Колего! Вибачте, що звертаюсь до вас, будучи незнайомим. Чи не будете ласкаві позичити мені до ранку чотири грудки сахару?..
  Голос. 3 охотою. Сахару скільки хочете, а чаю у мене — ні крихітки.
  Студент (сміється). А як же ви чай пили без чаю?
  Голос. Зовсім не пила!
  Студент. То, може, ви хочете спільно випити чаю?
У мене чаю ціла гора, а у вас сахару ціла цукорниця.
  Г о л о с. Ну що ж? Гаразд!
  Студент. Будь ласка, заходьте! Чудесно! Цікаво глянути, що се за цяця! Очевидно, гарна, чула дівчина, прекрасний товариш. (Прибирає на столі).
  Курсистка (входить). Познайомимся! Трошки екстраординарне знайомство, але тим краще... До речі, чи не позичите ви мені свічки? Я сиділа в темній кімнаті...
  Студент. Вибачте... Але се чужий огарок. Ви можете сидіти тут і робити, що знаєте. Я не буду вам заважати.
  Курсистка. Спасибі...
  Студент. А проте ми можемо розчинити двері і поставити свічку так, що і вам видно буде...
  Курсистка. Ну, се вже буде зовсім оригінально. (Сміється).
  Студент (дивиться на неї й зітхає). Які у неї сині очі! Яка взагалі вона цікава! Ви давно вже переїхали? Не дождуся з позавчора.
  Курсистка. Ні, ще в суботу.
  Студент. В суботу?! Дивно!
  К у р с и с т к а. Що ж тут дивного?
  Студент. Ви на курсах?
  Курсистка. На курсах. На театральному відділі. А ви медик?
  Студент. А ви почім знаєте?
  Курсистка. Та вас Степанида називає костогризом.
Обоє сміються.
  Студент. Я дуже радий, що у мене не стало сахару.
  Курсистка. Чому?
  Студент. Так...
  Курсистка. Ая дуже радію, що у мене не набралось на заварку чаю.
Пауза.
  Студент. Мені так було сьогодні сумно.
  Курсистка. Мені теж не весело...
  Студент. Я хотів уже кинути сі кістки і виїхати кудись в провінцію.
  Курсистка. Ая хотіла кинути курси. Вчитись може тільки ситий...
  Студент. Я те ж саме думав.
  Курсистка. А зараз не думаєте?
  Студент. Звичайно, ні! В житті все несподівано проходить. Сьогодні нічого, а завтра — все. Тут тобі пропонують і уроки, і переписку, і в театр статистом... Здається, розірвешся натроє — і всім стане роботи! Зі мною так було! їй-богу! В комерційній школі лекція — 25 крб. Урок за кімнату! І статистом в театрі. Карбованець за вихід! А на місяць іноді вийдеш 20—25 разів! Намажеш себе якоюсь сажею, одягнеш щось непотрібне і стоїш собі яким- небудь крокодилом або сидиш за столом. Іноді посидиш так півгодини і дивишся — бринчить монета манною небесною!
  Курсистка. Ех, колись і я мала урок... 40 крб. на всьому!
  Студент. Хочете, разом шукатимемо уроки...
  Курсистка. Я знаю французьку і німецьку.
  Студент. Знати французьку і німецьку мови! Так се ж клад! І ви не можете знайти уроки? Завтра ви матимете урок!
  Курсистка. Мені пропонували вчора один, але треба знати вищу математику!
  Студент. І ви відмовились?
  Курсистка. Ну, звичайно, відмовилась. А ви взяли б за урок ЗО крб.?
  Студент. Давайте, Бога ради, давайте. Для мене математика — все одно що лузать насіння.
  Курсистка. Ну, то чудесно!
  Студент. А чи не пізно вже?!
  Курсистка. Ні, ні. Се добрі мої знайомі, і урок забезпечений для вас.
  Студент. Щось неймовірне! Ну я ж казав, що в житті все несподівано. Ось півгодини збиравсь вішатись, а зараз сам можу кого хочете повісити! А ви знаток французької і німецької мови і не можете підшукати роботи. Та завтра ж буде!
  Курсистка. То ж то й буде.
  Студент. Ручусь! О, ви мене знаєте!
Обоє весело сміються.
  Курсистка. Знаєте, мені чогось стало так весело на душі.
  Студент. Мабуть,точнісінько так, як і у мене!
  Курсистка. Мені здається, наче я вас знаю вже давно, давно...
Студент. Я тільки що про се подумав. Чому се так? Курсистка. Не знаю. (Пауза). А ви знаєте?
  Студент. Не знаю...
  Курсистка. Знаєте вірш «Оба несчастные, оба бездомные, встретился случай, и скоро сошлись»?
  Студент. Так, але він не про нас... Чим ми нещасні?.. Соромтесь, товариші! Хіба не щастя мати по 20 років, мати молодість, силу, здоров’я? У молодості немає горя. Все їй батько: і голод, і холод, і злидні. Молодість як поток. По горах, по кручах, проваллях летить вона і нищить все, що стає їй на дорозі. Поток не знає перепон: він мусить влитись в широке вільне море. Соромтесь [зневіриться]! Не журитися нам з вами, а сміятись, робити! Перед нами безліч доріг і ціле життя!
  Курсистка. А як зіб’єш ноги до дороги? А як сили не стане жити?
  Студент (з робленим жахом). Справді, справді! У вас сьогодні не було ні крихітки чаю, а у мене ні шматочка сахару. Страшно! Страшно?
Обоє сміються.
Та звідки ви знаєте? Може, я для вас завтра збудую мармурову віллу на березі моря, і білий шум моря не дасть сісти ні одній пилиночці на ті сходи, по яких ступатимуть ваші ноги! На спомин я всю віллу обсаджу чайними деревами, а білі стіни каррарського мармуру вічно нагадуватимуть мені сі шматки сахару. Перед нашою віллою будуть ступеньки срібні, щоб нагадати тобі найкращі храми далеких країн. І все, що не скажеш ти, я куплю для тебе... Бо я люблю тебе, як не любили ті, що умирали за єдиний усміх своєї улюбленої. Я люблю тебе так, як люблять хвилі відбивати криваве золото вечірнього сонця. Я люблю тебе так, як люблять лебеді тихі озера і затоки річок.
  Курсистка. Я учадію від твоїх слів, мій наречений, я п’янію від них, як од квіток, що тільки прокидаються увечері і говорять пахощами до самого ранку, доки самі не уп’ються своїми словами і не заснуть безсилії. Але гасне світло. А сонце ще не сходить.
  Студент. Навіщо сонце, коли в мою душу дивляться із твоїх очей тисячі сонць, коли навкруги так ясно, як не було ніколи.
Темніє.

  Курсистка. О, ти думаєш мені не ясно? Здається, розширяються стіни, і я лечу з тобою кудись далеко-далеко, куди ти звав мене, мій наречений. Ми летимо, попереджаючи один другого, і не спускаємо один з одного своїх очей. Десь чути звуки пречудового моря...
Падає задня стіна. Розкішна вілла виходить до моря. Крізь вікна і двері зеленіють і біліють хвилі моря. Запалюються десятки люстр. Горить золото на сніжно-білих стінах каррарського мармуру. Негри несуть на блюдах виноград.
  Студент (в іншому убранні). Достигли перла твого винограду. Він такий же пурпуровий, як захід південного сонця, але його пурпур не зрівняти з пурпуром твоїх уст. Я хочу, щоб його зелені стебла упали з вікон і вились по мармурових колонах.
  Негр. Вони завтра будуть витися, як велить герцог.
  Студент. Я хочу, щоб зараз грали ту сонату, яку ми чули, коли летіли сюди.
  Негр. Не пройде й хвилини, як загримить соната, що звелів герцог.
Чуються звуки сонати.
Студент і курсистка. Прислухаються до звуків. На сходи піднімаються
 якісь постаті і несуть на подушках рожеві коралі, перламутр
і дорогоцінні намиста.
Завіса
8—21.V 11.1913 

     I Божа мати, свята мати... (Латин.)
---------------

------------------------------------------------------------

---------------

------------------------------------------------------------

