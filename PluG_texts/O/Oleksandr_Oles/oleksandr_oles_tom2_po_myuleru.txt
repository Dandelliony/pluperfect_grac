ПО МЮЛЛЕРУ
Водевіль
  Макар Макарович.
  Мурочка, його жінка.
  Текля Никандрівна, теща Макара Макаровича.
  Дядя Стьопа.
  Тьотя Саша.
  Четверо дітей.
Звичайна кімната.
  Мурочка. Я за вас виходила не із-за матеріальних вигод. Здоров’я — то найцінніше в житті, найцінніше! Ви розумієте, що в житті єсть здоров’я. І знову, знову підкреслюю вам, що виходила я за вас не із-за матеріальних вигод.
  Макар Мак [а рови ч]. Розумію, серденько, але після обід я звик півгодинки заснути. Душечко, тільки півгодинки....
  Мурочка. Сього, кажу вам, не може бути, не може бути! Учора, доки ви не були моїм чоловіком, а я вашою жінкою, ви могли спати хоч з ранку до вечора, а сьогодні — ні одної хвилини, ви розумієте,— ні одної хвилини! Я ваша жінка і хочу, щоб мій муж був здоровий, красивий і дужий.
  Макар Мак [а рови ч]. Душечко, це ж егоїзм... півгодинки!
  Мурочка. Це егоїзм? Йому бажаєш добра, довгого життя, а він — егоїзм! Ні, уявіть собі,— егоїзм! Та ви, Макаре Макаровичу, не забувайте, що вам 58 років!..
  Текля Н и к (а н д р і в н а]. Навіть я маю сорок... я не докоряю вам, дорогий Макаре Макаровичу, але хочу сказати, що вам треба пам’ятати про свої роки, а я, як мати своєї доньки, хотіла б, щоб вона мала в особі чоловіка мужчину, а не торбу кісток.
  Макар Мак [а рови ч]. Ну, що значить... півгодини!
  Мурочка. Знову?! Та ви неможливі, просто неможливі! От вийшла заміж, от вийшла заміж!.. Спасибі вам, спасибі, мамо...
  Текля Ннк[андрівна]. Спасибі і тобі, доню, спасибі! Дійсно, маю зятя, маю! Утішила мене, доню, утішила на старість. А ви, ви, Макаре Макаровичу, щоб догодити молодій дружині, щоб справді з вами було не соромно піти на бульвар, ви — спати! Та знаєте ви, що сон після обід, як ніщо в світі, руйнує здоров’я. Ви гляньте на себе, до чого ви подібні?! А у всьому винне ваше спання! Не злазячи з подушок, ви чисто все волосся витерли на голові! Фі! Сором глянути!
  Макар Мак [а рови ч]. Отже, я так звик за 58 років спати після обід, що... не можу не заснути!
  М у р о ч к а. О, про це не турбуйтесь... зараз же вдягайтесь в своє гімнастичне убрання і беріться за Мюллера. Його система всім світом вважається тепер найліпшою.
  Макар Мак [а рови ч]. Моя кохана! Я зовсім ніколи не перекидався і ні за що в світі не перекинусь.
  Мурочка. Даремні турботи. До перекидання ще далеко, а проте, все дається працею і терпінням. Ідіть і одягайтесь.
  Макар Мак [а рови ч]. Мурочка! Пів... години!..
  Мурочка. Що? Знову?! Боже! За кого я пішла? Кому доручила своє щастя? Ви божились, клялись навколішках, що моє життя пройде, як сон безтурботний... Я вам повірила і занапастила свою долю.
  Текля Ни к [а н д рі в н а]. Ми вам повірили і занапастили свою долю.
  Макар Мак [а рови ч] (набік). Кара Господня!
  Мурочка. Мені ні ваш будинок, ні ваші тисячі непотрібні, я вас, тільки вас хотіла.
  Текля Н и к [а н д р і в н а]. Нам ваші будинки і ваші гроші зовсім не потрібні. Ми вас хотіли.
  Макар Мак [а рови ч] (набік). Ну, думав десяток літ ще як-небудь протягти, а так... навряд. Мурочка! А може, сьогодні, тільки сьогодні! Дозволиш?
  Мурочка. Ах! (Падає в крісло). Деспот, деспот! Ви одняли у мене все: молодість, силу, красу, мою невинність... Ох, я одурена, я більше не можу, не можу... не можу...
  Текля Н и к [а н д р і в н а]. Ви одняли у нас все: молодість, красу...
  Макар Мак [а рови ч] (схоплюється за голову). Іду. іду. іду- (Вибігає).
  Текля Ник(андрівна]. Ага! Дошкулило?! Так йому і треба, так йому і треба. До мужчини з голими рука

ми не підступай! їжачі рукавички! Тільки їжачі рукавички! А то сяде тобі на голову і гризтиме, доки не загризе. Ач, «не можу», «не перекидався», не бійсь! Станеш і догори ногами, як треба буде, а то сказано, розбестився за ці 58 років, живучи без всякого догляду.
  Мурочка. Ще б пак! За 58 років...
  Текля Н и к [а н д р і в н а]. Ми ось візьмемось усі за його. Не сьогодні-завтра приїдуть дядя Стьопа і тьотя Саша... Ти знаєш, що я запросила їх до себе?! Будемо жити всі вкупі. Ми одведемо їм флігель. Однаково — порожній. Меблі єсть, треба тільки купити четверо дитячих ліжок. Дядя Стьопа, може, згодом підшукає собі посаду в канцелярії, а не найде, то й так стане чим догодувати його. І дядя, і тьотя мають право на відпочинок.
  Мурочка. А я, мамуню, закликала нашого далекого родича, пам’ятаєш? Він теж досить стомився і має право на відпочинок.
  Текля Ник[андрівна].Я розумію тебе, серденько, але чи не занадто рано... Ти знаєш, Макар Макарович...
  Мурочка. Мамо, мамо, що ти?! Хіба можливе минуле? Ніколи, ніколи!.. Я люблю Макара, а з кузеном у нас (зітхає) осталась лише дружба, свята і чиста.
  Текля Ник{андрівна]. Тс! Може, він за дверима підслухує нашу розмову. (Заглядає в двері). Спить, спить!! Без жодного убрання!! Ах!
  Мурочка (біжить до дверей і б’є в них кулаком). Деспот! Деспот! Ні, я більше не можу у вас оставатись, не можу, не можу! (Надіває шляпку і виходе, обернувшись на півдорозі). Я на пошту, мамо.
  Макар Мак (а рови ч]. Зараз, зараз! Я зараз, сю хвилину, сю хвилину!
  Текля Ник[андрівна].Ви одружились, добродію, щоб загнати нас в могилу! Не доведеться, не доведеться! Ми ще хочемо жити, хочемо ще насолоди, квіток, пісень...
  Макар Мак [а рови ч]. Мамашо! Мамашо, заспокойтесь, я вам і квіток, і пісень. (Вибігає в гімнастичному убранні). Заспокойтесь, хай мені грець, коли я хочу вам яке зло зробити...
  Текля Н и к [а н д р і в н а]. Ач, який святий та божий! Ні, ви нас хочете в могилу загнати...
  Макар Мак [а рови ч]. Мамашо! Ій-богу, ви швидше мене заженете...
  Текля Н и к [а н д р і в н а]. Ну, звичайно, бо вам 58 років, от через те Мурочка і хоче, щоб ви пророблювали всякі викрутаси, їздили, ходили, бігали.
  Макар Мак [а рови ч]. Бігали!!.
  Текля Ник[андрівна].Аяк (міняє тон) приємно, коли іде з тобою муж здоровий, красивий і дужий, а ви (оглядає його) ще нічого...
  Макар Мак [а рови ч]. Знаєте, мамашо,. ми б удвох були щасливіші...
Текля Ник[андрівна] виймає хустку і прикладає до очей.
Макар Мак[арович] витирає сльози.
Дзвінок.
  Текля Ник[андрівна]. Ох, чи не дядя Стьопа та тьотя Саша приїхали! Мотре, Мотре, проси. Макаре Макаровичу, до нас мають сьогодні приїхати дорогі гості: моя сестричка з чоловіком та дітьми...
  Макар Мак [а рови ч]. «Дітьми», кажете... Надовго?.. Ну що ж...
  Текля Ник[андрівна]. Ми з Мурочкою рішили одвести їм флігель...
  Макар Мак [а рови ч]. Так, так... краще флігель.
Входе парубокз велосипедом.
  Парубок. Ваша пані купила велосипеда і звеліла приставити сюди.
  Макар Мак [а рови ч]. Яка пані? Це, мабуть, не сюди: у нас ніхто не їздить на велосипедах. (До Теклі Ник[андрівни]). Ви ж... не їздите?
  Текля Ник[андрівна].Я вам поясню, дорогий Макаре Макаровичу. Мурочка вичитала в газетах, що велосипеда, принаймні одного, мусить мати кожна інтелігентна родина. Велосипед — така ж необходима річ для здоров’я, як повітря. (До парубка). Ти можеш йти. І от ми рішили зробити вам сюрприз... Ах, коли б ви знали, як Мурочка хоче мати здорового, дужого, красивого мужа.
  Макар Мак [а рови ч].Яв сьому не сумніваюсь, тому-то вона і хоче, щоб я швидше зламав собі голову! Я не сяду на велосипеда.
  Текля Ник [анд рівна]. Сядете!
  Макар Мак [а рови ч].Я ніколи і змолоду не сідав на їх, хай їм грець.
  Текля Н и к [а н д р і в н а]. Сядете.
  Макар Мак [а рови ч]. Не сяду, не сяду!
  Текля Ник(андрівна]. Значить, Мурочка для вас ніщо, ніщо?
  Макар Мак [а рови ч]. Що, що, що, але ламати ребра із-за її примхи, я не згоджуюсь.
  Текля Ни к (а н д р ів на]. Здоров’я, то — єсть примха? Ах, як ви смієте ображати мою дочку за її кращі пориви?! Хай тільки прийде, хай тільки прийде — я усе їй розкажу.
  Макар М а к [а р о в и ч]. Ні, ні, Бога ради, Бога ради! Вона мене з’їсть.
  Текля Ник(андрівна]. Що ви сказали? Що ви сказали?
  Макар Мак [а рови ч] (убік). Чиста відьма...
Дзвінок.
  Текля Н и к ]а н д р і в н а]. Ах, Мурочка, Мурочка, вже знаю її по дзвінку.
  Макар Мак [а рови ч]. М... м... мабуть, Мурочка.
Входить Мурочка.
  М у р о ч к а. Ну що, пророблювали що-небудь по системі Мюллера?
  Макар Мак [а рови ч]. Забалакався з мамою. Знаєш, про те, про се... я зараз, сю хвилину... (Починає щось виробляти).
  Мурочка. Так, так, так. От побачиш, які у тебе мускули будуть. Як ти почуватимеш себе бадьоро!
  Текля Н и к [а н д р і в н а]. А як приємно мати здорового, дужого, красивого мужа...
  Мурочка. Ось я купила найновіших ліків для рощення волосся. Що три години намазуй собі голову, і через рік у тебе буде прекрасна шевелюра.
  Текля Н и к [а н д р і в н а]. Ах, у мужа шевелюра!
  Мурочка (до М[акара] М[акаровича]). Давайте сюди голову! (Наливає з пляшки чогось жовтого і маже лисину).
  Макар Мак [а рови ч] (зітхаючи). Одружився!..
  Мурочка. Що ти сказав?
  Макар Мак [а рови ч]. Одружився, кажу, і наче зразу помолодшав...
  Мурочка. Ну, тепер сідай на велосипеда.
  Макар Мак [а рови ч]. На велосипеда?! А може б, Я півгодинки заснув попереду?.. Чисто очі злипаються.
  Мурочка. Мучителю! (Сідає в крісло).
  Текля Ник[андрівна]. Гайдамака! (Падає в крісло).
  Макар Мак [а рови ч]. Сідаю, сідаю. (Моститься і падає з велосипедом). Ні, це не знаю що, це Бог зна що... Боже! Нащо ти мене держиш на світі, я вмерти хочу, вмерти...
  Текля Н и к [а н д р і в н а]. Ні, коли одружились, мусите жити, а коли мусите жити, мусите буть здоровим.
  Макар Мак [а рови ч]. Я вмерти хочу.
  Мурочка. Умерти? Вмирайте, вмирайте... Коли так, то хоч зараз!
  Макар Мак [а рови ч]. Ні, почекайте. Коли я не буду по Мюллеру, то не буду здоровим...
  Мурочка. Так, так...
  Макар Мак [а рови ч]. Ну, значить, швидше і вмру.
  Текля Н и к [а н д р і в н а]. І ви це серйозно говорите? Умерти і кинути молоду жінку... Боже! Хто думав, що ви такий деспот?!
  Мурочка. Мамо, той, хто на другий день після шлюбу ладен скласти руки і кинути на поталу вірну дружину, з тим годі розмовляти... Але... я не допущу, не допущу! Сідайте на велосипеда! А через півгодини підемо в садок і побачимо, як ви лазите на дерева. Це річ необхідна для всякого, хто хоче мати добрі мускули всього тіла. Попереду полізете на грушу. Вона невисока і сучкувата.
Дзвінок.
  Мурочка. Хто б се?
  Текля Н и к [а н д р і в н а]. Дивіться! Дивись, Му- рочко, на голові уже щось чорніє! Невже волосся так швидко виросло?! А нахиліться, Макаре Макаровичу. (Знімає щось рукою). Фі! Мухи поприлипали!
Входять дядя Стьопа, тьотя Саша, четверо дітей. Несуть
 чемодани, скрині, кошики і все хатнє господарство.
  Текля Н и к [а н д р і в н а]. Сестрице! Братику!
  Мурочка. Тітонько! Дядю!
  Тьотя [Саша]. Здрастуй, моя голубонько, здрастуй, сестричко, здрастуй, Мурочко.
Цілуються.
  Дядя [Стьопа] (п’яний, ледве держиться на ногах). М... можна говорити?
  Тьотя [Саша]. Мовчи... Від тебе несе, як від пивної бочки... (До тих, що вносять всякі речі). Так, так. Скриньку отут поставте! Все знесли? Все? Нічого не лишили? Колю! Піди глянь, чи чого не забули...
  Д я д [я Стьопа]. Все, не турбуйтесь, пані.
  Тьотя [Саша]. Як не турбуватись?! Тепер такі шахраї... Пошліть за великою скринькою... А вам гроші?.. Хто з вас за скринькою поїде?
  Д я д [я С т ь о п а]. Та хоч і я.
  Тьотя [Саша]. Ну, то вам гроші... Сестричко! У тебе єсть дрібні, а то ми чисто все срібло витратили.
  Текля Ник[андрівна]. Єсть, єсть, сестричко... Мурочко!..
Мурочка дає гроші. Дядьки виходять.
  Мурочка. Ну, а ви, дядю, чого ж не роздягаєтесь? Трошки наче постаріли... Як ся маєте?
  Тьотя [Саша]. Не чіпай його! Знову нализався, так нализався, що в вагоні не було змоги сидіти!.. Так я йому натовкла пику, так при всіх і натовкла, і заборонила говорити, бо від його так несе горілкою, що за півверстви не можна стояти. (Угледівши Макара Мак[аровича]). А це хто? Чого він в... такому? На оце (показує на лоба) слабує?
  Мурочка. Ах, ми й забули тебе познайомити... Це, рекомендую, мій чоловік, Макар Макарович. Не дивуйся, йому, знаєш, треба подбати про своє здоров’я, і він займається гімнастикою по системі Мюллера, ну і в убранні такому.
  Текля Н и к [а н д р і в н а]. По системі Мюллера, сестричко.
  Тьотя [Саша] (подає руку). Дуже приємно. (До дітей). Діти, оце вам новий дядя!
Діти підходять, здоровкаються, дядя Стьопа теж простяг в повітря
руку.
  Дядя Стьопа. М... можна говорити?
Тьотя показує кулака.
  Тьотя [С а ш а] (до Макара Мак[аровича]). Так ви гімнастикою занімаєтесь?

  Макар Мак [а рови ч]. Так. Гімнастикою. Дуже, надзвичайно корисна річ.
  Тьотя [С а ш а]. І давно уже?
  Макар Мак [а рови ч]. Е... е... З самого дитинства. Знаєте, в здоровому тілі — здорова душа. (Набік). Чортяка б вас усіх видушила! Доки що вибачайте, мені треба лізти на грушу... Знаєте, щоб усе тіло... (Виходе).
  Текля Н и к [а н д р і в н а]. Ну що, познайомились? Мурочка така щаслива, така щаслива.
  Тьотя [G а ш a J. Надзвичайно приємна людина. (До Мурочки). Вітаю, вітаю тебе, серденько! Принаймні не будеш терпіти злиднів, а в цьому найбільше щастя.
  Текля Ник[андрівна]. Так, так і я кажу, сестричко. А ти ще не бачила, які у нас покої! Які меблі! Перед шлюбом все чисто нове купив...
  Дядя Стьопа. Вже можна говорити?
  Тьотя [С а ш а]. Я тобі що сказала, п’янице?!
Дядя затуляє собі рота.
  Мурочка (до Теклі Ник[андрівни\ тихо). Мамочко! Підіть в садок та гляньте, чи справді він поліз на грушу, чи, може, вже заснув, а ви знаєте — після обіда спати...
  Текля Ник[андрівна]. Знаю, знаю, серденько. (Вибігає).
  Тьотя [Саша]. Ну, Мурочко, давай нам що-небудь перекусити, а то ми з дороги... Дітям треба буде молочка достати...
  Мурочка. Не турбуйтеся, тітонько! І молочка, і чого вам забажається.
  Тьотя [Саша]. Слава Богу, все єсть?!
  Мурочка. Все, все тітонько. Мотре!.. Мотре!
  Текля Ник[андрівна] (вбігає перелякана). Лишенько, лишенько!
  Мурочка. Заснув? Я так і знала! На груші?
  Текля Н и к [а н д р і в н а]. Де там, де там! Він поліз не на грушу, а на осику і хотів... повіситись.
Німа сцена.
  Дядя Стьопа. Тепер... можна говорити?
Завіса
