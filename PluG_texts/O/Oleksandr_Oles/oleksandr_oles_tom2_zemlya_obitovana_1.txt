ЗЕМЛЯ ОБІТОВАНА
Драма на 4 дії
ОСОБИ-
      Шумицький — літератор
      Ш у м и ць к а — його жінка
      Андрій Ї
      Борис І їх діти
      Ольга )
      Ф а н я — урядниця з консуляту *.
      К о р ц І в — журналіст.
      Кульчнцькнй — приятель Шумицьких.
Козенко — партійний робітник, емігрант з В[еликої] України1 2.
      Марійка — нянька Шумицьких.
      Дівчинка з квітами
      Делегація.
      Голова домового комітету.
      Сусідка.
      Інспектор.
1-й і 2-й урядовці. Вартовий та інші.
І
Кабінет Шумицького.
Кидається в очі велика бібліотека і робочий стіл, завалений
книгами, паперами.
На стінах портрети Шевченка, Франка, Коцюбинського всі
прикрашені українськими рушниками
Ольга сидить за столом і щось дописує
Входить з правих дверей Шумицька
  Шумицька. Щось довго немає татка.. Я так хвилююсь, щоб чогось не сталось...
  Ольга. Що може статися?! Лише звичайні речі: татко з кимсь заговорився або через якісь технічні причини спізнився вихід журналу.
  Шумицька. Може, цензура, поліція... Все може бути... Я просила б тебе зателефонувати до друкарні.
  Ольга. Але навіщо, мамусю?! Ти лише одірвеш татка від праці.
Дзвінок.
А ось і татко! (Цілує матір і біжить назустріч).
Входять Шумицький і Андрій.
  Шумицький (піднесено). Ну, рубікон перейдений! Журнал вийшов! (Держить високо в руці книгу і кладе на стіл).
Всі з цікавістю розглядають її.
  Ольга. Чудесна окладинка!
  Шумицький. Окладинка! Цілому суспільству кинутий визов! О, як заворушаться ці ситі старі жаби в стоячому болоті! Які посиплються прокльони на мою голову! Але вона не похилиться, а ще вище піднесеться вгору! Мої дорогі! Як приємно, яка насолода пливти сміливо, відважно, без найменшого страху проти розбурханих хвиль! Пливти туди, де зійшло сонце волі, рівності, правди і справедливості! Вони — раби пітьми, потвори й лицарі чорної ночі — сліпнуть і ховаються в кутки від цього сонця! Сонця всіх трудящих, понижених і окрадених!. Мій журнал, наш журнал, мої любі, відбиватиме в собі його сяйво. Він пробиватиме мури кордонів, з'єднуватиме сковані руки західноукраїнського пролетаріату з вільними руками селян і робітників Великої України. О, яке велетенське діло довершити судила мені химерна доля!
  Андрій. Татку! Який я щасливий, який я гордий, що можу називатись твоїм сином! Мамцю! Ти щаслива?!
  Шумицька. Я радію вашому щастю... І коли ваші ідеї йдуть поруч з національними ідеалами...
  Шумицький (перебиває). Кожен клас має свої національні ідеали.. Попи, поміщики — одні, селянство, робітники — другі Наша нація — нація селян і робітників, і їх національні ідеали ідуть поруч з великими ідеалами вождів пролетаріату: Маркса, Леніна, Сталіна.
  Шумицька. Може, ти маєш рацію, але шлях, на який ти став, мені здається чомусь таким непевним, таким небезпечним, що часом мені робиться страшно і завмирає моє серце.
  Шумицький. Тому, що цей шлях не битий, а новий, невідомий, вкритий гострим камінням, але він веде в кращу будучину, в землю обітовану, де нема ні хлопа, ні пана, лише вільна людина, з усіма належними їй правами й обов'язками.
  Андрій (захоплено). Правда, правда, татку! Знаменито!
  Ольга (одірвавшись від журналу). «Два світи* — яка розкішна стаття! Це ти написав, татку?
Дзвінок.
  Шумицька. Це, мабуть, до тебе.
  Корців (входячи). Можна до вас?
  Шумицька. Прошу, прошу... Вчасно, вчасно...
  Корців (вітаючись). Моє поважання, моє поважання. (До Шумицької). Цілую руці, пані добродійко.
  Шумицький. Сідайте, розказуйте...
  Корців. Чув, чув, що довгожданий журнал сьогодні нарешті побачив світ. Сердечно гратулюю! 3 3 цілого серця! (Стискає руку Шумицького). Сьогоднішній день матиме для нас епохальне значення...
  Шумицький. Так і я думаю... Погоджуюсь, рішуче погоджуюсь з вами. (Простягаючи руку). Дякую вам, дякую за зрозуміння...
  Корців. Ми й уявити не можемо, які колосальні наслідки викличе поява цього журналу! Для наших західних земель — це початок нової історії, переоцінка всіх цінностей!
  Шумицький. Я розумію вас. Я так само думаю, й тому я взявся, скажу просто, за карколомну працю...
Шумицька подала знак синові і дочці і з ними вийшла.
  Корців (розглядаючи журнал)^ Чудесно виглядає! Знаменито! Не соромно дати до вітрини і Парижа, і Лондона.
  Шумицький. Форма — ще не все... Головне — зміст, товаришу!
  Корців. Ну, розуміється. За це вже можна ручитись. Честь вам і слава! Пам’ятайте тільки, що ви не самі, що є багато нас, душею з вами. Сьогодні я розмовляв з видатним нашим літературним критиком, публіцистом і наймодернішим поетом. Він радо обіцяє вам своє співробітництво.
  Шумицький. Ну, то їх буде більше... Я не боюся. А що ж ви, пане товаришу, вже порвали зв’язки з своєю старою, пожовклою газетою? Я про вас говорив консулові. Він радо погодився на вашу пропозицію і просив вам гратулювати.
  К о р ц і в. Дякую. Я вже майже виготував статтю для другого числа вашого журналу.
  Шумицький. Чому не «нашого»?
  К о р ц і в. Ну, скажу «нашого» журналу, але (завжди у нас це «але») статтю підпишу поки що псевдонімом Це, кажу, поки що, але, на жаль, це — sine qua non передумова! Відразу порвати з газетою, зрушити контракт — це просто для мене неможливо. Не такі тепер часи, знаєте самі. Обставини можуть змінитись на гірше, ну і все може статись, пане товаришу-редакторе, а тоді що заспіває моя родина? Ваше положення зовсім інше: вас знають, вірять, цінять, ви там свій чоловік, а я...
  Шумицький. Слушно, маєте рацію, але, пане товаришу, сидіти на двох стільцях буває зручно і вигідно тільки тоді, коли інші цього не бачать. А що, як довідаються?! Не там, а тут?!.
  Корців. Пане редакторе, тайна! Тайна мусить бути захована! Це’обов’язково! Я так змінив стиль, що нікому і в голову не прийде, що то я пишу. Я за це ручусь! Я хочу, щоб моє співробітництво у вашому журналі було відоме тільки вам та випробуваному моєму другові, про якого я вам згадував.
  Шумицький. Не турбуйтесь! Я ніколи нікого не зраджував! В цьому будьте певні. Розуміється, мені прикро, що ви не хочете зважитись одверто стати на наці бік. Це прикро, але що ж? Почекаємо. (Пауза). За найменшу статтю, до пів-аркуша, я платитиму вам 10—15 доларів, за більшу — до одного аркуша — 20—ЗО. Думаю, що прогодувати вашу родину вистачить. Але у великому журналі завжди трапляється ще багато іншої праці, так що, гадаю, фактично ви діставали б значно більше. Я вам радив бгі ще подумати...
  Корців. Так, товаришу редакторе, але в газеті я маю фікс4 5 і рядкові, а вдома... жінку і дітей. Я мушу кожного першого дати певну квоту 6 додому. Ви розумієте, праця в газеті — це поденщина, сказати б, база для існування, а праця у вас, у вашому журналі, це буде відпочинок, надбудова, люксус, коли хочете.
  Шумицький. Я не думаю, що це надбудова і люксус, ну, та це ваша справа. Моя засада — не насилувати, не приневолювати... Мушу тільки завважити, що, коли туди поїдете, ваше співробітництво ізними, ізнами — безумовно візьметься під увагу і, чого доброго, відіб’ється на вашій кар’єрі. Це зветься там дворушництвом і викликає недовір’я.
  К о р ц і в. Я так швидко не збираюсь туди їхати..
  Шумицький. Я лише попереджую вас.
  К о р ц і в. Не можу ризикувати...
  Шумицький. Як хочете... Ленін ризикував. Цілий світ був проти нього. Одначе Ленін зважився і переміг! Ви добре подумайте, як краще зробити. Я повторюю — не приневолюю... Я високо ставлю ваш талант, і мені хотілось би, щоб ви не розкидали його по всіх клерикальних і дрібнобуржуазних смітниках... Ну що ж, потребуєте аванс?
  К о р ц і в. О, звичайно. Ще й дуже.
  Шумицький. Стане вам тридцять доларів? Я не маю сейчас дрібних. Треба зміняти...
  К о р ц і в. Цілком досить! (Бере). Дякую! Так в середу, найдалі в п’ятницю, я занесу вам статтю або передам вам через певні руки. До побачення! (Прощається і стрічається на порозі з Борисом). О, моє поважання!
  Борис. Поважання! І ви... зайшли до нас?
  К о р ц і в. Так, я мав справу до вашого тата... приватного характеру. Вибачте, поспішаю: маю ще працю у себе в редакції. Моє поважання! (До Шумицького). Так в середу або п’ятницю.
  Ш умицький, Добре, добре, до побачення!
Корців вийшов.
  Борис. Мати сказала, що вийшов твій журнал. Я боюсь, що не зможу сьогодні показатись на вулиці.
  Шумицький. Чому?!
  Борис. Чому? І ти питаєш?!
  Шумицький. Не розумію.
  Борис. Як я зможу дивитись в очі людям?! Куди я маю діватись від ганьби й сорому?
  Шумицький. Від якої ганьби, від якого сорому? Що ти говориш?! Хто тебе, Борисе, ударив по голові?
  Борис. Твій журнал.
  Шу.мицький. Мій журнал? Що, справді, з тобою? Та ти, сину, сам здурів чи, може, тебе звели з ума-розуму? Я тебе попереджав, не слухав, пропускав мимо вух! Фаши- стівське багно затягло тебе в трясовину й запаморочило тобі голову!.. (М'якше). Тобі треба кудись виїхати, подихати свіжим повітрям, зустрітися з свіжими сучасними людьми, звільнитися з тих ланцюгів, що душать твій мозок, душу, зв’язують молодечі крила. Оточення, оточення тобі треба позбутись в першу чергу!
  Ти вільний, поїдь до Харкова, Києва, на Донбас. Оглянь на Дніпрі сучасне чудо радянської техніки, приглянься до нового життя, пізнай нових людей, стрінься з новими ідеями, вдихни в себе свіже повітря, свіжу, нову душу. Хочеш, Борисе, я зателефоную до консула, й ти матимеш сейчас, сьогодні ж візу! Побудеш місяць, півтора і вернешся додому. Але зовсім іншим! Повним енергії, віри в краще завтра. Гроші на дорогу і побут там — до твоїх послуг!
  Борис. Краще сидіти в болоті, як ти називаєш вужчу батьківщину, ніж їхати в катівню, де мордують людей не тільки за вчинки або за переконання, а навіть за походження. Ти розумієш весь жах, все безглуздя цього? Це ж божевілля! Так, так—повне божевілля! Це взагалі... а зокрема: скільки наших кращих людей, скільки національно свідомих борців загинуло й гине по тюрмах, на засланні, в Сибіру, на Соловках! І за що? Тільки за те, що хотіли скинути ярмо неволі, стати вільними, тільки за те, що були українцями і свідомо хотіли добра і волі своєму народові, своїй батьківщині.
  Шумицький. Стара, брехлива, контрреволюційна пісня, наспівана буржуазними грамофонами різних дурисвітів: попів, експлуататорів, поміщиків і фабрикантів, що хотіли врятувати своє злочинне життя перед судом революційного пролетаріату. Так, так, Борисику! Коли хтось сидить в тюрмі чи на засланні, то, будь певний, не дурно, а за провину, за злочин: одні за саботаж, другі — за спротив розпорядженням революційної влади, треті — за шовінізм, русотяпство, петлюрівщину, білогвардійщину...
  Борис (показуючи газету). Це білогвардійці?
  Шумицький. Жовтоблакитники! Всі вони, я знаю, жовтоблакитники! Всі до одного! Вони не розуміють, що інтереси часу, інтереси світового пролетаріату вимагають, щоб в цю переходову добу всі радянські республіки і для оборони, і для наступу на старий світ були тимчасово в найтіснішому союзові... Це ж, Борисе, не назавжди! Після рішучої, остаточної перемоги пролетаріату над ворогом кожна радянська республіка може зажити своїм самостійним, суверенним, ні від кого не залежним життям або стати федеральною чи автономною частиною великого всесвітнього союзу всіх трудящих. Це ж, Борисе, абетка, яку там всі діти знають...
  Борис. «Фантастичні думи, фантастичні мрії...»
  Шумицький. Бачу, що ти й досі ще не доріс до того, щоб розуміти навіть ці прості аксіоми. Прочитай Маркса, Енгельса, Леніна, та не так — п’яте через десяте, а від А до Z. Постарайся зрозуміти їх, і тоді буде тобі все ясне. І ти побачиш, куди залізною ходою прямує світ, якого ніхто і ніщо не спинить.
  Борис. Читав уже, читав. Може, не від А до Z, але досить для того, щоб зрозуміти, що теорія — одно, а життя — друге. Оглянься, подивись навкруги!
  У боротьбі ідей на чиєму боці намічається перемога? Скрізь безробіття, десятки, сотки тисяч, мільйони без праці, без хліба...
  Шумицький. Ну, ну, ну, і що ж?
  Борис. А комунізм ні в Європі, ні в Америці не стає на ноги, хоч його скрізь, по цілому світі, і підтримує Третій Інтернаціонал кривавими грішми ограбованих... Кого ж? ...селян, робітників, інтелігенції. Він, твій комунізм, де не глянь, хитається й падає... Хитається і впаде колись він і в країні Леніна.
  Шумицький. Новоявлений «пророк»! Де це ти вичитав? У католицьких «Дзвонах», «Розбудові нації»? Голови своєї не маєте, щоб самостійно подумати.
  Б о р и с. А ти свою маєш? Згадай... перед 15—20 роками...
  Шумицький. Як ти смієш?
  Борис. Вибач, татку!
  Шумицький. Ну, то-то...
  Борис. Там, у твоїй «Обітованій землі», син доносить на рідного батька, що сховав на чорний день своєї родини, Для його ж, донощика, два кіла зерна чи борошна, і посилає його за цей «злочин» на Сибір, на Соловки, на шибеницю. І цей ганебний син, цей виродок ще дістає нагороду від комуністичного уряду за свій вчинок, а тут ти вважаєш за образу, коли син хоче щиро сказати, що його батько тенденційно, під впливом агітації, пропаганди, демагогії дивиться крізь рожеві окуляри на те, що робиться там, власне за межами нашої обсервації... І ти ж не бачиш, що тільки віриш і віриш, сліпо, на слово.
  Шумицький. Зрячий найшовся! Очей мало, треба мати ще й розум...
  Борис (рішуче) Не будем сваритися! Не будем більш говорити на дражливі теми. Інакше, татку, я піду від тебе кудись в світи, і ти більше мене ніколи, ніколи не побачиш Я говорю, татку, цілком поважно.
  Шумицький (підходить до нього). Будь розважливий!.. Що ти говориш? Опам’ятайся! Це ж дискусія! Кожний думає по-своєму і кожний може помилятися. Ти ще молодий, ще маєш час подумати і передумати. Ще маєш час і змогу ознайомитися глибше з літературою, з газетами і журналами, які вже стали надходити до редакції. Я не насилую твоїх думок, твоєї волі і переконань.
  Борис. Але, татку, я не можу, не витримаю...
  Шумицький. Пам’ятай, що ти, крім мене, маєш брата, сестру і матір... Що б з нею сталось, якби ти щось зробив такого? Вона б виплакала очі. А брат, а сестра? Як би це відбилось на них... Добре! Не будемо говорити більше на дражливі теми. Пройде рік, два, і ти зрозумієш, чому твій батько на схилі літ, але молодою живою душею відчув, що правда і майбутнє не тут, на Заході, а там, на Сході, звідки завжди сходило і сходить сонце.
  Борис. Бідний татку! Бідний татку! Як мені тебе шкода! (Рішуче). Але татку! Ти розумієш, що ти робиш? Ти розумієш, що ти зробив! Ти розриваєш з цілим суспільством. Не тільки з товаришами, приятелями, знайомими, а з цілим народом!
  Шумицький. Галичина — це лише частина нашого великого народу, лише маленька галузь нашої нації...
  Б о р и с. Ти наче хочеш, щоб тут всі тебе’ зненавиділи, щоб твоє ім’я стало проклятим на всю землю, щоб нас відцурались всі, всі, кого ми знаємо, хто нас любить, кого ми любимо. Ти викидаєш нас, цілу родину, на самітний, пустельний острів серед тобою ж розбурханого моря.
  Шумицький. Так, але припливе корабель з блакитними вітрилами і забере всіх нас з пустельного острова в землю обітовану, де загояться всі рани.
  Борис. ...Мамусі шкода. Чи найде вона там землю обітовану? і бальзам на рани?! Чи знайде вона там тих, що замінять і близьких, і друзів, і рідну землю? Батьку! Що ти робиш? Що ти зробив, батьку?!
  Шумицький (кидається до сина, хапає його за руки). Борисе! Ти хворий! У тебе гарячка!
  Шумицька (входячи). Знову крики! Знову те саме! Що сталося? Знову ті самі сварки і суперечки! До чого вони доведуть?!
  Шумицький. Упертий, як...
  Шумицька (рішуче). Покинь! Ти сам кажеш, що кожний може мати свої переконання.
  Шумицький. Так! Але які? Фашистські? Ах, лишіть.
Дзвінок.
  Шумицька. Хто це може бути? (Відчиняє двері).
Входить поліція.
  Інспектор. На підставі розпорядження (показує ордер) маю перевести у вас ревізію. Прошу панство залишитись на місцях.
  Шумицький. Прошу. Скоряюсь насильству.
  Інспектор. Не маємо причини поки що цього робити
  Шумицький. Ну, так силі, прошу.
  Шумицька (до Бориса). Перші ластівки...
  Б о р и с. Це нічого, це нічого. (До інспектора). Можна, прошу, знати, чого чи кого шукаєте?
  Інспектор. Тільки не вас, прошу пана, бо вже вас бачили й бачимо. Ми добрі старі знайомі.
  Борис. На жаль.
  Інспектор. Може, і на жаль!.. (До Шумицького). Прошу відкрити ваше бюрко.
  Шумицький. Це насильство.
  Інспектор. Жодного насильства не робимо, лише виконуємо наказ. Прошу пана відімкнути бюрко. Виконайте і ви, що маєте, але без зайвих реплік.
Шумицький. Я вже сказав, що скоряюсь силі. Інспектор (рішуче). Прошу пана відчинити бюрко! Шумицький (кидаючи ключі). Маєте. Прошу.
  Інспектор. Прошу пана. Пан не хоче сам відімкнути?
Німа сцена.
(Бере ключі). Ну, так самі відімкнемо! (Одчиняє бюрко і виймає папери).

      1 Консульство.
     2 Радянської України.
     3 Вітаю (поя.)
      4 Неодмінна умова (латин,).
     5 Манія, причуда (пол.).
     6 Сума грошей, кількість (пол.).
---------------

------------------------------------------------------------

---------------

------------------------------------------------------------

