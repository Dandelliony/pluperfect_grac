ПРОЩАЛЬНИЙ ОБІД
  О, коли б я вчора ще сказав, що я буду у предсідателя на обіді, то мені б не тільки не повірили, а й заплювали б очі, сказавши: «Чи не з’їхав ти з глузду?» Ти, що одержуєш ЗО крб. на місяць, будеш з предсідателем сидіти за одним столом, з тим, що одержує 500 крб. на місяць. А отже, я, ЗО крб., буду на обіді у 500! Коли не вірите, то можу одім- кнути скриню, виложити всякі речі і зісподу дістати хусточку, в яку я завернув приготовлене на обід до предсідателя. Завтра я буду на обіді... І соромно, і радісно якось робиться на серці, коли я згадаю, що завтра, рівно в годину, я буду в того, який на мене навіть не хотів ніколи глянути... Як я буду себе поводити? Де я сяду, з ким я буду говорити? Про віщо я буду говорити? Який я надіну комір? Не забутись узяти дві хустки — одну для носа, а другу — для чобіт: обтерти перед господою. Візьму синеньку, з червоними візерунками... Там, мабуть, буде багато людей... Всі наші... пані, панночки. Що я їм скажу? Не буду ж я мовчати, стирчати, як пень! Треба говорити, залицятись... Тоді, може, й мовуН^ТЬ $—*0 кРб. ТЯЖКО 3 незна®омими знайти роз-
  О! Почну говорити з ними про фонограф... Гарна річ! <-піва, говорить, а людини ніякої немає. Вигадають же таку кумедію! А, може, я ще й уподобаюсь дочці предсідате- ля, що вона скаже: «Тату, дай йому зразу місце конторщика на 75 рублів на місяць...» — Боже! Як я її буду любити, як буду пильнуватись за нею!.. Так думав і млів від таких думок Макар Макарович до тих пір, поки не заснув... Не вспів він навіть як слід заснути, як перед ним стоїть увесь в огнях предсідательський будинок... Біля дверей стоїть швейцар і відчиняє, вклоняючись йому, двері, а він іде по східцях, засланих килимом, кудись наверх, звідки несеться жива і весела розмова... Він уже на порозі в залу. Серце застигло... Аж ось Макар Макарович здригнув, підняв голову, широко й нерухомо розкрив очі, витягнув руки і пішов рівно, як струна, туди, де чулись поважні голоси.
  «Уже обідають»,— сказав йому лакей.
  Макара Макаровича ці слова вдарили, як молотком по голові. Декілька хвилин він цілком не міг ні бачити, ні мислити, ні чути. Першою думкою у нього була: «Спізнився, виженуть...» Але хтось йому шепнув на вухо: «Тихесенько піди поза спинами, не кажучи ні слова, в кінець столу. Там, на кінці стола, стоїть твій стул, сядь і їж...» їсти? О, нізащо! їсти у председателя?! У того, який одним поглядом може загнати тебе у саме пекло? їсти у того, який тримає в своїх великих руках твоє маленьке щастя? О ні! Це неможливо.
  Макар Макарович, тремтячи, прокрався поза спинами і тихо, навіть безгучно, сів на свого стільця. Як сів він, побачив тарілку і довго сидів нерухомо, і довго нерухомо дивився на тарілку, поки аж трішки не обійшовся. Потім він тихо- тихо повернув очі, щоб побачити, хто і що навколо нього. Тут сталось щось надзвичайне, що може тільки статись у сні.
  Перед ним і біля нього сиділи не люде, а гроші, звичайні людські гроші. Разом з ним у бік председателя сиділо 33 крб. 33 коп., далі — 36 крб. 66 коп, ще далі — 41 крб. 75 коп. і т. д. Чим далі, тим більша сума сиділа на стулі і тим більша вона була собою. Макару Макаровичу стало не так страшно, особливо тоді, як він побачив праворуч 23 крб. 12 коп. Він помітив ще, що кожна менша сума дивилась на більшу і не звертала ніякої уваги на меншу, на ту, що дивилась на неї і ухмилялась. Кожна менша говорила до більшої, а більша говорила з іще більшою, не слу* хаючи меншої. Макар Макарович трішки* здивувався, а спитати було нікого. Правда, ліворуч сиділо біля нього 33 крб. 33 коп. Він побоявся звернутись до цього сусіда, та цей сусід до того ж говорив щось до 36 крб. 66 коп. Макар
Макарович, не повертаючи голови, звернувся басом до 23 крб. 12 коп.:
  «Слухай, що це таке: люде — не люде, гроші — не гроші, а так, хтозна-що...»
  «Не можу знати, ясновельможний пане»,— пропищало 23 крб. 12 коп.
  «Як же так? Треба знати, треба, голубчику, знати, так не можна...»
  Макар Макарович почав розглядати громаду і зупинився поглядом на 350 крб., що сиділи рядом з председателем і приємно ухмилялися йому.
  «Хто це такий, 350 крб., ти не знаєш?!»
  «Це шурин председателя, ясновельможний пане, не пізнаєш? Хе-хе-хе!» — питаючи мишачим голоском, одповіло 23 крб. 12 коп.
  «Скільки тобі літ? Який у тебе тонкий голосок!»
  «28 років,— так же пропищало 23 крб. 12 коп.— У церкві співаю басом».
  «Басом? Дивно! Що ж ти так тонко говориш?!»
  «З начальством завжди так говорять...»
  І справді, Макар Макарович, здивувавшись, розвів руками і ненароком злегка штовхнув свого сусіда — 33 крб. 33 коп.
  «Бережніше!» — загримів на нього той, що так тонко хвилину тому говорив до 36 крб. 66 коп.
  «Вибачайте»,— злякався Макар Макарович і здивувався, що його товстий голос так нагло змінився на тонкий, жіночий.
  <А це хто такий, 250 крб.?» — спитав Макар Макарович.
  «Хіба не пізнаєте — це хресник предсідателя... Йому тільки 28 літ, а одержує вже 250 крб.»,— трошки товстіше і мов незадоволено проказало 23 крб. 12 коп.
  «Хресник, а й правнук! Він скидається трішки на хресного». Чим більше Макар Макарович вдивлявся в обличчя грошей, тим більше ці обличчя скидались на начальство,— і згодом він уже на кожнім стулі міг пізнати то того, то другого. Вони все більше скидались на звичайних людей, але рідко в кого були щоки, ніс, очі з тіла; у більшості — обличчя були із грошей. В одних були із золота, в других — із срібла, в третіх — із міді, в деяких були мозаїчні.
  «Павло! — звернувся Макар Макарович до 23 крб.
   кой* Що це за гроші?»
  «Це чужі, Макаре Макаровичу»,— одповіло 23 крб. *4 коп.
  Як же здивувався Макар Макарович, коли, провівши долонею по своїй голові, налапав у себе щось кругленьке і щось тверде. Він хотів [взяти], але воно міцно вросло в тіло.
  «Подивись, що це в мене? Павло! Що це?..»
23 крб. 12 коп. глянуло на голову і пропищало: «П’ятак...»
  «Який?»
  «Чужий»,— одповіло 23 крб. 12 коп. і злякалось.
  Макар Макарович став пригадувати і насилу пригадав, що цього п’ятака взяв колись школярем у когось.
  Почались тости. Говорили багато і красномовно. Перший тост сказав шурин, останній — 111 крб. 63 коп. Після останнього тосту встав председатель з сльозами на очах і довго дякував за тости... Плакали всі... І навіть Макару Макаровичу стало чогось так жалко, чогось так болісно, що сльози не втримались на очах і полились по щоках теплими струмками. Йому хотілось зараз піти куди-небудь з яким-небудь своїм другом, сісти за столом у самотній кімнаті, пити пиво, говорити, плакати, скаржитись на долю, на людей і стихнуть у жалю й забутті на гарячих грудях. Предсідатель говорив, називав їх своїми дітьми і жалкував, що на його місце заступає його страшний ворог, що без жалю карає за всяку вину.
  «Ви знаєте, хто буде замість мене?» — спитав предсідатель.
  Всі замовкли.
  «Безкорисливий!» — одрізав предсідатель. Опустились чарки, зігнулись постаті шурина і хресника, деякі сіли.
  «І знаєте що? — невдоволився предсідатель.— Зараз Безкорисливий буде робити оглядини...»
  Рипнули двері — і появився на дверях Безкорисливий з суворим обличчям. Декотрі скрикнули, деякі захололи, деякі кинулись до вікон, до дверей, а Макар Макарович схопився за п’ятак і хотів вирвати його з тілом, і так йому зробилось болісно, що він прокинувся...

