НА КУРОРТІ
Етюд
ДІЙОВІ ОСОБИ:
   Дама І.
   Дама II.
   Чоловік.
   Жінка.
   [Си и].
   Доктор.
   Кельнер1.
   Зоя.
   Лариса Карлівна.
   (Леонід Савич].
   (Кримська].
Тераса якогось пансіону. Пальми, цвітуть мімози золотими китицями.
Синіє море. Вечір.
  Дама І. Як приємно зустрітись з ким-небудь з Росії. Тільки на чужині оцінюєш усе рідне. Торік я жила в Швейцарії і, знаєте, коли б через два тижні не зустрілась з однією родиною з Росії, я виїхала б. Так нудилася на чужині за рідним словом.
  Дама II. Я розумію вас. І через те я ніколи не їжджу одна за кордон.
  Д а м а І. Нудно одному. Я, знаєте, дуже, дуже рада, що нас зібралось тут так багато росіян. І, знаєте, всі такі інтелігентні люде... освічені, виховані. А родина Галі просто чарівна. Я дивуюсь — уже 6 годин, а їх нема до чаю. Мило, мило: виявляється, що всі люблять чай. І уявіть собі — в достойнім товаристві щодня по 6 годин сидиш за столом і п’єш наш російський чай. Тільки декорація трішки інша.
Зоечка сьогодні прибігла, питала, чи ми підемо завтра оглядати собор. Я спитала, хто їде. Згодились тільки троє: Зоечка, Вйсиль Васильович Носкій і я, звичайно, доктор. Я дивуюсь Марії Петрівні, як вона не звертає уваги на Зоечку... їй ледве минуло 16 років, а доктору 40. Я вчора навмисне в присутності Зоечки сказала: «Вибачте, пане доктор, але ви даремно говорите про сивину на ваших висках. Вам, певно, немає і ЗО років». Доктор розсміявся, а потім якось розсіяно зітхнув і покачав головою: «На честь Лариси Карлівни, мені цими днями стукнуло 40».
  Я глянула на Зоечку. Вона опустила очі і мовчала. В цей мент доктор теж дивився на неї. Ах, ви не уявляєте, як мені шкода бідної Зоечки... Я так полюбила її і взагалі всю родину, що просто боляче. Я хотіла б, щоб перше чуття Зоечки було радісне, як ранок, щоб вона полюбила вперше, ну, студента першого курсу в новенькому мундирі, з щічками, як персики. А доктор уже бачив все, не то бачив, все пережив, і що він може дати Зоєчці? Одні муки. Ах, т-с! Ідуть.
Входять чоловік, років 50, ж і н к а, років 36, їх с и н, років 15, 3 о є ч-
к а, 16 з половиною років і доктор.
  Д а м а І. Добрий вечір! А ми вже боялись, що не поба чимо вас... Нам казали, що ви їдете сьогодні на моторному човні.
  Чоловік. Ми вже їздили. Прекрасна погода. Морське повітря так гарно освіжає.
  Жінка. Знаєте, море сьогодні спокійне, спокійне...
  Доктор. Вже занадто спокійне. Здається, їдеш не в човні по морю, а сидиш в спокійному кріслі де-небудь в синій-синій вітальні.
  Д а м а І. А доктор любить бурі?
Чоловік сміється.
  Доктор. Люблю, Ларисо Карлівно... В бурю якось сильніше відчуваєш життя і більше його любиш.
  Дама І. Але бурі бувають часто небезпечні, докторе, коли не для життя, то для здоров’я.
  Чоловік. Хм-хм... Ну, на те доктор і доктор, щоб не боятись нездоров’я.
Доктор. Що ви хочете сказати, Ларисо Карлівно? Дама І. Я кажу, що бурі бувають небезпечні.
  Доктор. Для тих, Ларисо Карлівно, хто боїться, хто не звик до моря...
  Дама І. Помиляєтесь, я по морю їздила багато і ні разу не хворіла.
  Ч о л о в і к. Ну що ж, згадаємо Росію... Понисосмо! Як кажуть у нас міщани. (Дзвонить).
Входить кельнер.
  Чоловік. Per favore prepailte '.
  Кельнер. Sara servito 2.
  Чоловік. Dammi per piacere anche il latte e і biskotti 3.
  Кельнер. Sara servito. (Виходить).
  Дама II. Кофе!
  Кельнер. Si subito 4.
  Доктор. Ми завтра їдемо в гори. В 15 кілометрах від нас руїни старого монастиря XIV чи XV віку. Але, кажуть, де-не-де ще залишились сліди фресок визначних майстрів.
  Ч о л о в і к. Не інакше, як Леонардо да Вінчі або Рафа- еля.
  Син. Ти, папочка, зле знаєш історію штуки 5: в XIV віці ще їх не було.
  Чоловік. Здаюсь, здаюсь, дорогий Павлику, не добивай старого профана.
  З о я. А ви, Ларисо Карлівно, підете з нами?
  Д о к т о р. Я не радив би, як лікар, Ларисі Карлівні сходити на гори. Це для вашого серця не буде корисно.
  Д а м а І. Я, докторе, не скаржилась вам на своє серце.
  Доктор. Але ж я помічав у вас одишку, а одишка...
  Д а м а І. Може, у доктора одишка, а у мене доки її не було.
  Жінка. Ах, докторе, як ви необережні. Лариса Карлів- на не любить жартів.
  Д о к т о р. Я не жартував. Я тільки помилився місцем: замість робочого кабінету, я говорив тут. Але я і на думці не гадав образити як-небудь Ларису Карлівну.
  Кельнер. Pronto! 6 (Приносить чай).
  З о я. Як чудесно пахнуть квітки мімози. Вони здаються мені золотими.
  Доктор. Вони здаються мені золотими китицями винограду.
  Дама І. Доктор говорить, як поет.
  Доктор. На жаль, Ларисо Карлівно, ми з вами поети тільки в душі.
  Жінка. Одначе, тут припікає...
  Чоловік. Бога ради, не нарікай! Це, здається, сумне місце, що спаслось від загальноєвропейського потопу. Мокнуть в Карлсбаді, Ніцці, Парижі, Трувілі,— тільки ми сидимо і підпікаємось на сонці. Мені дивуються, чого я щороку їду в Італію... Певно, вам не обридла італійська паста за десять років? Ха-ха! Та того і їду, що не хочу літом мокнути. Цієї приємності у нас, в Росії, я досхочу зазнаю і восени, і зимою, і весною... За три місяці я тільки встигаю висохнути від петербурзьких дощів. їдьмо, кажу, до Віареджіо, Нерві, Ра'палло, Сан-Ремо... Так ні. Біар- ріц. Ну, от... А тепер пишуть: «Промокли ми три тижні в Карлсбаді, а зараз третій день мокнемо в Біарріці». Ха-ха- ха! Краще ми вже будемо сухими їсти італійську пасту, ніж мокрими — карлсбадську шинку.
  Дама II. Для відпочинку — це ідеальне місце. Де ви знайдете інший прекрасний пляж? А для дітей тут просто рай!
  Дама І. Я прошу вас, Зоєчко, прийти до мене сьогодні і розібрати мені листи від професора з Відня. Я не зовсім добре розумію мову, і до того ж листи написано, як пишуть тільки професори.
  З о я. З охотою. Коли, Ларисо Карлівно?
  Дама І. Ну, о восьмій — дев’ятій. Я зараз буду приймати ванну. До побачення!..
  Доктор. Разом, Ларисо Карлівно, я поможу вам на третій поверх... Мені треба проглянути пошту.
  Дама І. Вибачте, але я ще не зараз.
  З о я. А пошта є?
  Д о к т о р. А ви не бачили? Зараз понесли.
  Д а м а II. Дякую... Треба переодягнутись на вечір. Сьогодні симфонія! Ви не підете, Анно Дмитрівно?
  Жінка. Не збиралась.
  Чоловік. Ходім! Концерти тут так рідко. Послухаємо голос Зої з вікна.
  Зоя. Тобі лист від тьоті Лізи.
  Чоловік. А!..
  Зоя. Принести тобі туди?
  Ч о л о в і к. Я сам прийду, не турбуйся. З вами побачимось на концерті, Ларисо Карлівно. А може, за вами зайти?
  Дама I. Mersi ’. Але я не знаю, чи піду...
Чоловік іде.
(До жінки). Я навмисне хотіла з вами залишитись і побалакати, але не зважуюся втручатись у ваші справи.
  Жінка. Будь ласка. Що там?
  Д а м а І. Ви звернули увагу на доктора? Власне... власне... на його відношення до Зоєчки...
  Жінка. Я нічого не розумію.
  Дама І. Мені здається, що ця форма відносин...
  Жінка (тривожно). Говоріть ясніше...
  Д а м а І. Ви не помічали, що доктору дуже подобається Зоечка і він просто закоханий в неї...
  Жінка. Ха-ха-ха! Зоєчці тільки недавно минуло 16 років. Яка може бути тут закоханість з боку солідного мужчини?
  Д а м а І. Я прямо вам скажу. Колись ми вечеряли, доктор випив і сказав мені: «А чи не помічаєте ви, що занадто уваги віддаю Зої? Вона мені здається якимсь гостем на землі. Так, вона не похожа на всіх інших. Вона вся прозора і легка, як тінь від виноградної гілки». Так і сказав. А я думаю: «Говори, говори, старий ловелас. Я тобі прикушу язика».
  Жінка. Ну, я, знаєте, нічого не можу тут бачити такого страшного. Доктор захоплюється нею просто як дитиною.
Приходять [Леонід Савнч] і [Кринська]
  [Кринська]. Добрий вечір! Ми ніяк не могли довідатись, дома ви чи на пляжі. Я говорю йому по-французьки: «Sont a la maison messieurs, Gangintsky?» 7 А він мені відповідає: «Non capisco Lei, Signora! Non capisco Lei, Signora 8». Ми вас весь час шукали на пляжі.
  Жінка. Ми буваєм від пів на одинадцяту до сніданку і від четвертої до пів на шосту. А дітки майже цілий день.
Дозвольте познайомити вас — Лариса Карлівна, мадам Кримська.
Знайомляться.
  Д а м а І. От бачите, скільки нас з Росії... Ціла колонія... Вчора ми ще зустріли якусь даму... знаєте, біля курзала всю накрохмалену, з цілими вітрилами замість рукавів. Але вибачте. На жаль, я мушу йти в ванну. (До Жінки). Так ви зверніть увагу... і вибачте, коли я втручаюсь цілком у чужі справи.
  Жінка. Я вам дуже вдячна, дуже вдячна... Значить, на концерті?! До побачення! (Прощається),
  X. Що це за Карлівна? Німка?
  Жінка. Так, з Риги... А ви де сьогодні були, що ми вас зовсім не бачили на пляжі?
  [К р и н сь к а]. На етюдах. Тут, в десяти кілометрах, єсть дуже цікаві місця. Тіняві італійські сади... оливкові гаї... Там чудесно.
  Жінка. Що ж, написали що-небудь?
  [К р и н с ь к а]. Два етюди.
  Ж і н к а. А ви, значить, і тут працюєте? Приємне сполучаєте з корисним...
  [Леонід Савич]. Знаєте, чим би дитина не бавилась, аби не плакала.
  Жінка. А ви, Леоніде Савичу... дома...
  [Леонід Савич]. Я? Я теж був в оливкових гаях. Мусив нести фарби і свій тяжкий хрест «мужа знаменитості».
  [Кр и нська]. А Зоечка дома?.. Як її здоров’я? Вона застудилась на автомобілі?
  Жінка. Спасибі! Тепер нічого. Молодість все переможе.
  [К р и н с ь к а]. Ми сьогодні збираємось з доктором на море... Я ж знаю, Зоєчка не їде.
  [Леонід Савич]. Ну, раз Зоєчка не їде, і у доктора розболиться голова...
  [К р и н с ь к а]. Леоніде! Що ти плетеш дурниці?
  [Леонід Савич]. Ніяких дурниць не плету. Доктор закоханий в Зою... і це всім видно.
  Жінка. Ха-ха-ха! Доктор закоханий в мою дитину. Зоєчці в маю було тільки 16 років.
    1 Зал для куріння.
  [Леонід Савич]. Ну, підем на гору, зайдемо до Петра Павловича.
  [Кринська]. Ви сьогодні збираєтесь на концерт, а ми не знаємо, чи піти, чи краще відпочити?
  [Леонід Савич]. Позбавиш ти мені віку в цій Італії. То цілий місяць бігав по музеях, галереях, псував очі на коректах, словниках, тепер,думав, відпочину — аж пішли оливкові гаї, концерти... Втечу, їй-богу, втечу...
  Жінка. Ми йдемо. Доро Віталіївно, підемте... Ну, коли Леонід Савич не хоче, то ми його залишимо дома. Нехай нудиться... Не висидить! Будьте певні!
  [Леонід Савич]. Заб’ю двері і буду спати до самого ранку... Стукатиме — не встану. Отже, їй-богу... Так і простоїш до дев’ятої ранку біля дверей.
  [Кринська]. Ну, ходім... Потім розкажеш, як я стояла цілу ніч під дверима. До побачення!
  Ж і н к а. А я теж іду.
  [Кринська]. Ми, може, прийдемо. А знаєте, кого ми зустріли сьогодні біля платанової алеї?.. Угадайте. Ну... Івана Денисовича. І з ким!.. Ну, звичайно, з мадмуазель Карською...
Ідуть.
Входить доктор.
  Доктор (до кельнера). Porta la lettera alta posta, per favore! 1
  Кельнер. Subito, Signore 2.
Вибігла Зоя і спиняється.
  Доктор. Ах, це ви, Зоє Павлівно. Я не сподівався... Ви куди?
  З о я. Я іду на пляж. Знову сьогодні дивовижно. Сонце здається великою пурпуровою’магнолією... Я так люблю магнолії! Як жаль, що в нашій віллі не ростуть магнолії. Я так люблю магнолії. А ви любите магнолії?
  Доктор. Я? Я люблю квіти.
  Зоя. Ні, ви любите магнолії?
  Доктор. Я люблю їх більше других квіток. У місячну ніч вони здаються срібними.
З вікна:
     Зоя! Зоя! Папа тебе просить до себе.
   ‘ Однесіть листа на пошту, будь ласка! (Іт.)
     Неодмінно, сеньйоре! (Іт.)
  Доктор. Ми сьогодні підемо на море?
  Зоя. Ідем, ідем. Я так люблю море.
  Голос. Зоя!
  Зоя. Іду, мамочко, іду!
Доктор пішов.
Входять [Леонід Савич] і [Кримська].
  Чоловік. Але різниця невелика. Тут декілька кілометрів, я сподіваюсь, що мокнути мені все-таки не доведеться... Я говорю всім: їдьте в Італію, коли не хочете мокнути...
  [Кримська]. Ні, N. N.1, ви справді завтра виїжджаєте звідси? Так несподівано!
  Чоловік. Так. Рівно о восьмій ми покинемо ці райські місця, і, може, завтра в цей час ми вже купуватимемо парасолі.
  [Леонід Савич]. Що ж так несподівано? Справді їдете ви?
  Чоловік. Воля моєї благовірної священна. Покірно схиляю свою голову і весь до послуг маленьких жіночих примх. (Тихо). S. S.9 10 говорить, що тут немає ні одного порядного лікаря і зовсім нічого їсти. Вона звикла до петербурзьких обідів і зовсім не переварює італійської пасти.
  [Леонід Савич]. Шкода! А ми ще пробудемо до першого. А потім знову музеї, солярії, академії...
  В а х. Вибачте, я переб’ю вас на хвилинку. N. N.! Іди сюди! Мені треба тобі сказати... Домашні секрети...
  Чоловік. Перепрошую.
  [К р и н с ь к а]. Будь ласка, будь ласка!
Входить доктор з букетом магнолій.
  [К р и н с ь к а]. А, докторе! Які чудові магнолії! Де ви їх дістали?
  Доктор. З власної вілли! Ха-ха-ха!
  [К р и н с ь к а]. Ні, справді, тут же не продають магнолії.
  Доктор. Я приніс любимі квіти Зої Павлівни. Як я можу їй передати?
__Жінка. На жаль, Зоєчка нездорова, і я не зважусь її турбувати навіть квітками.
  Ч о л о в і к. Ви знаєте, докторе, ми завтра їдемо в Сан- Ремо!

  Доктор. Як? В Сан-Ремо? Користуете, N. N.?
  Жінка (до мужа). Так, ми завтра їдемо в Сан-Ремо.
  Доктор. Але ж ви не збирались...
  [Л е о н і д С а в и ч]. Ми теж не ждали.
  Жінка. Іноді виїжджають, докторе, не йрощаючись.
  [Леонід Савич]. Ваш букет, докторе, як есть, згодиться на дорогу.
  Чоловік. Ха-ха-ха! Але доктор встає тільки о десятій, а поїзд відходить рівно о восьмій.
  [К р и н с ь к а]. Ну, докторе, можна розкидати квіти по дорозі.
  Жінка. N. N.! Треба дати телеграму. Мені здається, що поїдем на ту саму віллу... Там, здається, нічого собі.
  Чоловік. О, прекрасно!.. Ей, хто там?
Входить кельнер.
Мі dia per piazere linchiostro e la carta Кельнер. Subito, Signore 2.
Німа сцена.
Ранок — вечір
25.V 11.1913 

    1 Офіціант. Тут: прислуга.
Жінка розливає.
    ' Приготуй чай. (Іт.)
   * Буде подано. (Іт.)
     Подайте молоко і печиво. (Іт.)
* За хвилину, (іт.) Мистецтва.
     6 Готово! (Іт.).— Авт.
   ‘ Дякую (фр.).
     з Чи дома месьє Гандінський? (Фр.)
     8 Я вас ие розумію, сеньйоро! (Іт.)
     9 Розшифрувати не вдалося.
    10 Так само.
* Дайте мені, будь ласка, чорнило і папір. (1т.) Зараз, сеньйоре. (1т.)
---------------

------------------------------------------------------------

---------------

------------------------------------------------------------

