III КАРТИНА
Галява. Вечір. Мавки, взявшись за руки й зробивши коло, співають і
роблять ритмічні рухи.
    Хор мавок
Темніють доли. Мовчать Карпати. Стомлене сонце лягає спати.
Засвітить місяць, засяють зорі, Земля потоне в сріблястім морі, І ми рибками по дну морському Блукати будем в сяйві ясному. Пахучі квіти будем зривати, Пісні з квітками в вінок сплітати. На те і зорі, на те і квіти, Щоб було мило жити на світі.
    Мавка І
Радіють всі, а я не вмію, Як поховала єдину мрію... ...Коли б я знала, не кохала... Чому ворожки не спитала?..
Вона живе тут споконвіку, І ліків в неї на все без ліку! Поворожила б, напоїла. Вернула б міць для духу й тіла. ...Яка б щаслива я була!..
І враз — ця дівчина з села!.. Розбила щастя, все розбила... Про що я мріяла й любила... Все найдорожче на землі!.. ...Чи мало легінів в селі?!
В кресаних файних, з топірцями, З палкими, буйними серцями!.. ...Піти б до його... все сказати... ...Чому не стала я хоч мати? Носила б я, немов перлину, Під серцем зраненим дитину!
Вибігає лісовий чорт.
       Чорт І
Вже третій день тебе не бачу! Ганяв усюди по лісах, Водяника питав в болоті, Шукав по горах, по ярах, Ніде нема! Уже гадав я, Що подалась ти з гір в село... Я чув, що легіня якогось На горн лихо занесло!.. Лякав його, а він ні вусом! Стоїть та грає на шпилі, З мавками, кажуть, розмовляє, Співає їм пісні свої.
Його ти часом не стрівала? Не розмовляла з ним колись? Кому... сорочку вишивала? Мені казали... ти дивись!
       Мавка І
Я і дивлюсь... не сплю, здається, А що до легіня тобі? — Чи розмовляє він з мавками, Чи грає вранці на горбі?..

        Чорт I
Мені до легіня байдуже, Та не байдужа ти мені... Ти знаєш... я ж тебе кохаю, Палаю роки, як в огні!
        Мавка І
Чи гаснеш ти, чи ти палаєш,— Це радість чи журба твоя.
Чи не однаково для мене, Коли, як лід, холодна я.
        Чорт І
Мене не любиш?
        Мавка І
Аніскільки!..
        Чорт І
Не станеш ти моєю?
        Мавка І
Ні.
        Чорт І
Поскаржусь я Лісовикові...
        Мавка І
І це однаково мені.
        Чорт І
Кого ж ти любиш?
        Мавка І
Чом питаєш?
        Чорт І
Мені не скажеш?
        Мавка І
Мабуть, ні.
      Чорт I
Так я довідаюсь!.. Побачиш! Ворожка скаже все мені!
      Мавка І
То що, коли все будеш знати?
За тебе заміж не піду.
Не приставай... мені обрид ти... Найди десь іншу молоду.
      Чорт І
Крім тебе, жодної не хочу...
У мене в серці ти одна.
      Мавка І
Мавок, русалок тут, як маку.
      Чорт І
Ти лиш єдина чарівна.
      Мавка І
Я не люблю тебе й не буду... Чом, як реп’ях, ти причепивсь?
      Чорт І
Не бий мене... я й так побитий: Об власне щастя я розбивсь... Скажи: я все зроблю для тебе, Побачиш, як тебе люблю.
      Мавка І
Гаразд... подумаю... Ти зробиш?
      Чорт І
Я присягаюсь, що зроблю.
      Мавка І
Так слухай! Вірю... що не зрадиш... А коли зрадиш — не прощу.
Тебе зненавиджу навіки. Святим хрестом перехрещу.

Чорт I
Рука!
Мавка І
Руки мені не треба,— Дай тільки слово.
Чорт І
Я даю.
Мавка І
Тож я скажу тобі всю правду
Чорт І
Скажи...
Мавка І
Я легіня люблю!..
Чорт І
Я так і знав!.. Я так і думав. Я чув уже, але мовчав. Стояв над прірвою він вчора,- Чому він в ній не побував!
Мавка І (спалахнувши)
Коли б зробив ти, ні хвилини Я б тут між вами не була, Пішла б, втекла із гір в долини, Кудись до міста, до села І там би наймичкою стала Або за газду віддалась, Корів доїла б, жито жала, Людським би духом пройнялась. Його не смій торкнутись навіть! Коли ти... любиш — присягни!
Чорт І
Для тебе все зроблю на світі! Звели! Не віриш — прожени!
       Мавка I
Так слухай. Тут два дні живе вже Красуня — дівчина з села. Вона з цим легінем неначе Уже заручена була.
Та легінь той мене побачив І враз до неї прохолов. Вона ще дужче загорілась, Та зайнялась і в мене кров Я певна: він мене кохає... Хай він любив її в свій час, Але ніколи з-за чужого Свого б я щастя не зреклась.
(В задумі).
Не полюблю я вже нікого...
Не зможу бути і твоя. Допоможи мені, благаю, Мене ж ти любиш, вірю я.
       Чорт І
Вразила ти у саме серце... Я більш нічого не скажу, А як тебе люблю — побачиш: Своїм я чином докажу.
       Мавка І
Що зробиш ти? Ти що надумав?
       Чорт І
Колибу в цю ніч підпалю! Згорять вони удвох на попіл! О Мавко, я ж тебе люблю!
       Мавка І
Ти збожеволів? Схаменися! Він мусить жити! Чуєш ти!? Я прокляну тебе навіки. Ти будеш сам себе клясти!
       Чорт І (з плачем)
Не можу я... «Він мусить жити!..» Нам буде ж тісно на землі!..
Один з нас згине... Мавко, Мавко, Ти розігнала сни мої...
         Мавка І
Хіба я винна? Серце винне! На, вирви з тіла! Розтопчи!. Я ще нікого не любила І тільки мріяла вночі.
         Чорт І
А я люблю тебе ще змалку, Коли ще гралась ти в піску Не признававсь тобі ніколи Бо мав я вдачу боязку
         Мавка І (дає знак рукою)
Ідуть сюди... дивись, благаю- Йому нічого не роби... її примусь домів вернутись, Але, крий Боже, не забий.
         Чорт І
Коли її спіткаю в лісі, Збуджу я вітер, засвищу, Зарегочу, озвусь луною, Вовчицям очі засвічу, Зжену всіх сов, сичів на неї Навію хмару кажанів. Як крейда біла, з переляку Звідсіль втече вона домів!
         Мавка І
Ідуть... Біжи... Роби, що можеш, Хтось наближається сюди..
         Чорт І
Де будеш ти? Озвись, як крикну’.
         Мавка І
Гаразд! Я йду!.. І ти іди!
Зникають
Іде Іван, за ним Марійка
       Іван
Куди й чого ти йдеш за мною?
       Марійка
А ти куди? Ага! Мовчиш!
Я хочу знати!
       Іван
От цікава!
Дивлюсь, де паша є буйніш
       Марійка
Неправду кажеш! Так! Я знаю... Шукаєш Мавку!.. Скучив ти!..
       Іван
А що тобі хоча б до Мавки? Чому б і Мавки не знайти?
       Марійка
Не хочу я... Не хочу... Чуєш? Що ми заручені, забув?
Мене ж ти соромом укриєш.. Вже може, хтось в селі і чув!
       Іван
Мені однаково — хай знають, Сміються, кплять,— мені дарма!
Лишуся тут, на полонині ...Побачу тут яка зима.
       Марійка
Та ти тут з голоду загинеш! Взимі тут сніг, мороз, вовки..
       Іван
Вовків, ведмедів буду бити
       Марійка
А хліб носитимуть мавки?
       Іван (сердито)
Не йди за мною більш! Вернися! Я ляжу спати. Чуєш? Ні?

         Марійка
А я над прірвою тут сяду!
         Іван
Сідай' Однаково мені!..
Марійка відходить і сідає на скелі
         Марійка
Ось я і сіла...
         Іван
              Ніг не звішуй, Ще задрімаєш і впадеш.
         Марійка
Чи не однаково для тебе І для твоєї Мавки теж?
         Іван
А що батькам твоїм скажу я? Що скажуть люде на селі?
         Марійка
Батькам скажи, що я упала, Йдучи по гірському шпилі.
         Іван
Тобі це легко говорити...
         Марійка
Мені це легко?! А бодай Було так легко твоїй Мавці!
         Іван
Моєї Мавки не займай!
(Лягає на траву).
         Марійка
«Моєї Мавки...» Він це каже! А де ж недавнє щастя наше? Куди ж від сорому втекти?
Нащо ж сказав, що візьмеш ти? Зв'язався з Мавшою!.. Ганьба! І чи не краща я хіба? Чи Лісовик, чорти, потвори, Ці дикі праліси і гори Тобі миліші від села, Де зріс і ти, і я зросла? Що ж ти зробив?.. Що ж ти накоїв? Ти закохавсь чи збожеволів? Не відповість, не ворухнеться, І що йому до мого серця?..
(Плаче).
Із лісу вибігає Чорт І, помічає Івана й Марійку, оглядається, підбігає
до Івана й, упевнившись, що він спить, ховається в кущ.
     Чорт І
Оце нагода! Він заснув, Вона над прірвою дрімає. «Сама скотилась»,— і кінці Нехай хоч хто в воді шукає! Розважу Мавоньку смутну: Підкрадусь тихо і штовхну, А потім щось зроблю й йому... А потім я... її візьму.
Підкрадається до Марійки і штовхає Ті в прірву. Чути крик і глухий гуркіт
 падаючого тіла. Чорт І зникає. Мавка І вибігає з лісу й біжить
на кручу
     Мавка І
На дні! Жива вона? Розбилась?
Не чути: мабуть, нежива... Це я зробила!.. Я це винна! Дало посіяне жнива! Та я хіба цього хотіла?! Ні, тут провина не моя! Так ось що він вчинив для мене!. Хіба ж йому казала я? Коли це він, то він і винний! Я тільки радила йому, Щоб він втекти її примусив. 1 з себе я цей гріх зніму.
(Підбігає до Івана і будить його).
Вставай, вставай, нещастя сталось!
Розбилась дівчина твоя...
По кручі йшла і посковзнулась.
Не бачила, не певна я.
      Іван
Це, Мавко, ти? Чому ні вчора, Ні позавчора не прийшла?.. Я ждав тебе, не спав до ранку...
      Мавка І
Була ж та дівчина з села!..
      Іван
Не прожену ж... Сама пристала... Не їсть, не п’є... Не знаю й сам, Як маю я її позбутись...
Хотів сказати вже батькам... ...Мені самому її шкода, Та що ж з собою я зроблю, Як не лежить вона до серця, Як іншу я уже люблю...
(Пристрасно).
Тебе люблю, тебе єдину! Хоч ти і мавка...
      Мавка І
Чуєш крик?!
Щось знову сталося у лісі...
Кричить недурно Лісовик!
Ховаймось швидше!.. Ще побачить!..
Як він розсердиться — страшний. Тут я його лише боюся!
      Іван
А він зо мною привітний! Приходить часом до колиби, Сідає, слухає пісні.
То мовчки дим пускає з люльки, То гріє руки при вогні..
Чути голос Лісовика.

    Мавка I
Але страшний вій, як сердитий! Не стіймо краще: побіжім... Сховаймось десь. Вже чути кроки’
    Іван
Коли ти кажеш, то й ходім
Мавка І бере за руку Івана й разом зникають в лісі
Виходить Лісовик
      ЛІСОВИК
Не дозовешся з них нікого! Порозбігались... Волю дай, А потім станеться щось,— марно За ними бігай і скликай.
Хтось в прірву впав. Вівця? Прохожий? Для них аби прийшла весна — Ідуть з долин, по горах ходять, Чого шукають? Хто їх зна!
Чорти, мавки зникають в нетрі, В кущі ховаються від них. Без догляду овечка блудить, Зривається із скель стрімких А витягать — кому охота?
В сопілки грають вівчарі, Чи вигріваються на сонці, Чи сплять кертицями1 в норі Нещастя станеться — нікого! Дарма лунає стогін-крик, І гине десь в яру овечка, А винен завжди Лісовик!
(Іде над прірву й приглядається)
На дні щось наче червоніє. Це не вівця і не теля. Агов! Сюди! Сюди! Рятуйте! Де ж ви? Забрала б вас земля!
    Чорт І
Я тут! Голошуся слухняно!
Кротицями
       Лісовик
Нарешті хоч один прибіг!
Ти де це був? З мавками бавивсь?
       Чорт І
Маржину я й овець стеріг!
       Лісовик
Маржину? Знаю вашу варту — Сама гульня вам в голові Та жарти з бідними бабами, Що гриб вишукують в траві.
       Чорт І
Лякав я в лісі дроворуба... Таку смереку він зрубав, Що ледве я аж не заплакав! Так я йому топір і вкрав!
       Лісовик
За це хвалю, що бережеш ти Одвічні праліси й ліси А ти хіба не чув здалека, Як хтось стогнав і голосив?
       Чорт І
Не чув нічого, присягаю
       Лісовик
А хто лежить це... подивись Я вже старий — недобачаю, Хоч добрі очі мав колись.
       Чорт І
Лежить там дівчина, здається. Теж не пізнаю я здаля.
       Лісовик
І ти став бачити погано?
А це «робота» не твоя?!
Чого ж мовчиш? Мені дивись ти! Чим провинилася вона?

Прийшла якийсь там гриб зірвати, Хіба для нас це новина?
Ходім: ще, може, урятуєм.
З потоку в щось візьми води... Але не гайся! Чуєш — кроки, Неначе хтось іде сюди...
Швидко зникають. За хвилину, обнявшись, виходять Іван і Мавка І.
     Іван
Тепер вже ти моя навіки!
     Мавка І
І ти навіки тільки мій.
Цілуються.
Ти тут, ти з нами вже лишишся На горах, в казці чарівній.
     Іван
А що ж! Лишуся... хоч не знаю...
Тут якось дивно в вас... не звик... Ні з ким я досі не спізнався...
Мене лиш знає Лісовик.
Не раз до мене він приходив, Співав, то грав, то гомонів. Його я добре уже знаю, А от не знаю ще чортів.
     Мавка І
Не бійсь: вони тебе не займуть! Тут Лісовик — єдиний пан. Він тільки дасть наказ — і досить! Чорти ж — це пустоцвіт, бур’ян.
     Іван
Скажи мені, але не гнівайсь, А чи не краще б нам було Спуститись в доли з полонини, В якесь містечко чи село?
     Мавка І
А що б батьки твої сказали? А люде? Мавка на селі!

Іван
Та я б там квіткою зів’яла, Посіклись крила б там мої! А тут я — наче пташка в лісі. Сама не знаю — йду, лечу... А ти хіба ще не літаєш? Як схочеш, я тебе навчу!
Я вже літаю! Наче крила За мною мають і несуть. Весь світ — неначе сад зелений, Усе музику якусь чуть...
Це все: і крила, і музику Єдина ти мені дала.
Я вже людиною не чуюсь
І не вернуся до села.
Мавка І
Ти любиш квіти?! Я щоранку Тобі із них вінок сплету, Із рос я вставлю діаманти, Як у корону золоту.
Іван
Квітки люблю... Любив ще змалку. Ідеш — волошки у житах, Березка в’ється по стеблині, Будяк на стежці, як їжак...
1 серце аж тремтить-радіє, На волю рветься, наче птах. Само цвісти і червоніти Хотіло б маком у житах.
Мавка І
Я все квітками тут засію, Яких не бачив ти й не знав. Весь день на тебе, мій коханий, Вони дивитимуться з трав.
І коли ти затулиш вії І ляжеш спати на траві, Вони нахиляться й розкажуть Про наші дива лісові.



























     Іван
Я насаджу на полонині Грушок, і яблук, і вишень... В сад оберну я полонину, У водограй з квіток, пісень! Сюди із долу прийдуть люде Нарвати яблук, слив та груш, Але до них потік не пустить, Підійме гриву — ані руш!
Чути голоси, стогін, крики.
     Мавка І
Ідуть сюди! Тікаймо швидше!
     Іван
Що сталось? Чуєш: стогін, крик.
     Мавка І
Пусте! Когось лякають наші, Або розгнівавсь Лісовик.
     Іван (закохано до Мавки)
Дай подивлюсь: не надивлюся.
     Мавка І
Ходім... Помітять, доженуть... Я не казала ще нікому, Мене під суд наш віддадуть. Сховаймось в нетрі. Там тебе я Як скарб, як щастя обніму. Ці довгі коси розплету я, І це намисто я зніму.
Іван якусь хвилину наче вагається, враз обнімає Мавку і удвох зникають.
З кручі показується спочатку голова Лісовика, далі — двох чортів, які
на руках несуть Марійку, й по хвилині всі відходять. Вертається
Чорт І, сідає на галявині й починає голосно плакати.
Завіса

