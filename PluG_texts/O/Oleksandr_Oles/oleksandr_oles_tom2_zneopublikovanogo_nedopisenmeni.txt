
НЕ ДО ПІСЕНЬ МЕНІ:
ТРЕМТЯТЬ НА ВІЯХ СЛЬОЗИ...
  Сонце виглянуло! Теплом і ласкою глянуло на землю — і стали танути сніги, і стали зітхати крижані груди у річки.
  Струмки побігли... як сизі голуби затуркотіли, засміялись.
  Ось-ось задзвонять жайворонки про радість, про щастя, про весну. І забилось серце, і любим, несказанно любим здався мені ясний та широкий світ.
  Я з поля дивлюся на його.
  Чом же мої руки не простуються до сонця, чом мої груди не дихають легко, який камінь лежить на моїй душі, які щемки стискують моє серце?! І очі мої спинились на місті, і думка спалила мій мозок.
  Бідна людино! Не для тебе розквітне весна, не для тебе защебечуть жайворонки і заспівають солов’ї. Не для тебе пахнутимуть квітки і колихатимуться дерева. Не для тебе срібним морем сяйва розіллються ночі, оздобляться ніжними барвами хмари, розступиться небо глибоке.
  Природа і ти, людино, не зіллєтесь у згоді, в гармонії.
  О, правда, і там, у природі, єсть орли, які б’ються в по- >трі до смерті, але... вільні й рівні. І там, в природі, єсть
  РНІ ХмаРи* як* злітаються й б’ються, й брязкотом зброї У землю лякають, але в тій борні єсть краса.
роз ЬіДНИЙ ЛЮА’ °беРнУтий У бидло, захтів розмовлять про
  У вічного духу людського приборкані крила знов стали немов відростати. Хто ж, маючи крила, не прагне в повітря і безмір?
  Хворі, здавлені ярмами груди, вільно схотіли зітхати.
  Заслані ніччю, туманами очі вгледіли здалеку сонце і більше без нього вже жить не змогли.
  Обрії дивні розкрились...
  «Волі, життя нам!» — скрізь по містах закричали.
  «Хліба... хоть хліба...» — як стогін глухий і сумний, розітнулось по селах.
  Камінь і кулі в одмову.
  Кров’ю сніги облилися, матері сумно за трупами чорними мовчки пішли, діти малі й немовлята заплакали, босі й голі, бачачи батька страшного в труні.
  Жінка з розпачу стратила розум і одіж на грудях своїх розірвала.
  Страшно боротись одній із жагою страшною вночі — ліпше з озброєним військом, з залізом.
  Люде, в кім серце живе ще тремтить, скажіть же, чи, вгледівши щастя і волю, можна забути про те?
  Як же не хочуть зрозуміти цього ті, в чиїй владі і щастя, і воля!!
  Крові їм хочеться, крові!..
  О, хіба й досі ще нею вони не впилися?
  Люде-п’яниці! Віє і жахом, і жалем від вас!
  Сонце ж ласкаво так дивиться з неба на землю. Тануть сніги, і груди зітхають скутої кригою річки. Ось-ось заллються в повітрі яснім жайворонки. Не треба! Спів ваш зливається з плачем дитячим. Не падайте, срібні роси: напоєна слізьми земля. Тремтять на ній жемчуги їх, червоні рубіни, як у пишній короні східневого деспота.
  Сонце, зайди, не дивися на землю, бо, спогледівши, може, не схочеш дивитись на неї ніколи.
  Сонце, зайди! В стужі без тебе не буде земля: полум’ям темно-червоним пожежі осяють її.

