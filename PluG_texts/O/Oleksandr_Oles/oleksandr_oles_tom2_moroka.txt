МОРОКА
Водевіль
ОСОБИ:
   Батько.
   Мати.
   С а н я ] невістки.
   Ф е н я /
Кімната.
  С а н я. Так не можна, так не можна! Це ж кара Божа! Тут і тисячі рук мало буде! Це не наприбираєш ^а нею! (Замітає віником). А повітря, повітря! Сморід! Отрута! Пекельна отрута! Одружився Федя, одружився! Нічого сказати! Взяв золото! Взяв... на свою голову! (Поводить носом). Отрута! Дихати нічим!
  Батько. Морока!
  Мати. Заспокойся, серденько!
  С а н я. Заспокоїтись? Дякую! Спасибі! Нате ось, читайте, коли не читали! (Бере книжку). Слухайте! (Читає). «Повітря в кімнаті мусить освіжатись, можливо, частіше. Бактерії особливо люблять підвали, куди не загляне сонце, де повітря вогке і не свіже». Чули?! Чули?!
  Батько. Морока!
  Са ня. Морока тільки для того, хто не стежить за наукою, хто не знає, чим ми мусимо дихати і нащо... Та ви знаєте, що таке дихання?! Це єсть горіння життя!
  Батько. Морока!
  Мати. Голубонько, заспокойся! Ти знаєш, що у неї була ангіна. Видужає вона, і все буде гаразд. Вона ж інтелігентна людина і сама знає, що не можна жити без повітря.
  С а н я. Ангіна! Три місяці, як у неї була ангіна, а вона і досі не скидає з себе отієї патлатої ковдри!
  Мати. Вона так любить свого старовинного бурпуса
      1 Просторе жіноче пальто з широкими рукавами.
  Саня. Бурпуса! Хіба то бурпус, коли з його так і сиплеться вата і всяке сміття! Уявляю, скільки в ньому бацил, коків, дійюкоків і стрептококів! Ні, на власну квартиру, яко- мога на власну квартиру! Хай де хочуть, там і живуть!
  Батько. Морока!
  М а т и. Та заспокойся, невісточко! Все буде гаразд. Вона скине бурпуса, і все буде гаразд. Я не можу подумати, що Феді доведеться кинути рідну хату і жити десь у чужих людей в вогкій холодній кімнаті!
  С а н я. Ну, тоді ми виберемось кудись в погребицю, де плигають жаби, шкребуть пацюки...
  Мати. Не говори, не говори!.. Жаби і пацюки!! (Береться за голову і йде в другу кімнату).
  Батько. Морока! (Виходить за нею).
  В а ся (входить). ІЦо тут сталося? Знову непорозуміння?
  С а н я. Одружився Федя! Взяв дівчину! Ти уяви: їй наче не двадцять п’ять років, а двісті п’ятдесят! Надворі така золота осінь, а вона позамазувала вікна, кватирки, забила двері в садок, повиймала ключі зі всіх дверей і позатикала дірки ватою. Це ж мумія єгипетська, а не молодиця.
  В а с я. Ах, коли б ти знала, як це мені неприємно! Завжди, щодня у нас в родині сварки, непорозуміння...
  С а н я. А мені приємно? Дуже приємно, дуже приємно!.. Жити серед тих людей, що на гігієну дивляться, як на китайську церемонію,— це легко!.. І ти... і ти шматуєш мою душу...
  В а с я. Тьфу! (ПЛЮЄ).
  С а н я. Звір! Божевільний! Я тричі на день лажу з ганчіркою по підлозі, а він плює на неї... Де твоє серце?..
  В а с я. Лишенько моє! Та я ж не хотів зробити тобі неприємності. Я плюнув так, з досади, ти ж знаєш, що я ніколи не плюю... Ну, вибач, голубонько, вибач! (Бере її за руку і хоче поцілувати).
  С а н я (викручується). Ти з глузду з’їхав? Зараз плював і лізеш цілувати?
  В а с я. А ти хотіла, щоб я раніше тебе поцілував, а потім плював?!
  С а н я. Хам!..
     п	Чути за ДвеРнма крик, охання.
  В а с я. Феня прийшла... Феня... Ходім до себе! Кватирка, кватирка відчинена! (Підбігає, зачиняє кватирку і швидко виходить разом з Санею).
  Ф е н я (входить в теплому пальті, замотана, закутана, поводить носом). Кватирка знову була одчинена! Безумовно! Ох! (Падає в знесиллі на стілець). Легені, легені! Мої дорогі легені! Вони зовсім застудились! Я почуваю, що туберкульоз захоплює зараз останні здорові шматки моїх легенів, і кров, чорна, гаряча кров, підступає до горлянки. Дай води, тільки теплої. Там (показує), у глечику стоїть, у грубці.
  Ф е д я. Ясочко! Де взятися тому туберкульозу? Лікар же виразно сказав, що ніякого туберкульозу у тебе немає.
  Ф е н я. Ах, лікарям я не вірю! Я знаю себе краще, ніж всі лікарі. Завтра поїдемо до професора, коли буде так тепло, як сьогодні і віятиме південно-західний вітер. Ох, Федю, дує, дує! Звідкись дує... Чи з підлоги, чи з стін.
  Федя. Ясочко! Я сам лазив по підлозі і позамазував воском усі щілини.
  Ф е н я. Значить — це все від кватирки! Схвилювалось повітря в хаті і ще й досі не може заспокоїтись. Відьма! Яка відьма! Скільки жорстокості, скільки деспотизму!! Вона, певно, хоче зробити тебе вдівцем. Ну що Ж, умру. Ще, може, тиждень-два протягну, а там зложу білі руки на білих грудях, заплющу карі очі, зітхну і полечу, полечу пташкою легкокрилою туди, де немає ні холодного норд- осту, ні кватирок, ні туберкульозу, нічого, нічого... Полечу туди...
  Федя. Мабуть, верхи на мітлі, ясочко?
  Ф е н я. Що ти кажеш?
  Ф е д я. Та то я кажу, що не уявляю, як ти летітимеш, коли весь вік навіть не бігала.
  Фен я (сердито). Що?!
  Федя. Не бігала, кажу, а тільки... павою ходила.
  Ф е н я. Так, я ходила павою через знесилля, а туди полечу...
  Федя. А там, вгорі, холодне повітря, ясочко... Чи ти летітимеш увесь час понад пеклом?! Ну, не ображайся, ясочко. Годі! Ти житимеш ще довго, довго! Ти переживеш усіх нас, діток наших, наших онуків.
  Фен я (безнадійно зітхає і киває головою). Розкутай мене, Федю!
Федя розкутує.
Бурпуса дай.
Федя подає бурпуса. З нього сиплеться вата і сміття. Феня одягла бур-
пуса, сіла біля грубки і стала скидатись на якогось птаха.
Входять мати з батьком.
  Мати. Сиза голубонько, стомилась за дорогу?!
  Ф е н я. Ледве дихаю...
  Батько. Морока.
  Мати. Лишенько з цими хворобами, лишенько... І коли б уже ти швидше видужала.
  Ф е н я. Федю! Дай Ослінчика під ноги: порозпухали, як колоди.
  Батько. Морока!
Мати подає ослінчика.
Мо-ро-ка!
Сани ввійшла, глянула на бурпуса, підлогу і, розсердившись, нервово
пройшла в Другу кімнату.
  Ф е н я. Бачите, дується! Фі! І це інтелігентна людина?! Дутись — як це гидко, як некультурно!
  Батько. Морока!
  Ф е д я. Та заспокойся. Це, може, тобі тільки здається.
С а н я входить з віником і починає мести підлогу. Всі мусять перебігати
 з одного місця на друге.
  Батько. Морока!
  С а н я. Феню! Ви б бурпуса свого полатали.
  Ф е н я. А ви б кватирки не відчиняли! Ви ж бачите, що я зовсім недужа.
  Батько. Морока.
Саня з злістю не мете, а шкребе віником. Підмела і пішла.
  Ф е н я. Ні, я не можу! Мамо, куди ви дивитесь, нащо ви дозволяєте?! Боже мій, вона знову схвилювала повіт- тря! Легені, легені, мої дорогі легені! Ні, це знущання. (Встає і нервово починає ходити по кімнаті. З бурпуса знову посипалось сміття). На квартиру, на квартиру завтра ж, сьогодні, в цю хвилину! Я не можу бачити, як хтось дується і мовчить.
  Саня (входить і знов бачить сміття). Біс, диявол! Я ж не можу над вами [стояти] з віником з ранку до вечора!
  Батько. Морока!!
  Ф е н я. Самі ви дияволи!
  Батько. Морока!
  Саня. Ох, дихати нічим, я задихаюсь в такому смороді. (Розлютовано підбігає до вікна, розчиняє кватирку і стає під нею в оборонну позу).

  Феня (перелякано). Ой, ой! Я роздягнена, я роздягнена! В одному бурпусі! Убила, убила, зарізала!
  Батько. Морока, морока, морока!!
Вбігає Вася.
  Феня. Кватирку, кватирку зачиніть!
  Мати. Тікай в свою кімнату, голубко!
  Ф е н я. Я не можу встати! Я біля грубки. У мене спина гаряча, як жар! Застуджу її навіки!
  Ф е д я. Зачиніть кватирку!
  С а н я. Без повітря я більше не хочу жити, не хочу!
  Ф е д я. Зачиніть кватирку!
  В а с я. Ідіть в свою кімнату!
  Батько. Морока!
  Ф е н я. Ох, я млію, млію!
  Мати. Зомліла, сердешна, зомліла!
  Батько. Морока!
  С а н я. І я млію, бережіть мене, і я млію!
Обидві зомліли. Німа сцена.
  Батько. Морока!
  Мати. Синочки, не бійтесь: це не страшна хвороба. Ось послухайте моєї доброї поради. Заберіть їх і поодвозь- те до своїх тещ. Цю з віником, а цю з бурпусом.
Пауза.
  В а с я. Як ти, Федю?
  Ф е д я. А ти як?
  В а с я. Одвеземо?
  Ф е д я. Одвеземо!
Вася і Федя беруть обережно жінок і виносять з хати. Батько
і мати допомагають.
Завіса
1911


