НА СВІЙ ШЛЯХ
   Чоловік.
   Жінка.
   Служниця.
Велика кімната-кабінет Жінка, як видко, збирається в дорогу і складає речі в саквояж Зняла фотографію, подивилась на неї і знову повісила на стіну
Входить чоловік. Вона спинилася і підійшла до його.
  Жінка. Не сердься.
  Чоловік (злегка увільняючи руку). Безповоротно ти рішила?
  Жінка. Безповоротно, любий...
  Чоловік. І не боїшся ти всього, що може статися з тобою?..
  Жінка. Однаково... Нічого не боюсь.
  Чоловік. А ти не думала, що сам я можу кинутись у вир життя, зустріти кого-небудь. Полюбити
  Ж і н к а. Ну що ж, люби! Себе не силуй Любов сильніша нас! Боротися даремно і не треба.
  Чоловік. І ти спокійна будеш, знаючи, що я люблю вже другу, що я уже не твій, а іншої?
  Жінка. Що ж... я радітиму за тебе.
  Чоловік. Радітимеш?! І ти мене не любила?
  Жінка. Любила і люблю.
  Чоловік. Любила?!
  Жінка. Так, я тебе любила і люблю. Тобі здається дивним, що кидаю тебе, коли люблю.
  Чоловік. Не дивним — неймовірним!
  Жінка. Ах, все нещастя в тому, що ми не можемо один другого зрозуміти... Як ти не можеш уявити, що, крім любові щирої, глибокої, палкої, єсть інші зорі, які зовуть і ваблять душу. Без світла їх в душі не грають самоцвіти, а сплять, холодні, сірі, як каміння.
  Чоловік. Скажи мені, чого ти хочеш. Я все зроблю для тебе.
  Жінка. Волі... єдиної я волі хочу.
  Чоловік. Ти полюбила кого-небудь?..
  Жінка. Нікого я не полюбила й не люблю. Але з тобою мушу розлучитись, щоб розкувати душу.
  Чоловік. Куди ж ти їдеш?
  Жінка Я не знаю.
  Чоловік. Невже не думала? Не вірю я., не можу»
  Ж і н к а. Не ображай Не маєш ти ні права, ні підстави (Пауза). Єдине знаю я, що їду. (Пауза). Мені хотілось би поїхати кудись до моря, кудись на берег океану. Могу чий, вільний, мудрий, він скаже те, чого я жду, чого я хочу Він знає, де лежать великі скарби, в яких глибинах схова ні цілющі ліки для душі. Він знає безліч тайн, яких не знаєм ми. Я буду довго з ним, я буду дні і ночі з ним самот ньо розмовляти, я буду прислухатись до гніву-стогону його, до тихих скарг, зітхань глибоких і надій. Він, мудрий, скаже те, чого ніхто не міг мені сказати. (Пауза). А потім — я не знаю, куди піду і що робитиму... Куди він скаже...
  Чоловік. Ти вернешся?
  Жінка. Не знаю.. Може, і вернусь.
  Чоловік (в задули) Неначе сон... Неначе ти вві сні жартуєш. Скажи, се, справді, жарти?. Ну, всміхнись, скажи, що жарти...
  Жінка. Ні, правду, правду говорю, мій любий. От ти мене не хочеш зрозуміти.
  Чоловік. Не можу... Як, ти любиш і ідеш від мене?
  Жінка. Так, я іду, щоб відшукать себе колишню В мені, здається, не лишилося свого нічого. Усе полонено, заповнено тобою. Я думаю, як ти, ненавиджу й люблю, як ти ненавидиш і любиш. Бажаю я тобі бажаного. Мене немає — я умерла. Моя душа — твоя раба. Колись в мені своє щось мучилось, жило, боролось — тепер воно окам’яніло. Я йшла кудись і думала: а чи не буде се для тебе неприємно? Стрівалася на вулиці з ким-небудь, хто був тобі, тобі лише, не до вподоби, і обминала Ти уяви — нікому я і досі ні одного листа не написала, з ким листувалася до шлюбу Я думала про тебе тільки..
  Чоловік. Чому ж мені про се раніше ти ні слова не сказала?
  Ж і н к а. Я за собою стежила, я прислухалась, як в мені поволі умирає власне «я» Я чула, як твоє велике, дуже «я» вривається в усю мою істоту, як без жалю воно моє все власне убиває, душить.. О, без жалю... (Пауза). Не знала я, що робиться зо мною, і вже коли я вгледіла саму себе в труні, я зрозуміла, що умерла. Ти все в мені убив. (Пауза) Ти уяви струмочок... Ось він біжить, співає пісеньку, шумить, воркоче У його власний світ, хоч, може, й неширокий. У його власні радощі і муки. Так роки йдуть, а він біжить і розмива собі дорогу. 1 враз страшний, південний вітер несе пісок, каміння і огонь! Минуло вісім років, і там, де тихо він шумів колись, буяло часом море! Ревли, стогнали, бились хвилі, але були ті хвилі не його. Вони були чужі! А іноді кудись зникали хвилі і навкруги одні піски безмежної пустині червоніли. Піски душі твоєї. І так тяг- лися іноді не дні, не тижні — місяці і роки. А потім знову грім і злива. Думки твої палали і кидали мені у душу блискавки. І я від щастя задихалась... І вся жила тобою... (Пауза), Я стала дзеркалом твоїм. Ти робиш рух — і я роблю, сумуєш ти — і я сумую, .^смієшся ти, радієш — і я радію і сміюсь. Коли тобі на мент рожевий день погасне — і він мені стає чорнішим ночі...
  Чоловік. О ластівко моя! А я не так се розумію. Мені здається, що наші душі злилися так, що ми самі не знаєм, де починається твоя і де кінчається моя. Скажи, хіба твоя душа, твої думки, бажання чужі для мене?! Чи, може, коли-небудь вони були мені чужими?
  Жінка. Колись були чужими, аж поки не умерли, а тепер... нема їх в мене власних... Я повна вся твоїх бажань. Прости мене, мій славний, дорогий, єдиний... Як не тепер, то зрозумієш потім... Я довго мучилась, багато я ночей не спала, боролася, хотіла перевірити, чи се не сон тяжкий зо мною. Любов до тебе я могла б перемогти, але не могла перемогти жалю до тебе. Я думала: от встанеш ти, ніхто тебе не стріне усміхом і ніжним словом, самітно сядеш ти за стіл і схилишся на руку... Але мені здавалося, що жаль для дужого — образа! І гнала я його від себе і говорила, що люблю тебе, що дужих тільки люблять. (Пауза). Ні, ні,— доволі! Я, може, тисячі разів ще пожалкую, що кинула тебе.
  Ч о л о в і к. Як хочеш... їдь. І не забудь, що ти для мене все, що завжди ти у мене знайдеш те, що зараз губиш.
  Жінка. Спасибі... без кінця... колись ти зрозумієш і простиш.
  Чоловік (в задумі). Знайти, прожити стільки років і знову розлучитись... До берега пристати і опинитись знову серед моря, серед колишніх бур без керми і... мети... Так, так... без певної мети... Вони одразу можуть всі погаснути..
  Жінка. Хіба не знаєш ти, що берег — сон, спочинок. Але для стомлених, хто сил уже не має, щоб взять весло у руки...
  Чоловік (встає і нервово ходить по кімнаті). Так! Так... Ну що ж, поборемось!.. О, ще у мене стане сил для боротьби з негодами життя! В сих грудях серце ще не перестало битись! Вперед! Ха-ха! До островів нових, незнаних! Назустріч хвилям і вітрам, назустріч невідомому!!.

Чому, я сам не знаю, але в безсонну ніч, з туману, мета мені всміхнеться і покличе. (Захоплюючись). Життя одно і все воно в шуканні! І я піду шукати! Була одна дорога, а тепер лежить передо мною безліч! Тепер я вільний!.. Немов чиясь рука з мечем між нами опустилась і поділила нас надвоє. Розбила і розірвала ті ланцюги-кайдани, що нас скували в одно і ціле до могили! Ха-ха-ха! О, зараз серце все в крові, а мозок у огні думок колишніх! Тепер мені самому тісно в стінах! Я хочу волі сам!.. (П'є жадібно воду). Забилось серце... защеміло... (Пауза).
  Ж і н к а. Не треба... Заспокойся! Не муч себе, не убивай мене, не треба... І ти, і я прокинемось зі сну і стрінемось новими. Коли дерева одцвітуть, вони скидають лист, щоб знову зацвісти новими, свіжими квітками.
  Чоловік. У нас колись росла акація в саду, вона щороку восени удруге розцвітала двома-трьома квітками, але ні разу плоду не дали квітки.
  Служниця (входить). Скажіть, що треба забирати? Вже коні біля ганку.
  Жінка. Отеє візьміть (показує на речі). То я сама візьму.
Служниця забирає пакунки і виносить.
(До чоловіка). Прощай... До зустрічі! (Одягається).
  Чоловік. Ні, ні! Ти їдеш? Ідеш?! (Кричить). Сього не може бути! Ти кидаєш мене?!.
  Жінка. Прощай...
  Чоловік. Скажи, коли ти вернешся? Весною?
  Жінка Не знаю.. Не знаю, скільки пройде весен, але тебе несу я в серці.
  Чоловік (падає до її ніг). Ні, ні! Ти не поїдеш, ти не поїдеш... Я буду іншим, я буду зовсім іншим!
  Жінка. Не треба... Будь самим собою, таким же ду жим, як і був. (Цілує його). Прощай.. (Зворушена, довго стоїть, бореться з собою і перемагає). Через годину потяг мій відходить... Прощай ще раз... мій любий, дорогий, єдиний... Прощай, прощай! (Палко цілує його і виходить) Він стоїть як остовпілий, кидається до вікна, довго дивиться в його, в знесилі схиляється на стіл і плаче.
  Сл у ж н и ц я (входить). Веліли вам вклонитись низько-низько пані.
[W/3]
