МЕЦЕНАТИ І БОГЕМА
ОСОБИ:
    І В Ж Є н К О.
   Панночка.
   Поет.
   Лірик.
   Григорій Семенович.
   Мати паииочки.
   Композитор.
   Дами I, II, III.
   Баба.
   Зять.
   Співробітники.
І КАРТИНА
Велика зала. Піаніно.
  Голоси. Браво! Браво! Браво! Ще раз! Ще раз! Слава! Слава!
Панночка встає з-за піаніно і кланяється.
  І в ж е н к о. Чудесно, чудесно! У вас неабиякий голос! Працюйте, працюйте! (До всіх). Панове! Я обіцяюсь перебалакати з антрепренером нашої трупи. Я мало з ним знайомий, але, чого б мені не коштувало, я доб’юсь побачення з ним!
  Мати панночки. Спасибі вам! Я тільки боюсь., сцени...
  Д а м а І (з пихою). Вам не хотілось би бачити свою дочку на сцені?! В наших колах це вважається за щастя... Ваша дочка без таких уже великих достатків, щоб годувати сценою.
  Хтось з молоді. Сцена — це кафедра з якої вчить добра суспільство. Сцена — це...
  І в ж е н к о. Ми думаємо, що незабаром послухаємо вас Ганно Петрівно, на сцені. Що від мене залежить, я все зроблю.
  Панночка. Що ви! Що ви!
  Д а м а II. А що ж, вона і велике жалования матиме?
  І в ж е н к о. 50, 75, а то й 100. Дивлячись там, по голосу.
  Той же, з молодих. Я знаю, що деякі беруть за вихід по 500 крб.
  Г о л о с и. 500! 500! Не може бути.
  Дама III (до Дами II). Я не думаю, щоб 50 крб. їй дали. Моя Соня має такий же голос.
  І в ж е н к о. Тепер ми попрохаємо нашого талановитого поета продекламувати хоч один маленький вірш.
  Всі. Просимо, просимо!
  Поет. Я не взяв з собою нічого і, вибачте, читати не можу.
  Всі. Просимо, просимо! Хоч одного.
  Дама І. Іще й ламається!
  Дама II. Зазнався.
  Дама III. А чому ж ви не берете з собою тетрадки? Ви ж знали, куди йдете?
  Поет. Перепрошую, пані. Мене запрошено на склянку чаю
Всім ніяково
  І в ж е н к о (киває головою вбік Дами III). Високоповажаний наш поете! Пані хотіла тільки сказати, що ви мусили б знати, що вас будуть прохати... Чути ваші вірші — райська насолода.
  Поет. Дякую... і коли б я щось пригадав, з великою приємністю прочитав би.
  Голоси. Фі! Яка нетактовність!
Декілька голів дивляться на Даму III
Поет. Вибачте, нове щось не згадаю. Читаю Г о л о с и. Тихше, тихше.
Робиться тихо. Пауза
  [Поет]. Хто ти, Україно...
  Голоси. Браво! Браво! Слава! Слава! Ще, ще, ще!
  З публіки. Краса! Краса!
  І в ж е и к о. Краса і сила!
  Хтось з публіки. Іменно краса і сила, Харитоне Івановичу.
Поет вийшов.
  Хтось з публіки. Шкода лише, що нашому поетові ні за що було сьогодні пообідати.
  Дама І. Знаєте, як хтось сказав: поет мусить бути або захопленим, або голодним.
  Той же з публіки. Хронічне голодування, не думаю, щоб було потрібне для поета.
  І в ж е н к о. Ось скінчиться концертний відділ, і ми під- закусимо. Я сьогодні сам і обідав, і не обідав. Така сила громадських справ, що часто ніколи і ложки борщу в рот всипати.
  Д а м а II. А дозвольте знати, яка зараз година?
  Хтось. 10 хвилин на одинадцяту. Може, на 5 хвилин мій годинник бреше, але не більше.
  Дама. Ого, як пізно! Треба рушати! Павле Семеновичу, ходім!
  І в ж е н к о. А ще ж. Ось наш композитор щось програє. Певно, за цей тиждень щось написали нового?
  Композитор. Нічогісінько! У нас, в конторі, тепер така сила роботи, що ніколи дихнути.
  Д а м а II. А що ж, ви думку свою про консерваторію залишили?
  Композитор. Рада, як кажуть, душа в рай, та гріхи не пускають.
  І в ж е н к о. Наш шановний композитор і без консерваторії грає так, що аж-аж! Хай ще в консерваторії повчаться.
  Композитор. На цій грі далеко не заїдеш.
  Хтось. Мій брат покійний так грав, що чисто всі плакали. А про консерваторію, може, й не чув.
  Дама II. Звичайно, все від таланту... Кому сюди (по- казус на лоб) Бог дав, тому нічого не треба, а у кого там немає, тому вже ніякі консерваторії не поможуть.
  Г о л о с и. Іменно, іменно.
  Івженко. Ау нашого композитора таланту скільки хочеш — на сотню стало б.
  Композитор. Без науки талант перестає бути силою.
  I в ж е н ко. З цим, шановний композиторе, я не згоджуюсь. А наш народ — хіба він де вчився, а які пісні утворив! Цілий світ дивується. Ні, талант — це іскра Божа, це велика сила. Чи так, панове, я говорю?!
  Дама І. Само собою.
  Дама III. Та це ж ясно, як день Божий. Про що там говорити!
  І в ж е н к о. І так, просимо пана композитора щось нам заграти.
  Композитор. Хіба щось з старого. (Сідає за піаніно і грає).
  Г о л о с и. Дуже гарно! Ніжність і сила! Може, ще нам щось заграєте? Музика для душі, як роса в спеку.
  Хтось. Одначе пів на одинадцяту, а ви ще хотіли про щось порадитись.
  І в ж е н к о. Не цікаво. Редакційні збори...
  Гості. Ну, бувайте здорові.
Підходять до Івженка, дякують, низько кланяються і розходяться.
З другої кімнати виходять декілька мужчин.
  І в ж е н к о. Засиділись сьогодні. Але нічого, ще маємо час. Ось зараз я подзвоню, та закусимо, що Бог послав. (Дзвонить).
Входить наймичка.
Мотре! Збігай в лавочку та візьми (обводить очима публіку) шість або сім оселедчиків. Та уксусцю, цибульки, бак- лажанчиків наріж. От і закусимо. Шкода, що зараз уже пізненько і нічого не дістанеш. Та й так буде добре. Адже нічого не маєте проти оселедчиків?
  Голоси. Дякуємо...
  І в ж е н к о. Заняття по-чумаківськи, по-запорозьки. Оселедець, хліб та борщ — запорозька їда. Будемо берегти традицію, наш демократизм.
  І в ж е н к о. А чи по чарочці нам буде?.. Ось я зараз.
  Хтось. Гарна річ традиція, демократизм. А найкраще те, що він дешево нам обходиться. Оселедець, хліб та вода — чого дешевше!
  Голоси. Слухайте, ну, ви чортзна-що говорите...
Частина сміється, інші — незадоволень
  І в ж е н к о (приносить півпляшки горілки і дві чарки). Чим багатий, тим і радий... Монопольки зараз зачинені, більше не дістанеш, а отут ще єсть, по неповній стане на всіх.
J;, Г о л оси Та не турбуйтесь, Харитоне Івановичу! Да вайте краще побалакаємо, а то уже рано.
Входить М о т р я.
М о т р я. Куди, на стіл?
I в ж е н к о. Та зніми скатерку, то тут і постав...
    Мотря знімає скатерть, другу, білу, накриває. Вносить тарілки
  I в ж е н к о. Ну, панове, підзакусимо. Хто оселедчика? Мотре! (Дзвонить). А чому ти так мало хліба нарізала? Для кожного мало шматка.
  Хтось. Е, Харитоне, ви самі поет.
  І в ж е н к о. Та в мене єсть з десяток неабияких віршів. Але до діла. Будемо їсти і говорити.
  Хтось. Почитайте, Харитоне Івановичу!
  І в ж е н к о. Я покликав сьогодні і редакцію, і всіх най* давніших співробітників, щоб побалакати про нашу газе* ту. Становище її надзвичайно сумне. Позаторік було 6 передплатників, торік — 4, а тепер лише 3. Капустенко перестав передплачувати через незрозумілість нашої мови. Треба писати. Дефіцити щороку надзвичайні! Все коштує: папір, друк, співробітники. До речі, панове співробітники. На новий рік газета не зможе вам платити так, як платила. Звертаюсь до вашого патріотизму. На вівтар вітчизни і ідеї, я думаю, ніхто з вас не відмовиться положити якусь офіру. Більше однієї копійки за рядок статті постійним і заслуженим публіцистам газета платити не може. Поетам, кращим поетам, як от ви, поет-громадянин і по- ет-лірик, платитимуть за рядок півтори копійки. За добру лірику можна буде дати і по дві копійки, особливо на Різдво, Великдень. Отже, хто що скаже, панове? Прошу сказати.
  Співробітник. Пропозиція Харитона Івановича цілком слушна, і нам остається лише згодитись.
  І в ж е н к о. Коли покращають обставини, коли побільшиться передплатників, з дорогою душею ми тоді побільшимо платню, а зараз.. Ви знаєте, що видаємо ми її не для зиску.
  Поет. Я лише хотів сказати, що при такій розцінці не кожний співробітник зможе наліпити марку і надіслати вірш абощо. На вірші, коротенькі дописи, важні звістки і т. п. мусить бути якась інша розцінка.
  І в ж е н к о. Раді б ми всією душею встановити якусь іншу розцінку і на вірші, і на дописи, і на фейлетони, але ж головонько бідна, немає ніякої можливості, ніякої спро можності.
  Поет. Так, але ж і у нас немає ніякої спроможності, ніякої можливості.
  І в ж е н к о. Вибачте... Але патріотизм вимагає жертв, жертв, пане поете. І ви, як людина, чуліша серцем від нас, легше це зрозумієте...
  П о е т. Я чудесно розумію, але хотів би, щоб розуміли це і ті, хто може навіть без жертв зробити багато користі краєві. Наша література — література для дітей, бо ми пишемо лише на шкільній скам’ї, а встанемо з батьківських хлібів, ідемо на службу, робимося адвокатами, лікарями, землемірами і через п’ятдесят років розучуємось держати перо в руках. І ви, мільйонери-патріоти, дайте нам можливість заробляти на шматок хліба для сім’ї літературною роботою, дайте можливість хоча тим, кого ви самі хвалите.
  І вже н ко. Пане поете, ви нервуєтесь. Ви згадайте, хто з поетів не голодував. Голодував Сервантес, Франс, Гамсун... Така доля... Ти, обдарований гласом Божим, уже не думай про щось друге, крім свого високого призначення. Пане поете! Не мені б, простому смертному, говорити ці слова, а вам.
  Поет. Цинізм!
  І в ж е н к о. Ні, зовсім ні! Ви кажете, сім’ю. Навіщо женитесь? У нас легко заробити 20, ЗО, а то й 40 карбованців, і одному їх стало б, а, звичайно, газета не може годувати і вашу жінку, і ваших дітей. Не ображайтесь, голубчику, я говорю взагалі риторично.
  Поет. Боже! Яка глупість! Ім’я їй немає! Вибачте, мені гидко, я більше тут не можу бути! (Вийшов швидко і нервово, не попрощавшись).
Хтось вибіг за ним, інші схвильовані. Пауза.
  І вженко (ходить нервово). Ну, це вже нечемність. У моїй власній хаті...
  Співробітник І. Заспокойтесь, Харитоне Івановичу, заспокойтесь. Чи варто вам звертати увагу на непристойність якогось хулігана...
  Співробітник II. Знаєте... Я сам би йому не вибачив, але всі поети... власне, не всі... ну, а він — людина майже ненормальна. Нервовість надзвичайна. Його б в психіатричну лікарню місяців на три.
  I в ж е н ко. Дійсно, ненормальний. Ніякої пошани до чужої думки, до чужої хати, іменно, в психіатричну лікарню.
  Хтось з товариства. Шкода лише, що йому ні за що лягти в неї, а то б, певно, він ліг би полічить свої нерви.
  І в ж е н к о. В тому, що нікому лягти чи сісти, я не винен Це, панове, занадто. (Пауза). Ні, панове, важко працювати з українцями, важко. Індивідуалізм нас заїдає.
  Хтось. Хамство ще більше.
  І в ж е н к о. Може, й хамство. Правду критик каже Правду. Хіба ми зараз не були свідками хамства? В чужій господі їсти, пити і піти, не кивнувши й головою,— дійсно хамство.
  Хтось. А справді, він пів-оселедця з’їв.
  І в ж е н к о. Це ж наші молоді... молоді. Григорію Семеновичу, ви дасте статейку про їх збірничок?...
  Григорій Семенович. Вона майже готова! Ви будете дуже задоволені.
  Хтось (оглядаючись). Хм! А з ним вийшло чотири душі... Весь непевний елемент. Здається, нам можна буде говорити по щирості.
  І в ж е н к о. Так, по щирості. Сідаймо ближче
Тісно сідають за стіл.
II КАРТИНА
Частина І
Надзвичайно убога кімната. Вікна напівзанесені снігом Маленька лампа на столі. Щось подібне до ліжка. Корзина. Глечик. Сіни
Лірик пише.
  Баба. Сам винуватий! Сам винуватий!
  Лірик. Нічого, нічого... Кладіть картошку і пройде
  Б а б а. От бач, і одморозив пальці, от і одморозив. Хіба, прости Боже, в таку люту ніч можна руки висовувати з-під одежі? А ти сидиш та все шкрябаєш* на бумазі. От і дошкрябався.
  Лірик. Зовсім я не тоді поодморожував пальці, як писав... Вони одмерзли, як я уже спав.
  Баба. А важко тобі було вночі мотнутись та дістати на оберемок дров. Так ні, і не підходь до його, «пісню, пісню пишу»... Хоч би затулив шибку чим-небудь. Хіба ж дощечка пристане так, як слід. От і напишеш. А мені й не туди. Я вже добре недобачаю та не догледіла, що вітер так і ходить по хаті. Ой лишенько! А це що? Всю стіну списав... Як мала дитина! А люде прийдуть, зараз скажуть: ач, яка неохайна! Мабуть, торік як мазала, та й годі! Нащо це ти стіну списав?
  Лірик. Паперу не стало. Я просив у вас дві копійки — не дали.
  Б а б а. А ти знаєш, що у мене за душею і полушки немає? А ти вже два місяці не платиш...
  Л і р и к. Не турбуйтесь, бабусю. Я вам заплачу всі разом. Ось закінчу цю поему, цю пісню і зразу заплачу..
  Баба. За пісні який дурень тобі платитиме?..
  Лірик. Платять, платять... Ій-богу... По копійці за рядок.
  Баба. Кажи. А їх уже за два місяці набралось сім карбованців, та позичив ти у мене семигривеника... Я б нічого, та син докоряє.
Лірик. Бабусю! Я зараз. Тоді побалакаємо... Я зараз. Б а б а. Та що з того, коли б ти гроші віддав... (Пішла). Лірик (читає).
І підняв він вільні крила,
І щасливий полетів.
І йому блакить розкрила Всю красу своїх степів...
Баба входить з черепком і починає замазувати написане на стіні
  Лірик (схоплюється і хапає за руку бабу). Бабо! Що ви робите? Що ви робите?.. Тут вірші! Лишенько! Що ви зробили?
  Б а б а. А це хіба тобі? Чи що? Змалився! І не сором тобі, он борода росте, а ти Бог зна що пишеш тут. Тьфу!
  Лірик. Бабо, побійтесь Бога. Я спишу з стіни на папір сьогодні ж і сам позамазую.
  Б а б а. Та що це ти вигадуєш? Пішов би краще та на дрова де-небудь позичив би. Сьогодні ніч така холодна, Що з хати вийти не можна. Ну, годі! Я позамазую та поза туляю тобі вікна.
  Лірик. Бабо! Ідіть ви собі з хати. Мені ніколи. Я сьогодні мушу скінчити свою пісню.
  Баба. Що ж це, ти виганяєш мене з моєї хати? Оддячив в тім, що ходила за ним, як за малою дитиною. Тим, що другий місяць і копієчки від його не бачила, тим, що годувала його і картошкою, і борщиком, і бубличком. Спасибі! Віддячив.
  Лірик. Бабусю! Ви не розумієте, що я можу за свою пісню взяти сто, двісті, триста карбованців!
  Баба. Що ти мені верзеш! Таке верзе, таке верзе, що й на голову не налазить
Входить зять.
  Зять. Що тут таке? Чую — кричать, чую — кричать, чого це, мамо?
  Баба. Того що... (Махнула рукою)
  З я т ь. Ну та й холодно у вас! І в нас не тепло, а у вас і собака не влеже.
  Лірик (кинув писати, ходить нервово. Рука одна за- в’язана чимось білим). Зима проклятуща... Ось швидко потеплішає.
  Баба Швидко! Ще не раз поодморожуєш пальці, може, й сам одубієш... Ні, я не хочу... Шукай собі другу хату, а я на свою душу гріха не хочу приймати. Протопила б, та чим я тобі топитиму?
  Лірик. От їй-богу! Розумієте, Прохоре Кіндратови чу, я оце пишу одну історію, описую життя і що думаю: взяти за це із рублів сто найменше.
  Зять. Що ж! Прошеніє кому-небудь, чи як?
  Лірик. Просто пишу про одну дівчину, що кинула батька і матір, і усе-усе, і пішла шукати правди, а правда.. Ну, одним словом... За цю казку мені заплатять гроші, дадуть карбованців 25 наперед, я думаю, не менше, ні в якім разі. От тоді я розплачуся з вами, куплю возів два або три дров і запалимо. Так?
  Баба. Розказує казку про білого бичка.
  Лірик. Ах, ви мені не вірите. Ну що ж, я землю їстиму, щоб повірили. Ви знаєте, що я такі книжки пишу, що всі плачуть люде...
  Б а б а. Та в мене зуби не болять, і ти не заговорюй. Учора ж ходив до панів, кажеш, великих, а голу приніс, вибач на слові, дулю.
  Л і р и к. От їй-богу! От ваш зять шиє чоботи, і хто ж йому за роботу заплатить, коли, скажемо, він принесе ботинки без підметок. От так і в мене... Не скінчив я роботи, не розказав усього.

  Баба. А хіба усе розкажеш? І за вік не розкажеш.
  Л і р и к. Та хіба я розказую про все? Я тільки про ту дівчину.
  Баба. Таке! Поступив би на службу...
  Лірик. А, Господи! Не те говорите! Не те!
  Б а б а. Я не вчилась. Хай його грець читає...
  Лірик. Чули? Ви розумієте, хто я? Розумієте? Та за мене півсвіту! Ви розумієте? (Наступає на бабу. Вона одступає і хреститься). Та ви знаєте, що, коли б я дав телеграму, мені прислали б через день-два сотню-дві і скільки захочу. Звичайно, коли б на телеграму достать можна було карбованця або два.
У двері стукають.
  Лірик. Прошу, прошу!
Розчиняється хата і входить троє. Між ними поет-громадянин.
  Поет. Нашому поетові привітання!
  Лірик. Як, яким робом? Звідки?
  Поет. Дуже просто! Сіли на машину і приїхали. А у вас що це з рукою?
  Лірик. Це... нічого, нічого...
  Поет. Порізались? Чим?
  Баба. Підморозив... чого там ховатись... Панночку! От він сердиться, а я правду вам розкажу...
Частина II
  Лірик. Бабо! Зараз не розказуйте! Ідіть собі. Самоварчика б...
  Баба. Кого?.. Де я тобі, самоварчика?
  Лірик. Ну, йдіть, йдіть...
  Перший. Та що з вашою рукою, справді?
  Лірик. Одморозив два пальці...
  Поет. Де? їздили куди, не взяли рукавиць?
  Лірик. У хаті... писав поему...
  Другий. Що ви кажете?
  П е р ш и й. Ви в хаті одморозили? (Обдивляється навкруги).
  Поет. Щось неможливе! Неправдоподібне!
  Перший. Ви були у лікаря?
10 О. І. Олесь, т 2
  Лірик. У мене придворний лікар — господарка. Чудесно лічить.
  Поет. Тепер ви розумієте мене!.. І це ж наш знаменитий поет, що подає такі великі надії... Товаришу! Ні одної строчки нашим мільйонерам! Об’єднаймось, будемо працювати, складать [конспекти] і самі видавать свої твори, їдьмо до наших спільників! Там все обговоримо. Одягаймось... Товаришу, у вас немає зараз грошей? Признавайтесь! Нате!
  Лірик. Це багацько, досить 20... 10 візьміть.
  Поет. Гаразд! Віддаєте! Ми купуємо вашу поему, ми злидні і платимо вам по карбованцю за строчку. Всі сили покладемо, щоб розповсюдити. Ви згодні?
  Лірик. Що ви? Ви смієтесь?
  Поет. Побачимось. Готові? (Виходить).
  Л і р и к. Я цю хвилину...
Троє вийшли.
Бабо! Бабо!
Входить зять.
  Зять. Баби немає... Вона зараз... А ось і вона.
  Л і р и к. Я вам винен сім рублів... Нате ще сім вперед.
  Баба. Знову жартуєш?..
  Лірик. Бувайте здорові... (Вийшов).
  Баба. Дивись! За два місяці вперед. Ось ти й знай! Кумедія! Аж не вірю... Хм... Може, він губернатор?
Завіса
[1910]


