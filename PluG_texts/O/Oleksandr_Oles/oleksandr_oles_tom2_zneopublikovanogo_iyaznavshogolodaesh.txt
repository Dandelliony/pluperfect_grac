ІЯ ЗНАВ, ЩО КОЛИ ГОЛОДАЄШ...|
  Я знав, що коли голодаєш, найкраще лягти і лежати. 1 я ішов на берег Дніпра і цілі години лежав на березі, дрімаючи і нічого не думаючи. Біля мене роздягались і лізли у воду, мимо мене проходили і щось закидали в мій бік, але ніхто не схилявся до мене, ніхто не питав мене і не заважав умирати. Справді! Хіба мало лежить таких, як я, і, може, умирає? Це таке звичайне з’явище у великому місті.
  Пекло сонце. Я насунув капелюха на очі і лежав, і думав про те, що гарно б жити на білому світі, коли б трош- 13»

ки менше пекло сонце і не хотілось так дуже їсти. Десь за мною щебетали діти, кричали, бігали і іноді перескакували через мене. Але це не заважало мені, бо очі мої були закриті капелюхом, і пісок сипався на голову. Я лежав, і ніхто не заважав мені лежати голодному. Найкраще — коли люде не заважають один одному. Об’їдаєшся — об’їдайся. Голодаєш — голодай. Цей принцип життя діти очевидно зрозуміли так же ясно, як і старі, і грались собі. Мабуть, грались, бо вони кричали, бігали, стихали на хвилинку і знову знімали голоси. Я слухав і думав: «Справді, смішно бути песимістом. Надвечір сонце пече менше, а попоїсти можна у кожному ресторані. 50 коп.— і наїсися на два дні».
  Так я думав, але мої думки нагло спинились: хтось жалісно стогнав. Прислухався: тиша. Я підняв голову і угледів гурт дітей, що стояли в 6—7 кроках. Якась дівчина, років 10—11, лежала і стогнала. «Прибили, ударили чимсь, нагло занедужала!» — промайнуло в моїй голові. «Пупо- різко! Пупорізко! — хтось кричав.— Ти чого стоїш, заклавши руки? Ріж пупка! Ріж пупка!» У мене мороз пройшов по шкурі... «А ти, дівко, стогни. Коли родять, то стогнуть. А ти, шинкарко, принеси горілки піввідра. Усі питимете? Усі? Усі?» Якась маленька дівчинка, років 5, що стояла збоку, дивлйчись із-під лоба, з пучками в роті, суворо проказала: «Вона гілка... я не питиму... Вона дузе не солодка».
  Я зрозумів, що вони грались... Одлягло од серця, я ліг на лікоть і дивився на дітей. Та, що «родила», стогнала, «баба-пупорізка» з патичком у руках щось поралась біля неї, а «повитуха» держала в руках якусь незграбну червону ляльку. «Доктор» носився з білою ганчіркою, бігав до води, вмочав її і прикладав до «недужої». Аж ось «шинкарка» принесла у черепку «горілки» і почала частувати. Пили і співали безсоромні пісні.
  Та, що «родила», стогнала. «Ходімте в шинок!» — «В шинок! в шинок!» — закричали діти і побігли кроків за 10 до човна і повлазили в нього. А «мати» схопилася, взяла дитину і почала її душити. Потім закопала її в пісок і зрівняла його, прибиваючи долонею. Постояла і то на одній, то на другій нозі поскакала до гурту.
  Я не сказав «промови». В моїй голові заворушились думки, і я віддався їм і довго думав.

