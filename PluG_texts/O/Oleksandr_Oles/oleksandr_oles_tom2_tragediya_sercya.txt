ТРАГЕДІЯ СЕРЦЯ
Чоловік. Дівчина. Жінка.
      Хлопчик.
Весна Ніч. Сад. Дерева в цвіту
    Дівчина
       Заснуло все і під серпанком ночі
       Снує свої рожеві сни.
       Як тихо на душі!
Вітри шалені пролетіли і спать лягли, Дріма й душа. Над нею мрії, Бог зна відкіль вернувшись, Легкими крилами бринять І тишу навівають.
    Чоловік
А я горю. Думки мої заснути не лягають. Як іскри носяться вони, З-над хмар в безодні падають і гаснуть.
    Дівчина
       Мій любий, заспокойся.
З тобою я та ніч, Прозора і спокійна.
    Чоловік
Так, ти... та ніч... Але крізь сю прозорість ночі Я бачу вдалині — моя дитина тихо спить, І мати стомлено схилилася над ліжком.
    Дівчина
       Іди... іди...
   $ 0 І Олесь, т 2	65

  Чоловік
     Ні, ні, облиш! Облиш! Я цілий день ходив,
І мучився, і думав, і радів, Що ось погасне день, Поволі ніч злетить на землю, Заллє все морем смарагдовим, Розсипе скрізь Таємні шелести і шуми, Напоє все отрутою своєю, Натягне струни на серцях І злегка їх торкне рукою,— І задзвенять серця, і полетять за звуками думки Кудись в далеке, невідоме...
Новим життям наповниться істота, Нова душа засвітить свій вогонь.
  Дівчина
Коли б... коли б родитись знову, Новою стежкою назустріч радості піти...
  Чоловік
     Дивно! Здається, ось одна хвилина пройде,
     І я візьму тебе на крила
     І понесусь, одірваний, роз’єднаний з минулим...
І тільки дай мені зібрати всі думки, Усі гадюки подушити... їх мертвих тисячі лежать, але боюсь, Що десь під каменем одна завмерла і не диха. А крок ступлю — і вискочить вона І вп’ється в мозок, в серце.
(Дивиться вбік).
Я бачу, тінь якась пройшла неначе, Вся в білому, як в савані...
  Дівчина
То вітер гілку похитнув, І промінь місяця пробіг по стежці.
  Чоловік
     Ах, голова... болить...
  дівчина
     Акації розквітли.
  Чоловік
     Акації розквітли!! Душа моя цвіте!..
Розквітла вдруге восени... Любов! Що єсть любов в житті людини! Весна, весна...
  Дівчина
     І ти цвітеш, цвітеш новим, незнаним цвітом..
  Чоловік
     Цвіту, але мій цвіт недовгий...
Морози б’ють його і сонце палить, І, не розцвівши, в’яне він.
  Дівчина
     Ні, ні! Зів’яти він не може!
Хіба не мусить він стократ цвісти і жити, Коли старі квітки вже барви втратили навіки, Коли стоять і ждуть вони уже не сонця, а вітрів Щоб одірватися і вмерти, їм ранок вже нічого не говоре, А вечір їм нашіптує слова жалю та смерті.
А знаючи, що раз живеш, Що чорна ніч іде І наближається до тебе, Хіба не розіб’єш кайданів, Не вилетиш з тюрми, Щоб раз, Хоча єдиний раз угледіти останній захід сонця
  Чоловік
Назад потоки не вертають... А я летів, як той поток, Не дивлячись на камені, на кручі.
  Дівчина
     І залетів в пустиню...
   Чоловік
Хоча б в пустиню,— Немає вороття: Занудиться пустиня до потоку, І поток...
   Дівчина
Так страшно... я не знаю... не можу зрозуміти, Чому трагедія, як фатум, неминуча...
Ти сам утворюєш її, Але навіщо?
   Чоловік
      Кайдани не рвуться.
   Дівчина
      Тебе спиняє шлюб, мораль?!.
Ах, що мораль, Коли вона насилує твоє сумління?
   Чоловік
      Моє минуле...
   Дівчина
Все забувається в житті, І часто, навіть уві сні, Не можеш уявити Найближчих образів умерлих.
   Чоловік
Але умерле часом Знову воскресає, Встає в усій своїй невиданій красі І журно дивиться на тебе. Тремтять його уста І чуються слова докору: «Забув... забув і зрадив...» І я боюсь, Що думка вічно буде Літати над минулим, Тужить над ним, Як тужить чайка Над озером зеленим.
Дівчина Ти не забув, ти любиш...
Чоловік мовчить.
        Скажи, її ти любиш?
     Чоловік
Люблю... якоюсь тихою повагою - любов’ю... Але ся ніч, Сі білі яблуні
І світло місяця, що радісно тремтить, Мене обпоюють Якимсь питвом шаленим.
З рамен моїх могутні крила виростають І мають, прагнучи просторів, Нових країн, нових падінь і льотів. Чужа душа, Когось другого, Мою вбиває душу І на палаючих руїнах Співа пісні в трояндах і крові.
І в мені, У всій моїй істоті Одно бажання щастя, Великого, безмежного, ясного, Щоб після його
Уже не оставалось сили жити І ні на що було.
     Дівчина
Мені здається теж — Коли б ми розкувались І вільно кинулись в блискуче море щастя, Життя було б уже не треба.
     Чоловік
        Смерті?
     Дівчина
   О ні! Нірвани відпочинку, Переживань минулого.
            1 Заспокоєння (санскрит).
     Чоловік
   Так, правда, так... ну, далі, далі говори Дівчина
Хотілось би мені лежать В якомусь забутті, А сон чи шелест трав зелених Нехай би все шумів Недавно казку пережиту. Хотіла б я лежать В якомусь забутті, А дотик кучерів твоїх Чи крила вітру весняного Нехай би гладили мене, Мої уста і очі.
Твоя рука в моїй руці... І спати б вічно так, І вже прокинутись Ніколи не хотіти.
     Чоловік
Не треба прокидатись! Бог зна, які б нові Одкрились обрії перед очима, Бог зна, куди Не простяглись би руки.
Все мент, все мент,— не треба нам життя, Коли ми кожну краплю крові Вже через край ним напоїли.
Ах, щастя для душі Таке ж важке, як горе: Квітки в вінках щасливі розцвітають, І хилять голови свої, і умирають.
     Дівчина
Вінки, що грають барвами всіма, Що барви всі землі і неба відбивають, Важкі занадто.
     Чоловік
А ще страшніш дивитись, Як облітають пелюстки і в’януть, А се, боюсь я, неминуче...

       Дівчина
Я теж боюсь...
Життя боюся...
       Чоловік
Не маємо ми права довше жити...
...І кров її душі
В моїх очах би стала, І світ увесь мені б здававсь червоним.
І я не бачив би тебе, Улюблену мою, за кров’ю.
       Дівчина
Ти бачив би її?
       Чоловік
Я бачив би її.
       Дівчина
Ах, що робити, що робити?..
Зректись тебе? Нізащо!
Нізащо в світі не зречусь!
Я не віддам тебе живою.
Щось світове кричить в моїй душі, Щось світове велить стояти біля тебе...
       Чоловік
Чому квітки...
Ростуть пишніше на могилах!..
      Дівчина
Я їй скажу,
Піду і все їй розкажу, що знаю, Не потаю ні думоньки, Ні руху жодного в собі...
Я поведу її над прірву — Нехай вжахнеться.
Ах, я... я все б їй віддала — Весь світ...
Жила б в печері, землю їла...
Коли мене не зрозуміє, Я вирву серце з себе — Нехай повіре.
      Чоловік
        Так, так... ми вирвемо серця
        І купим право.
      Дівчина
Ми не розлучимось!..
Прокляв би нас той Бог великий, Що засвітив огні кохання, Що одного
Послав назустріч другому Для вічності, для твору.
      Чоловік
        Нехай він нас розсуде...
      Дівчина
        Він знає муки.
      Чоловік
        Нехай на наших муках радість розцвіте.
      Дівчина
Ми вирвемо свої серця і віддамо їй: «Голубко, вір, Ми не могли, Ти бачиш кров, Серця ті наші бачиш.
Вони проточені стражданням
І наскрізь пройняті ножем. Ми віддаєм усе, що маєм, І необхідне беремо Ціною крові».
      Чоловік
        Ціною крові, ціною крові...
      Дівчина
        Ціною крові, любий мій.
      Чоловік
        Життя не треба нам.
Дівчина
   Ми не змогли б і жити.
Ч ол о в і к
Ті дві лілеї, Що он біліють нерухомо, Ховають в келихах своїх Таємні роси забуття. Ми прийдемо сюди І вип’ємо росу.
Дівчина
Ми вернемось сюди І вип’ємо росу, і заснем.
І знову сон життя Нам тихо буде снитись.
Чоловік
І стане вічністю та мить, Яку ми в льоті спиним. Скоріше ж, мила! Я бачу крізь гілля— Розчинене вікно у неї; З своїх грудей ми вирвемо серця І їх положим на вікно, Як дві троянди.
   Ходім!
   Нехай нас виправдає кров.
Взявшись за руки, швидко ідуть. На сцені тиша. Згодом — молода жінка, вся в чорному, і хлопчик.
Хлопчик
Ти так пізно вивела мене сьогодні, Як ніколи.
Я заросив свої нові черевички.
Жінка
Пізно... Але сьогодні я чомусь боюсь одна ходити. Ся ніч весняна
На мене дихає зимовим холодом І мороком могили.
   Земля немов лягла в труну,
A сі дерева стоять над нею в саванах І плачуть білими слізьми.
Сі дві лілеї Неначе виліплені з гіпсу, І я боюсь до їх торкнутись: Від дотику мого вони, здається, тріснуть.
    Хлопчик
Ну, що ти кажеш, мамо, Се справжні квіти!
Я навіть чую,
Як дихають вони і видихають пахощі.
    Жінка
О ні, моя дитино, То так тобі здається — Вони, як мармор, мертві.
    Хлопчик
       Не віриш ти — дивись.
(Зриває одну квітку).
       Ну, бачиш,— справжня!
       Жива, пахуча...
    Жінка (зриває другу квітку і перехиляє її)
Вона украй наповнена росою... Боюсь, що ся лілея
Не доживе до ранку і зів’яне.
    Хлопчик
       Зів’яне?
    Жінка
Все в’яне, сину мій,- Щоб дать другому розцвісти.
(Пауза).
Ти бачив батька сьогодні ввечері? Мені здалось — Душа його покинула
І він блукає мертвий. Дивився він на мене Так здалека, як із могили. Для його ми були чужими...
     Хлопчик
Мені казали, мамо, Що мертві знову воскресають.
     Жінка
Я чула теж, Але давно вже сьому не вірю... І через те... і через те Серце моє замирає, Коли іде він з дому. Мені здається — Він піде і не вернеться... Мені здається — Принесуть його у хату люде І мертвого на стіл положать, І хтось другий Над трупом схилиться І одіпхне мене.
Ходім! Я чую — Неначе щось забилось, застогнало І одірвалося од мого серця.
       Я чую десь хрипіння і агонію.
     Хлопчик
       Не бійся, мамо!
       То розпускаються нові квітки.
     Жінка
       Біжім відсіль!
       Тут віє смертю, о дитино!..
(Обнявши його, швидко іде).
          На сцену виходять Чоловік і Дівчина Чоловік
Благословляю Бога, і життя, і всю красу, Що пройняла мій дух і всю мою істоту!
    Дівчина
       Благословляю Бога, і життя, і сю хвилину!
Падають в обійми.
    Чоловік
       Моя!
    Дівчина
       Мій!
    Чоловік
       Улюблена!
    Дівчина
       Улюблений!
    Чоловік
       Моя єдина.
    Дівчина
       МІЙ перший.
    Чоловік
Перш... Досить! Хвилини наближаються. Пора забутись, Навік заснути в забутті: Бринить останнє слово казки.
    Дівчина
       Вві сні її почуєм знову спочатку.
    Чоловік
       Так, так, почуємо,
       Моя утіхо,
А зараз вип’ємо росу І заснем радісно, Обнявши щастя, як дитину?.. ...Дитину...
Я сказав: «Дитину...»?
    Дівчина
       Ти згадав дитину...
     Чоловік
Ні, ні. Ще раз останній! (Цілує).
       Скоріше до лілей!
(Кидається туди, де цвіли квітки)
       Лілеї зірвані!!?
     Дівчина
       Лілей... нема?!
     Чоловік
       Хто тут ходив?
       Хто смів зірвать лілеї?
       Хто міг зірвать лілеї наші?
       Хто ціле пекло кинув в груди?
       Хто душу пронизав стрілою каяття?
     Дівчина
       Каяття!?! О Боже...
     Чоловік.
       Я жити більш не можу!
       Я не хочу...
       Я божеволію!..
     Дівчина
       Горе, горе...
     Чоловік
       Будь прокляте, життя!
       Геть, геть! Прокляття!
       Іди, біжи відсіль!
       Проси людей тебе убити...
       Чого ж стоїш докором?
       Чого стоїш ти?
       Я вічність мук переживаю в сю хвилину!..
     Дівчина
       Горе, горе...

    Чоловік
Біжи, нехай уб’ють тебе, А я знайду собі могилу.
    Дівчина
       Горе, горе...
Завіса опускається
[Ш/]
