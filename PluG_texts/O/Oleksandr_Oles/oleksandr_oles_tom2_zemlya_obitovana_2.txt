II
Вітальня в домі Шумицьких.
Шумицька дограє на піаніно останні акорди.
Ольга перегнула останню сторінку нот
  Шумицька. Моє миле, моє рідне піаніно... Ти не уявляєш, Олюню, як мені важко розлучатися з ним, з яким я нерозлучно прожила ціле життя. І в щасті, і в горі воно було мені другом, розрадою, втіхою... Невже ж сьогодні я мушу його покинути і, може, вже ніколи не покласти рук на ці клавіші?..
  Ольга. Не журися, мамусю, не сумуй. Там татко купить тобі краще, модерніше. Воно стане тобі другим таким же вірним товаришем і заступить першого. Подивись, як воно вже постарілось! Чи варто везти його сотки кілометрів, щоб потім поставити його розбитим на горище і, може, вже ніколи на нього не глянути... Ми ж все-таки час від часу, чи на Різдво, чи на Великдень, будемо відвідувати старе гніздо, і тоді, уяви, як приємно тобі буде сісти за нього і почути його старий розбитий, але рідний голос.
  Шумицька. Не знаю, не знаю... але все, що я ось тут бачу навколо, все мені таке дороге, що, кидаючи його, я наче відриваю шматок свого живого серця. Воно неначе сходить кров’ю...
Входить Шумицький з молотком і мотузком в руці.
  Шумицький. Ну, запакували ще одну скриню. Це усе, як є (показує на меблі), здається, залишимо, воно там не буде потрібне. Стару рухлядь, зайві убрання роздамо сусідам на пам’ятку. Жодних меблів також брати не будемо. Там купимо все нове, просте, модерного стилю, останнього слова, сучасного смаку.
  Шумицька -(схвильовано, несміливо підходить до мужа, кладе руку на плече і благально дивиться йому в очі). Ромку! Лиши мене тут, разом з оцією старою рухляд- дю. Я буду жити серед неї й радіти, що ви всі щасливі. І все, що відчуватиме моя душа, я буду переказувати клавішам і ждатиму вас. Ось, думатиму, в неділю приїде Андрій, за тиждень, за два на пару днів заскочить татко по дорозі до Відня або Рима, а на Великдень на цілих три тижні приїде мій маленький Борис...
  Коли занедужаю, відвідає мене наш лейб-медик, наш доктор медицини, ти, моя люба донечко. А там незабаром і літо... Ви всі злетитесь на відпочинок в старе гніздо до бабусі. Ходитимете на річку, в ліс по гриби, по ягоди. А скільки того крику-галасу внесете ви в вуха, в душу, мої любі пташенята! А скільки тих конфітур г навариться, грибів, яблук, груш насушиться!!
  У Харків повезете... ану, мовляв, спробуйте, чи у нас в Галичині не такі пахучі суниці, як у вас, на Слобожанщині... Чи, може, тут є хоч краплина меду не липового?! Лишіть мене тут при старому огнищі.
  Шумицький. От так! От так! Хутірської ідилії захотілося... Пасіка. Курінь серед городу під грушкою, сонечко світить, пчілки літають, медок несуть у вулики Тихо, гарно та любо... Тільки того й чути, як обірветься й впаде яблуко або велика груша. Місто, життя, рух, крики сирен, гудіння трамваїв, вигуки «вечерніх газет» — десь далеко-далеко, майже на другій планеті...
  І що тобі в голову приходить, голубонько... Як маленька дитина... Ось, справді, готова заплакати... (Дивиться на годинник. Твердо). За дві години відходить наш потяг, і ми мусимо весело й бадьоро сісти в купе. На двірці буде сам консул. Отряхнемо прах від ніг своїх, забудемо все пережите. За декілька годин нас стріне цілком нове життя. Творче, радісне, вільне, щасливе життя, без жандармів, тортур, сваволі, й нагородить нас сторицею за все, за все, що ми тут зазнали.
  Шумицька. А ГПУ, хіба це не жандарми?
  Шумицький. Мамо, як ти можеш таке говорити?! ГПУ — вартовий революції. Добрий геній з мечем! ГПУ — страшне лише для тих, хто хотів би повернути ганебне минуле: насильство, деспотизм, реакцію, владу <царів — всесвітніх шинкарів», поміщиків, фабрикантів. А для нас ГПУ — це найбільший і найпевніший оборонець, найближчий і найвірніший товариш і друг, приятель і захисник всіх трудящих в одному великанському союзі.
  ГПУ — це залізна рука диктатора — пролетаріату.
Дзвінок. Входить Фаня.
  Ф а н я. Здрастуйте! Добридень!
  Шумицький. A-а! От несподіванка!
Вітаються.
      1 Варення (пол.).
  Фаня. Прийшла, щоб з вами попрощатися, товариші, побажати веселої подорожі, а вам (до Шумицького), товаришу, принесла від товариша консула пакет. (Віддає)
  Шумицький. Красно дякую. Сідайте, будь ласка, товаришко.
  Ф а н я. Ах, які ви щасливі! Ви їдете до Харкова, в столицю Радянської України! Як би я хотіла поїхати разом з вами! Як би я хотіла там бути! Там стільки праці! Там стільки живого, органічного діла!
  Шумицький. То їдьмо, товаришко.
  Ф а н я. На жаль, я мушу бути тут. Революційна дисципліна! Мушу виконувати те, що не вміють робити інші. Але пообіцяли, що з нового року буду працювати в комсомолі. Ах, комсомол — це моя стихія. Виховувати молодь, робити з них свідомих революціонерів, корисних громадян Радянського Союзу, хіба це не мрія кожного, хто хотів би життя прожити не для себе, не для дрібнобуржуазного «щастя», а для чогось більшого, вищого, для перебудови цілого світу на засадах великих учителів соціалізму, комунізму, цієї найвищої форми і змісту людського співжиття...
Шумицький весь час підтакує головою.
  Комсомол! Яке це чарівне слово! Та хіба один комсомол?! Ах, скільки там праці! Скільки там праці! Праці бадьорої, радісної, творчої, захоплюючої! А курси для неграмотних! А дитячі садки, а ударні бригади! (Пауза) Я згадала неграмотних. Неграмотність — це ганьба всього минулого. Неграмотний — як сліпий. І коли ви йому од- криваєте очі, ви думаєте: радіє сліпий. Так, він радіє, але радість його хіба можяа порівняти з радістю хірурга, що показує сліпому світ, небо, сонце, шлях в майбутнє, може, не для його, а для його дітей, онуків... О, радість ця в мільйони разів більша від радості пацієнта! І я відчула вже багато разів це щастя хірурга.
  Шумицький. Це дійсно велике й високе щастя!
  Ф а н я. Ну, скажіть, що тут, в Європі, в цьому старому струхнявілому пеньку буржуазного тупання на одному місці, спекуляції, корупції, афер, парламентаризму, фашизму, трафарету? І порівняйте з працею там! Як там, у нас, легко працюється й дихається! Тут я сиджу в канцелярії в чотирьох стінах. Тут не стає мені повітря, простору, хоч я знаю, що та праця, яку я виконую, потрібна там, дома. І тільки ця свідомість дає мені силу. Коли ви туди приїдете, ви відразу відчуєте; що у вас виросли крила. І так відчуває і культурний робітник, і робітник з колгоспу або фабрики. Безліч праці, а енергії ще більше, й нікуди її діти. Кинулись в соціалістичні змагання. Хто кого перевершить? Ми тепер не боїмось різних недобитків, куркулів, білогвардійців, поміщиків... Вони або вимерли, або скорились, або зрозуміли красу і зміст нового суспільного ладу
  О, я, здається, забалакалась... вибачте... ви, я бачу, збираєтесь в дорогу. Не буду перешкоджати... До побачення! Комуністичний привіт всім товаришам, всій Радянській Україні! Біжу дати шифровану телеграму про ваш від’їзд, щоб вас зустріли і завчасу улаштували вам тимчасове помешкання в готелі. Трьох-чотирьох кімнат для вас вистарчить?
  Шумицький. Дуже, дуже вам дякую за турботи. Я думаю, трьох стане, навіть доки що двох, товаришко (стискує руку).
  Фаня (прощаючись). Бувайте здоровенькі! Скажу одверто: заздрю вам! До побачення, але вже в столиці України, в Харкові.
  Шумицький. Дякую, ще раз дякую, товаришко. Вибачте, що у нас весь час метушня, стукання: пакуємося
  Фаня. Це така зрозуміла річ перед від’їздом. Всього найкращого!
Виходить, її відпроваджує Шумицький.
  Шумицький (вернувшись). Золото, а не дівчина! Найдете ви у нас таку?
  Шумицька. Може, й у нас є такі...
  Шумицький. Де там! Хто у нас має стільки віри, пориву, непохитного переконання в перемогу добра над злом?! Там всі такі: від першого до останнього. Читаєш харківські чи київські газети, однаково які, постанови колгоспних чи фабричних робітників і дивуєшся, звідки ця самовідданість, готовність віддати батьківщині або за батьківщину все-все, навіть життя! Яке чудо-диво сталося з цілим народом за ці декілька років! Така сила, така творча енергія захована в революції! Народу, мас — не пізнати! Європу, Америку переганяти смішно: вони давно перегнані! Ви уявіть цей шалений розгоні.. Перегнати віки історії, культурного розвитку, цивілізації інших народів за Ні рішучо пару років! Дива на землі, повторюю, творить лише революція і її геніальні вожді.
  Шумицька. Коли тебе слухаєш з закритими очима, здається, не ти говориш, а запальний юнак-студент, що приїхав в сусіднє село на віче і серед натовпу шукає вогняними очима свою сімнадцятилітню кохану. Стає вона навшпиньки, щоб її побачив нечуваний промовець... Чує його слова, бачить їх блискучі зграї над ним, над собою, над натовпом, не розуміє їх, але вірить йому... Таким юнаком, мабуть, ти і зостанешся.
  Шумицький. А це хіба зле? Зостатись молодим — в цьому мудрість життя. Старіється й умирає лиш той, хто вичерпав життєву силу, енергію, виснажив тіло й душу і вже байдуже стрічає схід і захід сонця. Воно сходить лише для тих, хто вміє відчути, зрозуміти і зрадіти його сходу І хіба ми не тягнемось, як квітки, не відчуваємо навіть тут, звідси, що там, над значною частиною нашої землі, вже зійшло нове сонце і народилось нове життя Нашу темну, бідну, холодну землю воно пригорнуло й гріє вже своїм золотим крилом. Тільки наші старі троглодити без радості, без піднесення, байдуже й тупо дивляться на його схід, на колосальної ваги події й досягнення, й по- ослячому хитають лисими головами. Для них уже все в минулому, в старих неповоротних часах, і їх каламутні очі звернені не вперед, а назад, на цвинтар. Жити серед них — жити серед трупів і задихатись смородом. Я ним отруєний... І хіба ви разом зі мною не дихали ним?! Я так боявся за нашого Бориса, що набрався від свого оточення передчасної старості, віджитого, гнилого націоналізму... але він врешті-решт сам, самостійно, без лікарів переміг свою хворобу... Тюрми, радянські газети, знайомства в редакції з новими людьми перевернули весь його світогляд. Тепер наша родина — зразок найкращого колективу з одним серцем і думкою. Як гармонійно, в один акорд, злились наші душі! Так, моя кохана?!
Дзвінок. Шумицька, почувши, вийшла в другу кімнату, входить
Козенко.
  Шумицький. А! От не сподівався, пане товаришу. Моє поважання!
  Козенко. Не сподівались?! Багато несподіваного трапляється в житті. (Розмашисто подаючи руку). Здоровенькі були! Як ся евентуально 1 маєте?
  Шумицький. Евентуально добре, • товаришу Козенко.
  Козенко. Чув, що ви їдете... хм! На Україну...
  Шумицький. Як бачите. Збираємось в дорогу Через годину відходить наш потяг їдемо разом, товаришу!
  К о з е н к о. Ні, почекаємо. Мені, товаришу, і тут не зле Що я там робитиму? В тюрмі я насидівся за царських часів, в Сибіру, на каторзі, теж побував і повторювати те саме не збираюсь. От хіба Соловки новина, то чи варто із-за них рушати з місця?! Для вас — це інша справа А напишіть, товаришу, чи великі морози в Сибіру... і чи евентуально не хотілось би вам вернутись назад, погрітись біля цієї старої грубки.
  Шумицький. Що ви, товаришу?! Як не соромно вам, старому соціалісту, говорити таке про соціалістичну батьківщину!
  Козенко. Не соціалістичну, а комуністичну, пане товаришу.
  Шумицький. Та чим же комуністи відрізняються від соціалістів?! Тільки тим, що комуністи вже мають владу в своїх руках, а соціалісти тільки стремлять до того, тільки ще борються за владу, за диктатуру пролетаріату
  Козенко. Ні, товаришу, помиляєтесь. То лише ваш старий приятель проповідує, дурні голови морочить. Соціалісти — не бандити, а комуністи, як самі бачите. Ось де, ось в чому закопаний собака!
  Шумицький. Вибачте, але дуже невдалі й не соціалістичні дотепи... Знаючи вас як старого випробуваного марксиста і товариша, я ніяк не реагую...
  Козенко. Можете витягти з цього консеквенції 2
  Шумицький. Краще, товаришу, і для вас, і для мене їх не витягати — евентуально.
  Козенко. Евентуально.
Обидва сміються
Ну що ж, товаришу, передасте листа моєму синові?.. Та оцей пакуночок... Тут чоботи, яких там немає.
  Шумицький. Посоромтесь, товаришу, що ви говорите?
  Козенко. Кажу, що там чобіт немає. Так, так, товаришу. Там чобіт не визнають ні літом, ні зимою! Тільки чомусь самі комісари, та содкоми, та ГПУ — в черевиках, а решта — босі, а то й голі. Як і полатається в раю бути.
Рай — так рай, до подробиць!.. А херувимів, а серафимів— без ліку! А як славословлять вседержителів!! Я не чув, лише читав, а ви почуєте. Візьміть з собою, товаришу, пляшку кон’яку, коли боїтесь морської хвороби.
  Шумицький. Дивак ви, товаришу, все і зі всього жартуєте. Веселу вдачу маєте. Ну, як кому подобається. Хто до чого...
  Козенко. Так передасте, питаю? Скажіть просто, одверто!
  Шумицький. Звичайно. З великою охотою, товаришу, і те, і друге. Тільки, розуміється, коли в листі немає нічого, подібного до того, що ви іноді говорили...
  Козенко. Ні бомб, ні прокламацій! Не бійтесь, товаришу, я вас не підведу. Та як побачите сина, скажіть йому, що батько про нього пам’ятає, і дуже, підкресліть, дуже хотів би його бачити. Коли не дурень, то він зрозуміє.
Дзвінок. Входить стара нянька Шумицьких і витирає хусткою очі.
Кидає на підлогу пакунок.
  Нянька. Панночку! Застала! Всі ще вдома? Дістала листа і як була, так і поїхала Боялась, що не встигну, не застану! (Цілує Шумицького. Помітивши Козенка, низько вклоняється)
  Шумицький. Спасибі, няню. Всі вдома, всіх побачите, і всі будуть раді з вами попрощатись. Ідіть далі. Пакуємось цілий день. Чуєте? Аж в голові молотки стукають.
  Н я н ь к а. Ой панночку, що ви надумали!.. Ой панночку, не їдьте. І мене не дайте на журбу та поталу: та я ж не матиму ні вдень, ні вночі спокою. Та я ж очі виплачу за вами. Та там же люде попухли з голоду... Цілі села повимирали. Хати пустками поставали. Це я чула від свого кревного, що насилу живим вирвався звідти. Та там в деяких селах не знайдете ані душі живої. Не побачите ні курочки, ні качечки... Де там! Пес не загавкає, кітка не замявкає..
  Козенко. Правду кажете, бабусю Там не будуть булочку маслечком намазувати та чайком запивати.
  Шумицький. Стара, брехлива пісня! Не вірте, няню Хіба всьому можна вірити? (Дивиться на годинник) Ну, вибачте, я ще маю дещо переглянути. (Бере з стола якісь папери)
Нянька вийшла.
  Козенко. Так бувайте здорові! Швидко повертайтесь. Та ви довго там не засидитесь. І Кирилович були там та швидко благополучно втекли до Берліна.
  Шумицький. Добре, добре, товаришу, бувайте здорові. Вибачте, що мало часу маю. Самі розумієте, їхати, так їхати. За півгодини від’їздимо. Дякую, що зайшли.
Козенко. До побачення... тут або там... Шумицький. Там, там, товаришу..
Козенко пішов
(До других дверей). Мамо, все готово? Май на увазі, що за півгодини ми рушаємо.
  Шумицька (в дверях). Дрібниці лишились: те, що треба в куфер 1 взяти собі на дорогу та харчі треба купити.
  Шумицький. Багато не набирай: в вагоні-ресторані все добудемо.
Дзвінок. Входить Кульчицький.
  Шумицький. А, це ви, товаришу! Нарешті!..
  Кульчицький. Спакуватись не так легко. Здається, ми ще маємо час, але не так багато
  Шумицький Ну, як же з вашим маєтком? Продали? Подарували партії? Ви ще вчора вагались.
  Кульчицький. І продавати було нікому, і партійних товаришів тутешніх я добре не знаю. Доки що я залишив все на управителя. Вже звідти дам розпорядження, що з ним робити. Був сьогодні у швагра \ Страшний, упертий чоловік! Каже: чи ви розумієте, що ви робите, куди ви їдете? Ви думаєте, що в рай, а там гірше, як у пеклі. Людям, каже, їсти нічого, а влада робить самі дурниці, які у них чомусь називаються помилками. А я на те кажу: «Коли мала дитина або молода соціалістична держава спотикається і падає, то є ще надія, що вона встане і піде, а коли стара баба, така як буржуазна Європа, впаде, то її хіба підвести можна буде, але з поламаними кістками однаково вона стояти не зможе, навіть на однім місці.
  Шумицький. Дуже, дуже добре сказано! Кульчицький. А де ж пані добродійка? Шумицький. Ах, все не може розлучитись з хатніми пенатами. Кожна дрібниця, портрет, шкатулка або по- 3 4 ламаний стілець викликає у неї спогади, емоції... Вона розлучається з ними, як з живими істотами. От і кажіть, товаришу... Жінка, на жаль, і досі залишилась жінкою і насамперед матір’ю. Діти для неї — спільна кров, а не спільні ідеї... Але пройде пару років, і соціальне виховання дітей засипле цю прірву між жінкою і чоловіком. А дитина без дурних казок про русалок, мавок, драконів виховається здоровою, з міцними нервами, з реальним поглядом на життя.
  Кульчицький. А прецінь ви, товаришу, не так давно писали найдивовижніші речі для дітей. Я вам казав ще тоді, що це помилка, анахронізм, блудна стежка для дитини.
  Шумицький. Поки людина позбудеться тягаря тисячолітніх помилок людства, багато ще наробить дурниць. Але тепер, товаришу, ми вже позбулись...
Дзвінок. Входить дівчинка з квітами.
  Дівчинка. Тато й мамуся хворі, вони не приїдуть на двірець і прислали ці квіти.
  Шумицький. Що з ними?! Обоє занедужали?
  Дівчинка. Ні, у мами голова болить, а тато бояться виходити.
  Кульчицький На двірець?
  Дівчинка. Так.
  Шумицький. Ну, поздоров, Славочко, і тата, і маму Скажи, шкода, що вони так нагло занедужали. Побажай їм швидко стати здоровими і подякуй за ці прегарні квіти
Дівчинка пішла.
  Кульчицький. Різні бувають хвороби, але добре, що більшість їх не смертельна.
  Шумицький. Це правда, товаришу.
  Кульчицький. Зустрів оце перед годиною сина нашого великого артиста. Чому, питаю, не їдете додому, на Україну? Невже, кажу, краще цілими днями, а то й ночами вистоювати або куняти в таксі, як їздити на своєму авто до себе ж, на хутір, разом з батьком?! А він вирячив очі на мене, дивиться і мовчить. Вашому татові, кажу, з огляду на його великі заслуги перед мистецтвом, поверну ли його хутір і подарували люксове авто, а ви тут сидите і ждете, що хтось сяде і заплатить вам золотого. А він як одріже мені: «Ідіть до всіх чортів! Бачите, в яких шкарба нах ходжу?! А чому? А тому, що свої чоботи передав батькові, бо ходив босий на старості літ... Очевидно, за свої заслуги!..» Ну скажіть мені: що це? Сліпота чи така завзята упередженість, консерватизм?..
  Шумицький. Коли б ви знали, товаришу, яку боротьбу я тут видержав з цими тупоголовими баранами! Скільки коштувало нервів, енергії, щоб когось переконати! Але треба сказати, що ті, які усвідомили свої помилки, вже зробились завзятими революціонерами і оборонцями Радянського Союзу. Деякі з них і в’язниць зазнали, і переслідувань і, нарешті, повернулись додому, і стали корисними робітниками.
Дзвінок. Входить делегація.
  Делегат. Ми, делегати від ваших співробітників і товаришів по журналу, прийшли сюди, щоб від цілого серця поздоровити вас і побажати щасливої тріумфальної подорожі. Ви заслужили цього. Ваш великий талант, ваші переконання й віра в те діло, що ви тут, «на нашій, не своїй землі», робили, мали колосальне значення для всіх скептиків. Багато невірних Томів 5 увірувало і перейшло на ваш бік. Летючи думками за вами на Радянську Україну, просимо прийняти запевнення, що ми, які тут зостанемося, продовжимо вашу працю. Скажемо одверто: нам бракує вашої енергії, вашої мужності... Природа не всіх рівно наділяє, і ми будемо робити, що дозволять наші сили і засоби. Не дивлячись на несприятливі обставини, ми все ж таки твердо постановили заснувати газету. Може, вона поки що буде неперіодичною, але при першій можливості і евентуальній вашій допомозі вона зробиться щоденним органом. Ми йдемо назустріч вам, назустріч вашим бажанням і порадам. Ще раз всього доброго! Хай щастить вам на новому шляху, за новим верстатом праці! До побачення! До скорої зустрічі!
  Шумицький. Дякую, товариші. (Стискує руки). Ви, товариші, мене зворушили відданістю тим ідеям, за які я боровся. Ви були свідками цієї боротьби. Я також ішов завжди назустріч вам і робив для кожного все, що міг. Не пам’ятайте лише дріб’язкових непорозумінь: без них не обходиться ні в одному великому живому ділі. Ще раз дякую. Про ваші заміри я буду говорити в Харкові
і певний, що ви незабаром побачите наслідки цих розмов. (Подає руку).
Чути окремі голоси делегатів: «Моє поважання», «Дякуємо, пане
товаришу», «Напишіть нам, як доїхали» Виходять
  Шумицький. О, між нами буде якнайтісніший контакт! (До Кулъчицъкого). Бачите?! Моя праця не була марною...
  Кульчицький. Хто каже, товаришу... Ви велике діло зробили. Ви можете спокійно тепер відпочити.
  Шумицький. Так, я дійсно шалену працю тут перевів, ціле громадянство збудив і озброїв проти себе, і може, трохи стомився, але одпочивати не збираюсь! Для мене життя — це праця! Жити — значить працювати, творити! І я ще багато, багато зроблю для народу, для людства.
Входить Шумицька.
  Кульчицький. Цілую руці пані добродійці.
  Шумицька. О, аяй не знала, що ви тут. А ми з самого ранку сьогодні пакуємось... (До Шуміщького). Старий! Чи ми ще маємо час? Щось ти дуже забалакався.
  Шумицький. Насамперед, я не старий, а вдруге., чого ти заплакана? Бачите, товаришу, жінка, як я казав, завжди — жінка. Сором, товаришко жінко! Забудь усе старе! Воно віджило свій вік. Пройде день, ніч, і новий ранок нас привітає цілим потоком сяйва, блискучим усміхом доки що не знаного, лише відчутого щастя. Ти будеш пити його цілими пригорщами і бадьоро, натхненно працювати не тільки для родини, а й для цілого радянського безкласового суспільства, для цілого людства.
Входить Ольга і вітається з Кульчицьким.
  Кульчицький. Моє поважання! І вас примусили працювати? Ай-ай-ай!
  Шумицький. Чому ти така бліда? Може, також не хочеш їхати з нами і хочеш лишитися тут, де вже немає чим дихати...
Ольга мовчить.
  Кульчицький. Панночка не хоче, розлучитись з своєю кіткою.
  Шумицький. Ну, коли це перепона, ми можемо її взяти з собою.

Вбігає Андрій.
  Андрій. Татко! Квитки готові, авто біля дому. За 20—ЗО хвилин треба буде вирушати!
Входять Борис і нянька.
Борисе, авто приїхало, давай виносити!
  Борис. Давай докажемо, що ми також маємо силу.
Виносять пакунки спочатку ті, що лежать у вітальні, а потім — з других
кімнат. Ольга допомагає.
  Шумицька (до няньки). Доглядайте ж, няню, всього, що на вас залишаємо. Я щотижня вам писатиму. Пишіть і ви обов’язково. Про все, про все, про всі новини. Адресу вам подам негайно.
  Нянька. Все до останньої крихітки збережу, пили- ночці не дам упасти... Приїдете — побачите.
  Шумицький. Приїдемо, няню, приїдемо.
  Нянька. Панночку! Але що у нас вчора на базарі люде розказували. Мати Божа! Кажуть: люде звідти тікають, як миші, до Польщі, до Румунії, пливуть через ріки, повзуть житами, травами. Кажуть, ні багнети, ні кулі їх не спиняють. Як саранча, гинуть по дорозі, а сунуть: ідуть, біжать, наче від вогню. Села, як вимерли. Чого ж, панночку, ви туди їдете?
  Шумицький. Дурниці плетуть дурисвіти. Люде не розуміють, що новий час настав, кращий час і для нас, і для всіх, і для таких, як ви, Марійко. Час визволення всіх трудящих. Прийдемо незабаром, прийдемо визволити і вас, і таких, як ви. Цілий світ, Марійко, визволимо від біди й визиску! Ну, в дорогу!
Всі вже одягнені. Прощаються.
Прощайте, Марійко, на Різдво до нас приїдете. Папери й гроші вишлемо.
Виходять.
  Нянька. Щасти ж вам, Боже! (Витирає сльози). Чи чого не забули?
Всі вийшли. Лишилась сама Марійка. Чути, як загули мотори.
  Шумицька (вернувшись). Хочу ще раз поглянути... Марійко, Марійко! (Падає їй на груди, обіймає).
Нянька. Чи побачу ж вас коли-небудь? (Плаче). Шумицький (в дверях). їдемо!..
Завіса

     1 Тепер, нині (пол.).
      2 Результати, наслідки (пол.)
      3 Скриня (пол.).
     4 Чоловік сестри, родич (пол.).
     5 Від: «Хома невірний»
---------------

------------------------------------------------------------

---------------

------------------------------------------------------------

