
ІНТРОДУКЦІЯ
  Навколо ніч.. Прокльони, стогін, крики... Далекий грім гуде, реве, як звір. Добою блискавка стрілою пролетить по небу і ніч страшну осяє. З шаленим чорним людом, озброєним ножами, відважно борються [натхненні] діти. По білому убранню їх тече червона кров струмками, і свіжі полоси глибоких ран лежать на їх обличчях ніжних. <До гурту сміло! Всі ураз!» — дзвенять їх чисті голоси. І, ніби лебеді, летять вони на стан ворожий і мають крилами своїх убрань. І їхні погляди горять вогнем блискучим віри... Що смерть для їх? Удар ножа чи шаблі. О, любо битись за ідеї, пролити кров свою гарячу і славно вмерти без думок предсмертних. Ідея — дівчина вродлива, за неї згинуть — щастя пану! Над тим, який впаде підбитий, вона схиляється, бере його за руки і говоре: «О сокіл мій, тобі я вірю. Любив мене ти щиро! Віддав за мене ти всі скарби дорогі. На рух руки моєї ти не встояв і кинув все: і рідну хату, і всі ті утіхи. Ні сум старого батька, ні розпач матері твоєї, ні скрики сестер і братів тебе, що рвавсь мені назустріч, не спинили. О сокіл мій. тобі тепер я вірю, от тобі мій поцілунок. Ти захмелів вже, сокіл, ти заснув. О милий мій, спи £рлодко! Щасливий сон тобі і спокій».
  А навкруги гудуть, як грім, гармати, бряжчить залізо, сталь і мовкне в [дитячім] тілі...
  Добою блискавка осяє ніч і з нею ряд хрестів з тілами на курганах і зграю воронів злякає і спугне з хрестів високих...
  Вони ж такі і хижі, й чорні, як чорні люде ті, що борються з дітьми в убраннях білих. А шляхом бранці мовчки йдуть, як янголи в кайданах... Круг їх блищать штики, і шаблі гострі в руках,міцних і чорних. Круг їх з обличчям [...] звірі хижі, і чуть далеко їх п’яний і безсоромний регіт, і чуть, як ляскають на гаї по тілах і хлещуть батоги великі. І чуть їх перед тими, які на землю впали з неба випадково... Ах, як вони знущаються над духом, над серцем чистим, як сльоза! Чому ж не спале їх огнезаступник? Поглянь: один плює в небесні очі Юнони, другий рукою лівою за полу взяв, а правою... проклятий... за чистий стан береться. Об тіло [звір! цигару] тре й туше...
  А той — гидкий і п’яний... І вічний проклін на твій рід! Що робиш, богомільний?
  Прокляття вічне, вічне, вічне тут і т а м, коли воно існує.
Дивись! В задумі сам люципер похилився і мук для тебе вибрати не може... Дивись, як дияволи по них бігають, радіють і кричать: «Проклін! Проклін! Проклін!» Сховались десь в пітьмі глибокій бранці, замовкли скрики вакханалій... Борня ж іде і розростається все більш і більше... Багато згинуло юнацтва в стані білих... Але на поміч з хат повибігали діти, щоб битись, падать і вмирать... І б’ються діти з ворогом нерівним і, мов квітки, підкошені серпом, на землю падають і вмирають. А вороги сміються і радіють: на руках їхніх пута і кайдани; одні біля хрестів чекають з молотками, другі викопують могили. Як їх багато!.. І скільки кращих лицарів вже впало серед бою, і скільки у полоні найдужчих юнаків... Не роздивитися: чи ніч то стелеться навколо, чи то без ліку війська чорних... І пада дух в борцях завзятих, і хочуть деякі уже в ліси тікати і ховатись. Але у стані білих був сховався чародій, що з лірою в руках боровся з ворогом нерівним.
  І в той час, коли втрачалась віра у борців, коли кайданів дзвін вчувався дужче, ішов вперед співець і починав співать натхненно пісню, на небо звівши очі. Він грав на лірі і співав свою легенду, зложену про двох сестер-нібе- лунгів*
У сонції^сного, великого сонця, Родилося двоє близнят.
І сонце сказало: «Я їх подарую Улюбленій мною землі».
І виросли діти, на диво вродливі, З обличчями райдужних зір, І, взявшись за руки, на променях злотних Спустились на землю вони.
Був ранок — і люде двох сестер уздріли, І сковані руки до їх підняли:
«Ах, Доля, ах, Воля! Невже ми вас бачим, Невже ми дождалися вас?»
І Воля сказала: «Невольники скуті, Я ваші кайдани стальні розітну, І з тюрем у рідні оселі верну вас, І славу за муки минулі вам дам».
І Доля ласкаво сказала: «Нещасні!
Ах, скільки ви, бідні, в стражданнях жили.
Я рани загою, я вас заспокою, І радості море ясне розіллю».
         І стогони змовкли, і співи почулись,
         І радісний сміх на землі задзвенів,
І страшно зробилось катам-людоїдам, Що м’ясом і кров’ю людською жили.
         А Воля ходила, замки розбивала
         І грати ламала невільних в’язниць.
         А Доля із ложкою кухля по світу

