20—23.ІХ.1904
ЧУТТЯ ОБОВ’ЯЗКУ
Психологічний етюд
І
  Це було в той час, коли зима уже спускається на землю коли хлоп’я снігу летять особливо густо й рясно. Ми йшли по вулиці бадьоро й весело і раділи... Може, тому, що так
весело летять зимові квітки, може, тому, що наші серця були напоєні новою хвилею щастя. Перебігаючи і перескакуючи через маленькі струмочки, закриваючи очі рукою від снігу, вона здавалася соромливою ланню, що вибігла з гаю і мусила пробігти через велике місто, щоб ускочити в зелений густий неомежний ліс. Коли життя нескінчене, коли з твоєї душі одкриваються все нові й нові обрії, старі рани забуваються і розводяться крила. Так було і зо мною. Я не думав про минуле, я жив хвилиною і хотів до дна осушити той келих шумливого вина, який воно тримало передо мною в своїх руках. Взяти і оддати — так я розумів життя і в цьому процесі бачив вічну економію, невичерпність людської скарбниці. Нам було весело, і ми щебетали, як дві пташки, що стріваються весною в повітряній дорозі і летять у зелені гаї через великі піскові пустелі. Тільки іноді ставала тінь між нами і нагадувала, що не все можливе.
II
  І ми заручились. Хотіли щось говорити і обірвали свою розмову на півслові, хотіли кудись іти і розійшлися в дорозі. Так завжди буває з тим, хто має крила і не може їх згорнути, і не може не віддатись першому подиху вітру. Пале сонце, гаряче повітря... Радіти б, сидячи на шовковім березі під захистом дуба, лягти б і дивитись, як плещуться хвилі і напоюють казками тишу, а ти летиш бог знає куди і чого... Хай пале сонце, хай плещуться хвилі, там — за тим блідим і далеким обрієм — первородна природа розіслала свої пишні килими і вийшла далеко назустріч тобі. Тільки замислиш ти, як розцвітуть квіти і заграють музики. «Жданий, сподіваний, іди, іди! Так, так! Далі,вперед! У невідоме! Аби не вертатись назад!»
  І розлучились ми.
Ill
  Я не знаю чого, але завжди вона з моїм другом. Я щодня бачу їх у вікно, як ідуть вони по вулиці, тихо, задумливо. Часом ідуть, і рука мого друга злегка обгортає її стан. Я не міг обгорнути її навіть ідучи. Хіба можна торкнутись квітки і не зірвати її?.. Ні, ні, хай цвіте і дихає, коли не може засохнути на моїх грудях! Ідучи, він обнімає її, і я дивуюсь.

IV
  я зустрів їх у кав’ярні: хвилина ніякової несподіваності, а потім — весело, любо. За три місяці я вперше бачу її так близько. Справді, хороша... Яка хороша! Він шкодує, що давно бачив мене, що декілька раз збирався зайти до мене, але не сподівався застати дома. Я киваю головою і цим прошу його не турбуватись. Потім він хоче показати мені, що вони вже друзі, великі приятелі. Я сміюсь, жартую на- півщиро, напівроблено і помічаю — як це їй не подобається. О, хіба я міг бути серйозним, говорити їй що думаю, що переживаю?.. Не міг, бо взяв би її на руки і виніс із кав’ярні... На руках, не чуючи, не бачачи нічого, і поніс би її туди, де немає нікого, нікого, де б міг я сказати їй усе, що мовчало в моїй душі, що билось в агонії, придушене моїми руками. Але це було неможливо, це було даремно... Та хіба вона і не бачила моїх сліз із-за сміху? Хіба не ці сльози дратували її?..
  «Василю, піди візьми мою муфту!» — звернулась вона до мого друга.
  Вони на «ти» — вразило мене, але в ту ж хвилину я розсміявся і додав:
  «Ти ж візьми муфту, а не калоші...»
  Друг мій здивовано глянув, повів плечима і, оглядаючись, пішов у прихожу.
  «Чому калоші?»
  «Щоб не сісти... Ні, ні, це я жартую, ясна панночко..,
  «Не люблю я вас таким... Я давно вас не бачила. Будьте в середу на концерті... Коли ви, звичайно...» — вона скривилась, але в цей мент прийшов мій друг і серйозно сказав:
  «Треба рушати. У мене сила роботи. Я кінчаю велику статтю для журналу про кризис сучасної драми».
  Я бачив, що він хоче бути вдвох і не суперечив.
  «Ну, я ще посиджу...»
  Вони встали, він вийняв портмоне і заплатив кельнеру *, і допоміг їй одягтись, а вона стояла холодна і апатична.
  Попрощались і вийшли.
  Хотілось крикнути: «Постійте! І я з вами»! Але не крикнув. Довго сидів, читав, але не розуміючи нічого...
     Офіціанту.
ІЗ о. І. Одеси. т. 2	385

  Ще минає місяць. Я не бачу свого друга. Певно, він сидить за роботою, а вона виїхала в своє «вишневе село»... Інакше проходила б, як і раніше, мимо моїх вікон. Я навіть рідше дивлюсь уже в них, хоч часом простоюю в задумі біля них і дивлюсь на вулицю. А проте я не її шукаю, а стежу, як у повітрі плавають хмари і ловлять сонячні усмішки. Тепер весна, а я по весні завжди чомусь дивлюсь у вікно.
V!
  Тиждень тому я випадково зайшов на ту вулицю, де колись стрівалися з нею... Я зайшов і довго ходив по ній, не помічав, що я ходжу по одній і тій же вулиці. В останні часи це так часто стало зо мною траплятись... Іду і чую:
  <0, і ти тут!»
  Я глянув. Це був мій друг.
  «Ти куди?»
  Я хотів щось сказати і не встиг.
  «А я оце був у нашої знайомої... Сьогодні обідали в «Ермітажі»... а потім я подарував їй енциклопедію. Вона дуже зайнята... Сила роботи, у неї... іспити... і інше».
  Я простяг руку і пішов... Годі! Коли б вона зо мною хотіла побачитись, сама б прийшла.
VII 
  Вночі я написав:
  «До болю сумно... Коли маєте змогу і охоту, напишіть, де я з Вами можу зустрітись. Я так хотів би розважити... ожити. Ваша душа зробилась для мене рідною. Як за близькою сестрою нудьгую за Вами.
    З щирим пов[ажанням] до Вас Андрій».
VIII 
  На другий день прийшла коротенька записка.
  «Я думаю, що Вам і без мене весело... Навіть у листі ви смієтесь... Що ж, десь за кордоном божевільних лічать сміхом...»

їх
  я поїхав до неї. Хотів плакати і клястися, що не сміявся, що писав з болем у душі. Приїхав. Постукав. Дома. Батько, мати, брати... На дивані вона і Василь... Ні на одну хвилину він не покинув її, і я ні слова не сказав їй.
X
  Кажуть, що Василь дуже багато зробив для неї.
XI
  Вчора був маскарад. До Василя я не підійшов. Він сидів і весь час приглядався до масок. Балакав і стежив за масками.
  Хтось підійшов до мене і почав говорити... Я щось відповідав, а сам дивився вбік і приглядався, чи не пізнаю її.
  Нарешті лист.
  «О мій любий! Усе б дивилась на тебе, усе б дивилась у твої очі. Люблю, люблю, люблю... І ти любиш, я знаю, знаю...»
  Знайома рука! Божевілля! О моя кохана! Де ж ти?
XII
  Сьогодні одержав листа. Рука Василя. Читаю: «Рівно о восьмій ми рушаємо за кордон. Сьогодні ясна панночка стала моєю дружиною. Будемо дуже раді бачити тебе і сподіваємось, що ти не відмовишся випити за нас шампанського. Твій друг Василь».
26.Ш.1910

