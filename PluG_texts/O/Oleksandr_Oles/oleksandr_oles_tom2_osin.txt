ОСІНЬ
  Пан.
  Панночка.
  Сторож нха.
Велика, майже порожня кімната Коминок Ліжко Осіння ніч Завивання сердитого вітру Біля вікон хитаються сосни, мов припадають до їх
  Сторожиха. Здивували ви мене, панночко, здивували. Я ніколи не сподівалась, що ви приїдете в сей ліс в таку глибоку осінь. Ви ніколи не приїздили так пізно... Дерева давно вже розгубили останнє листя і стоять холодні і мертві.
  Одні сосни зеленіють, як зеленіли завжди, і журно хитають своїми головами. Ой, як не хитатись їм, як не журитись, коли вони стільки нажились, стільки всього набачились. Умерти б — смерть не приходить! Ще, мабуть, ми довго житимемо, старі сосни, і хитатимемо своїми старими головами. (Виття вітру). Чуєте, як виє, чуєте, як сердиться! Знову повернувся сюди той проклятий вітер, що прилітає завжди восени і починає битись у вікна і вити, як голодний звір. (До вітру). У, скажений! Як ти обрид мені своїм скиглінням! Ну чого тобі треба від мене? Змерз? Холодно? Не пущу в хату!
  Він завжди виє, коли тяжко буває у мене на душі, він завжди віщує щось недобре. Вночі колись осе завив, а вранці я пішла і угледіла, що хтось зрубав молоду березу. (До вітру). Ну замовкни ж, круку! Годі крякати.
  Панночка наша приїхала! Прилетіла наша пташечка- щебетушечка! Заспівай, загуди їй весело-весело, щоб розбіглись хмари на її личеньку, щоб красним сонечком воно усміхнулося.
  Охо-хо-хо! І як се ви завітали в таку глибоку осінь?
  Панночка. Завітала, няню... Скучила за лісом. Свіжим повітрям захотілось подихати. (Пауза). Няню! Слухайте, няню. Коли б приїхав той пан, що приїздив сюди літом... З рушницею, пам’ятаєте?
  Сторожиха А! Згадую, згадую
  Панночка Коли б він приїхав і став питати мене, скажіть йому, що мене немає і восени не було тут, що навіть покої замкнені і забиті У вас брама зачинена?
  Сторожиха Аякже — на защіпці
  Панночка Ніхто не повинен знати, що я тут Ніхто
Пауза
  Сторожиха А я вийшла, хотіла вітер одвернути, та й не встигла, ви приїхали Тепер витиме, спати вам не даватиме О, що для нього брами, баркани? Коли йому треба, він перелетить через гори, через море.
  Панночка. Ніхто не повинен знати, що я тут
  Сторожиха Змарніло твоє личенько, очі позападали
  Панночка Я цілу ніч їхала, не спала Ось, няню, ляжу, засну — і все буде гаразд.
  Сторожиха Ох, панночко, тут не заснете! Тут при летить вітер і почне битись об вікна і вити, як голодний звір Від нього не сховаєшся, він знайде під землею і пролізе в саму душу
  Панночка Годі, годі, няню! Я стомилась і хочу відпочити Не лякайте мене: мені і так стало страшно! Ух, холодно! Підкладіть дров у коминок.
  Сторож [их а] Не топиться, того й холодно (Підкладає дрова)
  Панночка Наче хтось увійшов у сіни. Няню! Ніхто не йде?
  Сторож [их а] Хто може прийти в таку ніч, в таку негоду А як іде, то прийде
Чути виття вітру Хтось наче стукнув
  Панночка Хто там?!
  Сторож [иха| О, знову завив і вдарив у двері Лютує, проклятий!
      Розкриваються двері і входить той п а н, що приїздив літом
  Панночка Ах! (Закриває обличчя руками і падає головою на коліна).
  Сторож [их а] Про вовка промовка про вітер говорили, аж ось і пан
  Пан (роблено весело) Не ждали, бабусю?
  Сторож [их а[ Ждали! Бачите, як зраділи (Вийшла)
  Пан (підходить ближче до панночки). Приїхав... не міг... (Пауза). Гори розбив би, море переплив би!..
  Панночка. Ідіть... Ідіть...
  Пан. Звідси, з лісу, немає дороги... Ніч всі дороги сховала.
  Панночка. Ах!.. Ідіть...
  Пан. Тільки мертвого можуть винести мене з сієї кімнати Тільки мертвого... (Падає до неї на коліна).
  Панночка Ах, Боже. Чого вам хочеться від мене? Мук моїх.
  Пан. Тільки бачити тебе, чути твій голос...
  Панночка. Я ж просила вас забути про мене, забути навіть, що я існую.
  Пан. Вирви серце, пам’ять — забуду.
  Панночка (дивиться на його). Ну, чого ви хочете?
  Пан. Тільки бачити тебе, чути твій голос.
  Панночка. Нащо? Нащо се все, коли між нами безодня
  П а н Я люблю тебе.
  Панночка Ти любиш і другу Ви любите і другу Чужого я не хочу брати не можу Так я сказала вам кажу і буду казати
  П а н Я люблю тебе.
  Панночка. Не муч. Хіба не досить...
  П а н. Я мучусь подвійно.
  Сторож [и х а] (входить). Горить? Ще не погасло? (Кладе принесені дрова). А вітер наче ущух. Тихо стало. Мабуть, прислухається до чогось. Прислухається, наслухається, а потім знову зірветься, як з цепу, і почне бігати круг хати і плигати до вікон. (Дивиться на пана). Пане! Панночка тільки що приїхали, стомились. Я на тій половині постелю вам Час спати. От вам нічого, а у панночки очі позападали Ох, коли б стара пані встали, було б нам усім, а мені найбільше, старій та дурній Не встануть пані Спочивають, а я і досі ходжу тут, у лісі, та слухаю вітрові співи. Не наслухалася за життя, не наспівалася. В ту ніч, як умерли пані, він зірвав половину даху.
  Пан. Тепер скрізь і осінь, і вітер, бабусю!
  Сторож [их а]. Скрізь, скрізь, пане... То ходімте, я постелю вам, але що послати? Все позабирали в місто. Вибачте, вже як прийдеться...
  Пан. Ми ще посидимо. Нам про дещо треба перевала кати.. Я хочу купити се місце!

  Сторож [и ха] А мене вигнати у ліс?! Раніше, ніж я умру, ніхто не купить сієї хати. Тут... нечиста сила живе! Щоночі стукає палицею Ха-ха-ха! Налякала? Не бійтесь, пане, нечиста сила хоч і є, а мене боїться. Таке слово знаю Скажу і щезне! А ви, пане, і не думали?
  Пан Що? Я не чув, про що ви говорили
  Сторож [их а] Так, так! Ви себе слухали Кожний слухає тільки самого себе, а до другого і діла немає. Я питаю, що послати? Подушки немає.
  П а н. Не турбуйтесь. Я прийду і ляжу так, на руці.
  Сторожиха. Як — на руці? Ні, на руці я заснути не дозволю. Раз влітку я лягла на ганку біля сього вікна і заснула. Мене обпоїли квітки. А коли я встала і глянула, якийсь пан спав на руці. Будити було вже пізно: пан так солодко спав. Не послала ліжка, не поклала панові подушки — і він мусив заснути на руці.
  Пан (штучно). Що ж, по-козацьки? Козаки клали під голови навіть камені...
  Сторожиха (перебиває). А не теплу руку.. Козаки!.. А той пан був поважний чоловік, звиклий до подушки (Пауза). Вранці я потоптала всі квітки і вже ніколи не спала.
  Пан (з сарказмом). Вартували?!
  Сторожиха Вартувала! Вартувала спокій своєї панночки. Прислухалась до ночі, одвертала вітер, зачиняла на ніч пса, щоб не збудив її. В коморі хоч і бреше
  Панночка Няню! Ідіть собі, годі, годі!
  Сторожиха. Слухаю, панночко. (Пішла)
  Пан Відьма якась.
  Панночка Я люблю її
  П а н. За що?
  Панночка. Що мене любить.
  Пан. Чому ж не всіх, хто тебе любить?
  Панночка. Знову жарти! Весело?!
  Пан. Весело... (Пауза). Ах, іноді тільки в жартах і можна сказати правду. (Пауза). Нащо написала їй листа?
  Панночка. Довше мучитись не могла. Красти щастя, красти крихти його я більше не могла.
  П а н 3 щастям так легко не розлучаються.
  Панночка. Не муч! (Пауза). Я твого щастя хотіла
  Пан Так. Ти хотіла відродити душу! Засвітити передо мною новий світ, взяти мене з дороги Смерті і повести на дорогу Життя?! Очі мої одірвати від Минулого і прику вати до Будучого?. Ти сього щастя хотіла?!
Панночка. Ти його не хотів.
Пан. Коли б я не хотів, не був би тут...
Панночка. Коли б хотів, не було б сьогодня П а н. Я хотів, але не вірив...
  Панночка. І сам убив мене, мою віру... Мертві уби вають живих.
  Пан. Ти казала — життя сильніше смерті. І я хотів тобі повірити...
  П а н н о ч к а. Так, життя сильніше смерті, але для сильних. Ти не сильний.
  Пан. Чого ж ти уникаєш боротись зо мною?
  Панночка. Ти можеш перемогти багатьох, але не себе. І тому я...
  П а н. І тому ти пішла від мене?.. Так я не піду від тебе! Де б ти не була, куди б ти не сховалась, я найду, я відшу каю тебе. Ти все для мене. Все. Половина світу! Хто сміє одняти тебе у моїх очей, у моєї думки, серця?
  Панночка. Як я ждала сих слів від тебе раніше і як пізно їх почула.
  Пан. Ні, ні, ти моя! Тисячу раз моя, ти не підеш від мене.
  Панночка. Згадай ту, якої ти не покинеш.
  Пан. Зараз весь світ зник... І на сім світі немає нікого і нічого, крім тебе одної.
  Сторожиха (ввійшла). Панночко! Я хочу спитати вас...
  Пан. Ну, питайте, що там?
  Сторожиха. Я хотіла спитати, чи не знаєте, чий се перстень?! (Показує перстень).
  Панночка. Не знаю...
  Сторожиха (до пана). Може, ви знаєте?.. Чоловічий наче, чоловічий!.. Хтось умивався і забув... Ще влітку... А я прибирала, дивлюсь, щось сяє. Думала, шматочок скла, аж перстень... Перстень! Загубив хтось свого персня... Мабуть, хтось жонатий або заручений. (Пауза). Ви не знаєте, пане?
  П а н. Не знаю.
  Сторожиха. Се пана перстень! (Хапає його за руку і одягає). Ха-ха-ха! Вгадала?! (Сміється).
  П а н. Ти збожеволіла?.. (Знімає персня і кидає на стіл)
  Сторожих а. Ая думала, що пан нежонатий. Ха-ха- ха! Вибачте, пане, коли не так постелю, як стелять вам дома. (Пішла).
  Панночка. Де вона взяла його?
  Пан. Ще влітку в мене його не стало... Украла!
  Панночка. Бідна няня... (Пауза). Коли ж скінчаться муки?
  Пан. Ніколи.
  Панночка. Любиш?
  Пан. Люблю, люблю, люблю.
  Панночка. Іди... засни.
  П а н. Я одішлю коней! Ждуть мене.
  Панночка (злякано). Нізащо! їдь зараз!
  П а н. Я не поїду.
  Панночка. Тоді я поїду на твоїх конях.
  Пан. Зо мною?
  Панночка. Ні, одна!
  Пан. Ніхто не поїде. Ні! (Швидко виходить).
Панночка схвильована, вона не знає, що робити. Рушили коні, задзвеніли
дзвінки і поволі стихли. Пан вертається в хату.
Панночка. Що ти зробив? Верни, як можеш Пан. Коні уже далеко...
Пауза
  Панночка. Нащо мучиш... Нащо мучиш. Сил не* має...
  Сторожиха (входить). Коні... поїхали?! (Пауза) Постіль готова!..
  Панночка. Гаразд, няню. Пан зараз прийде.
Сторожиха виходить.
(До пана). Іди... засни.
  П а н. Ти стомилась?..
  Панночка. Так, стомилась.
  П а н. Ти не відійдеш, ти любиш...
  Панночка. Іди, не муч, іди.
  Пан. Ти дорожче щастя, життя! Тепер я тільки зрозумів. (Цілує руку, бере свічку і виходить).
Панночка хотіла роздягтись, але не розляглась, переставила свічку,
підійшла до вікон, попробувала, чи міцно зачинені. Погасила свічку
Із вікон полилось місячне срібно-синє сяйво, із погасаючого коминка —
червоне.
Хтось підійшов до вікна і заглянув в хату: видко голову Сторожихи Тиша. Десь стукнуло. Відчиняються двері і входить Пан. Довго стоїть в нерухомості і нарешті йде до ліжка. За ним, як тінь, з* піднятою рукою, з ножем в руці крадеться Сторожиха. І чим ближче він до ліжка, тим ближче до його Сторожиха Погасло в коминку Стало темно. Пан иаблн зився до ліжка.

  Панночка. Ай-ай-ай! Няню! Няню, няню!
  Сторожиха (одчиняє двері і зі свічкою в руках входить в кімнату). ІЦо сталося? Панночко! Що таке?
  Панночка. Няню! Страшний сон... Страшний сон приснився... Наче пан...
  Сторожиха. Пан?! Пан... спить... Він не швидко прокинеться.
  Панночка. Що?! Няню?! (З жахом дивиться на неї)
Сторожиха мовчить, схиливши голову
Завіса

