
БУРЖУЇ
Дворницька. Двері в льох.
  1-й. Ні, це чорт батька зна-що! Під такий час затівати весілля! Та ще яке! З вінчанням, з попом і т. п.
  2-й. Сподіваюсь, що і шампан буде?
  1-й. От тобі шампан! Навіть під цей час не можеш про його забути!
  2-й. Ха-ха-ха! Тепер тільки і випити, бо невідомо, що з тобою буде через годину... Треба поспішати!
  1-й. Дивися, щоб не допився до шибениці...
  2-й. У всякім разі, веселіше йти з зашморгом на шибеницю, ніж без його... Ось побачимо!
  1-й. Тьфу! Болячки тобі на язика!
Чути вистріли.
О, знов почали! Хто це й на кого?
  2-й. Се одноповерховці.
  1-й. Це ще який чорт?
  2-й. Партія одноповерховців, яка вважає, що повинні бути будинки лише одноповерхові. Будинки двох, трьох поверхів визнані буржуазними. І от вони збивають з гармат зайві поверхи. В п’ятнадцяти кварталах уже діло зроблено.
  1-й. Чорти! Ще молоді попадуть під тридцятидюймові!
  2-й. Коли б Мотря не [затрималась].
  1-й. О! Йому Мотрю, бо Мотря пішла за шампаном! Та ти знаєш, що, може, через годину і ми будемо там, де всі наші приятелі. Тільки вчора наш квартал був об’явлений окремою республікою, і ще невідомо, чи визнають її інші республіки. Сьогодні принаймні в самій впливовій газеті промова нашого президента була названа дрібнобуржуазною, а це погана прикмета.
  2-й. Мене се не обходить... Мене цікавить, де вони попа взяли? Де вони викопали попа?
  1-й. Тихше, тепер і стіни мають вуха. Коли панотця вели на шибеницю, в цей час на вулиці розірвалась бомба і убила вартового... Панотець якось дивно спасСя... З хвилину він стояв як вкопаний і не знав, що йому робити. А далі він рясу — з себе, накрив нею убитого, а сам спокійнісінько пішов собі по вулиці, наспівуючи відому пісеньку:
Признавайсь, хто буржуй-кровопивець, Хто це кров пролетарія п’є?
  2-й. Що ж, багато призналось?
Стукає хтось у двері.
  1-й. Хто там?
Чується спів:
«Пролетарська машина всіх буржуїв потрощила».
Це наш пароль. (Одчиняє двері).
Входить М от р я.
  2-й. А, Мотря! Дістали?
  Мотря. Яка я тобі, буржуй, Мотря?
  1-й. Вибач, вибач, товаришу Мотря... Він у нас не образований.
  Мотря. Так, не товаришу Мотря, а товаришу Мотрона Іванівна. Ну його к чорту! Не піду я більше. Давайте ро- щот.
  1-й. Мотря, Мотроно Іванівно, не сердьтеся. Ми вас подякуєм...
  2-й. На, ось... (Дає в руку).
  Мотря. Що це? 20 карбованців! Плювать я хотіла на їх! Я тобі сама дам двісті, аби ти пішов та подивився, що робиться на вулиці. Пекло!
  1-й. Хто ж кого стріляє?
  Мотря. А хіба розбереш, хто кого... Ну, то давайте на чай... сто найменше, а то рощот... Мене он жони пред- сідателів всеквартального совіта сажотрусів запрошували на посаду і давали 2500 на місяць... Та ще й питає: а де ти служиш? У товариша дворника, кажу. А сама мовчу, у якого дворника.
  1-й. Спасибі, Мотроно Іванівно. (Дає в руку).
  2-й. А час і вечерю готувати. Ось-ось і молоді повернуться...
  1-й. Накрайте хліба, Мотроно Іванівно.
  Мотря. Зараз. (Убік). У-у-у, буржуйська морда! І доки ви кров нашу будете пити? (Бере сокиру і рубає, хекаючи, довгий хліб). Це останній раз рубаю. Хай йому чорт! Руки аж мліють... Возіть на лісопилку.
Стук у двері.
  — Хто там?
  Голос. «Пролетарська машина всіх буржуїв потрощила».
1-й одчиняє двері. Вбігає дівчина.
  Дівчина. Панове... Панове! їй-богу, бачила зараз на вулиці буржуя! Справжній буржуй. Комірець, краватка і т. п.
  2-й. Очевидно, якийсь «новий з конопель».
  Дівчина. Я пішла за ним і бачила, як його вішали.
  1-й. Мало веселого...
  Дівчина. Але приємно угледіти буржуя хоч на шибениці. (До Мотрі). Правда, неню, раніше краще жилося? Як, бувало, зійдуться гості, засвітять люстри, заграють музики. Затанцюють... Ух, весело, як у казці...
  М о т р я. Кому весело, а кому й ні! Понасмічують, подряпають підлоги, як свині, наїдяться, нап’ються, повипи- рають догори черева і сидять до півдня, а тобі ні дня ні ночі. Вночі вариш, печеш та носиш до пельок, а вранці прибираєш. (Пауза). Почисть там мені чоботи. Я йду на мітинг.
  Дівчина. Може, й мене візьмете?
  М о т р я. А посуд хто помиє? Я тобі митиму? (Вийшла).
  2-й. І якого чорта ти її не виженеш?
  1-й. Тобі таки хочеться на шибеницю? Ось вижени, а вона поїде до комітету та заявить, що тут за двірник та хто у його буває.
  2-й. Галю! Ти була на вінчанні? Чи швидко?
  Дівчина. Була... Зараз прийдуть. За шофера граф. Кумедно. Прийшов в одному чоботі, в другому валянку... для конспірації.
  2-й. Де вінчаються?
  Дівчина. А тут, зараз через вулицю, в погребищі.
  2-й. В катакомбах. Історія повертається...
Стук.
  1-й. Хто там?
  Г олосМотрі. «Пролетарська машина всіх буржуїв потрощила».
Входить М о т р я.
  Мотря. Прийшли. Не запирайте дверей!
Входять молоді і з ними ще двоє — граф і піп.
  1-й і 2-й (разом). Вітаємо, бажаємо віку .довгого, щастя повного.
  Молода. Дякую, таточку, дякую! (Обнімає. До 2-го). Дякую,дядечку, і вам... Щиро, щиро. (Сідає).
  2-й. Шампану!
  1-й. Товаришу Мотря Іванівно! Шампану!
  М о т р я. На мітинг спізнюся... Ніколи... Зараз моя промова.
Стук.
  3-й. «Пролетарська машина всіх буржуїв потрощила».
  Мотря. У, прокляті! Розходились! І коли вже вас перевішають. (Одчиняє).
  3-й. (Входить без піджака). Обідрали! (Вітається). Зустріло два якихось надтовариша, схопили під руки і за- тягли в підворотню... Скидай, кажуть, коли хочеш, щоб разом з піджаком не стягли шкури. Віддав, скинув...
  2-й. Чи немає чого у тебе новішого?
  3-й. Єсть. Партія печерників народилась. Загальна соціалізація чоловіків, жінок, дітей! Геть науку, мистецтво, книжки, будинки! Мовляв, культура — ознака капіталістичного ладу. Вона поділяє людей на освічених і неос- вічених, одного висовує наперед, а другого затушковує. Хай живе «золотий вік», коли люде жили в печерах і їли один одного. На численних мітингах гетькультурники мають колосальний успіх. Зараз почався бій між ними і одно- поверховцями. Сила ізбитих і поранених з двох боків.
  Мотря. Нехай живе революція! Смерть буржуям!
  2-й. Товаришу Мотря! Де ж ті вчорашні буржуї?
  Мотря. А он на тім тижні піймали переодягненого офіцера! Грамотний!
  1-й. Та то ж була помилка, і голова загальнопартійного негайного суду помсти сам писав, що це була помилка. Замість офіцера піймали колишнього парикмахера, як виявилось потім, але було вже пізно.
Стук.
  — Одчиніть, товаришу двірник!
  1-й. О! Хазяїн! Чи то пак, товариш голова хатньої спілки. (Одчиняє).
  Голова. Прямо нещастя! Гукаю, гукаю — мов поглухли! Півгодинний робочий день йому скінчився! Се під час революції! А якби* ти побув 35 хвилин за роботою-г- руки поодсихали б!
  1-й. Сьогодні Павла — і я не робитиму! Я прошу не лаятись, товаришу голова.
  Голова. Хто тут хазяїн? Ти? Прямо нещастя.
  1-й. Я буду скаржитись у хатню спілку.
  Голова. Мовчать!
  1-й. Ач, буржуй! Забороняє мені висловлювати думку, примушує мене робить у свято.
  Голова. Мовчать, а то під арешт! На 300 літ! Іменем останнього революційного комітету!
  2-й. Товаришу голова! Ми свідки, що він нічого злого вам не сказав.
  Голова. Мовчать! А ви хто такий? Замість того щоб іти і битись з контрреволюціонерами за революцію, ви тут, як буржуї, розкошуєте. На шибеницю!
  1-й. Товаришу голова, звичайно, від вас залежить воз- дати розпорядження, але я мушу вас повідомити, що це нова партія людоїдів і зараз відбуваються тут установчі збори.
  Голова. Як кажете?.. Людоїдів?..
  2-й. Так, так, людоїдів...
  Г о л о в а. То я не буду вам заважати... Так треба. Бажаю успіху вашій партії. До побачення, дорогі товариші! Сподіваюсь, що ми і надалі будемо з вами приятелювати. До побачення! (Оглядаючись, пішов у двері).
  Всі. Ха-ха-ха! Ха-ха-ха!
  2-й. Чудесно, людожери. Найновіша, найлівіша, найре- волюційніша партія. Зразу видко, на якій політичній, економічній і соціальній платформі стоїть партія. (Пауза). Одначе мені хочеться випити за молодих. (Дістає пляшку).
З льоху виходять всі.
Я п’ю за молодих, що подали одне одному руки в сей надзвичайний час; в час, коли зруйновані всі придбання культури, потрібні будівничі! І життя їх швидко викличе на роботу. Хіба ви не бачите, що над землею ось-ось почне сходити сонце. Хіба ви не бачите, що дорога скінчилась, що далі по ній іти нікуди, що треба відшукувати наші стежки. І ви їх покажете, і ви будете свідками, як переболілий організм почне відшукувати, набиратись животворної сили і сповнюватись любов’ю. І тоді люде зрозуміють один другого і стануть братами. І, може, ми ще будемо свідками сього відродження нового життя на землі. П’ю за прихід сього часу та за молодих, за їх щастя.
  1-й. Я старик, але завжди любив прекрасне і п’ю за його! А вам, діти, бажаю його угледіти!
  Молодий. Я мушу відповісти. Я мушу сказати, що з’єднала нас та віра в майбутнє та непереможна надія на краще.
Стук. Ховаються в льох.
  Голос. Іменем останнього обложно-революційного комітету сьогоднішнього уряду волаємо одчинити!
  1-й. Погана гра! Треба одчинити, а то... (Одчиняє).
Входять красногвардійці, обвішані бомбами.
З рушницями і револьверами вводять 3-х людей.
  Красногвардієць 1-й. Ми прийшли сюди, щоб довідатись, яких птахів ми піймали. Але ми певні, що це тут надзвичайні злочинці. І щоб їх не обидили по дорозі, ми пересидимо тут, а тим часом приїде викликана охорона. (До 3-х). Хто ви і що ви? Про що так обережно змовляєтесь?
  1-й (із 3-х). Ми не змовлялись, а сиділи і думали. Ми були певні, що не потрібно мати обов’язкового дозволу від комітету.
  Красногвардієць 1-й. Думати не забороняється, але ви думали з завчасним наміром і занадто демонстративно. Ви були попереджені, що уряд з одною упертістю буде боротися з контрреволюцією, як зліва, так і справа. Ваші умитії обличчя і підстрижені бороди свідчать, що ви замасковані буржуї...
  2-й (із 3-х). Ми весь вік боролись з позитивістами.
  Красногвардієць 1-й. Навчити їх!
  Красногвардієць 2-й. Потрусити за груди чи в кишенях?
  Красногвардієць 1-й. Доки що в кишенях.
Трусить.
(До двірника). Товаришу двірник, прошу, прошу зробити трус!
  Красногвардієць 2-й. Папірець...
  Красногвардієць 1-й. А, папірець! (Додає). «Другий надзвичайний з’їзд об’єднаної партії менше-біль- ше революціонерів». А... що це за партія? Іменем руського обложно-революційного комітету під погрозою негайного суду він відповість, що це за партія. В департаменті охорони революції ми однаково довідаємось, але це буде менш вигідно. (До красногвардійця 2-го). Труси!
  Красногвардієць 2-й. В кишенях...
  Красногвардієць 1-й. За груди!
Красногвардієць 2-й бере за груди.
  1-й (із 3-х). Я меншовик.
  Красногвардієць 1-й (до 2-го з 3-х). Я більшовик!
  3-й (із 3-х). Я соціал-революціонер...
  Красногвардієць 1-й. Об’єднались і законспірувались в партії менше-більше революціонерів. Трьохго- лова гідра контрреволюції. Де ваші однодумці?
Мовчать.
Я питаю, де ваші однодумці? Труси!
  1-й (із 3-х). Всі там. (Показує вниз). Нас лишилось тільки троє, і ми об’єднались.
  Красногвардієць 1-й. Для поширення і поглиблення революції! Під три чорти!
  2-й (із 3-х). Ми об’єднались на історичному грунті. Ми спільно пишемо історію революції.
  Красногвардієць 1-й. Мовчать! Революція не піддається ніякій критиці.
  3-й (із 3-х). У нас були перші загальні збори нової партії. Ми не винесли ніяких постанов. Нас ні за що судити.
  Красногвардієць 1-й. Ви належите до контрреволюційної партії?
  1-й (із 3-х). Ми не маємо нічого спільного з тими партіями, до яких належали.
  Красногвардієць 1-й. Під три чорти!
Красногвардійці беруть їх під руки і виводять з хати.
3-й виходить з льоху.
О Tempera, о moris! I
  1-й. Мовчи! Хіба ти не знаєш, що ця фраза 1001 декретом заборонена для вжитку?
  2-й. Ви скажіть, щб тепер не заборонено? Газети читати заборонено, окуляри носить заборонено, голитись заборонено, листи писати і одержувати заборонено...
Стук.
  Красногвардієць 2-й (входить). По відомостям особо воєнного революційного комітету по обороні революції в сьому помешканні мешкає буржуй. Руки вгору!
  1-й. Прошу, навіть ноги вгору!
  Красногвардієць 2-й. Іменем особо воєнного революційного комітету вимагаю сказати, який тут мешкає буржуй?

  1-й. У нас буржуї не мешкають. Тут часом відбуваються конспіративні засідання експропріаторів капіталістичної додаткової цінності. Деякі з них мають сорокалітній каторжний стаж, і немає ні одного, хто б визнавав власність.
  Красногвардієць 2-й. Я чую, що тут, пахне буржуєм... А се що? (Читає). «Червона Гільйотина». Орган воєнно-революційного комітету партії безробітних робітників. А! Се контрреволюційна газета. Хто читає сю газету?
  1-й. Ніхто. Валяється тут уже три роки. І ніхто не хоче запаскудить навіть руки, щоб викинуть її або спалити.
  Голос. «Пролетарська машина всіх буржуїв потрощила».
Входить Мотря.
  Мотря. Ая з мітингу.
  Красногвардієць 1-й. Це хто?
  1-й. Це моя дружина. Товариш Мотря Іванівна.
  М о т р я. А ти хто такий?.. Яке тобі діло?
  Красногвардієць 1-й. Сто чортів! Яке вона має право питати мене? Ваше посвідчення?
  Мотря. Яке тобі посвідчення?
  Красногвардієць 1-й (до 2-го). Ми маємо діло з якоюсь надзвичайною буржуйкою. Заарештувати!
  1-й. Мотроно Іванівно! Супружниця моя велелюбная! На кого ж ти мене кидаєш? Як же я без тебе віку доживатиму?
  М о т^р я. Не розривайте мого серця. Мені самій шкода стало...
  Красногвардієць 1-й. Руки вгору! Арш!
  М о т р я. У, буржуй проклятий! (Піднімає руки і йде з красногвардійцями, у яких вийняті з піхов шаблі).
Кінець
XII. [1917] 

     I О часи, о звичаї! (Латин.)
---------------

------------------------------------------------------------

---------------

------------------------------------------------------------

