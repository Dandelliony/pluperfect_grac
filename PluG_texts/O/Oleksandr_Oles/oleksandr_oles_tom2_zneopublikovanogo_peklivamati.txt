ПЕКЛИВА МАТИ
З життя
  У моєї матері не було куховарки, і вона дуже була рада: одна знайома німкеня, мандруючи в Ригу, пораяла їй на деякий час взяти її зайву куховарку. Мати, кажу, рада була і взяла Катерину.
  З куховарками я не маю ніяких справ, то мені й байдуже. Живе та куховарка день, другий, кличе свою п’ятилітню дочку Полею, варить обід, вечерю.
  Раз мати приходить та й каже мені: «Просить Катерина дати для своєї дочки стульця, бо її Поля не звикла сидіти на стільці — мулько їй і неприятно*.
  Я пішов до пекарні глянути на матір і дочку, котрій уже починає муляти стілець.
  Мати — в звичайному убранні, тільки волосся закручене по-панському, надзвичайно малого зросту, з надзвичайно великою головою і надзвичайно кирпатим носом. Товста, краснощока, крива на ногу. Поля — невеличка дівчинка, в панськім убранні: в пантофлях-сандалях, з капелюхом в руках і з срібною каблучкою (себто браслетом) на руці.
  Мати силкується якомога говорити по-російському, по- панському і говорить смішним до краю жаргоном. Дочку теж учить говорити панською мовою і забороняє мужицькою. Раз чую: «Ты, моя Поля, не гуляй с мужицькими детьми: они говор’ят гадкие слова... Гуляй он с Ростиком* Ростик — це синок пана, котрому батько заборонив не тільки гуляти з Полею, а навіть і підходити близько до неї. Мати дуже дивувалась, чому Ростику забороняють гуляти з її дочкою, коли вона вбрана в панське убрання, ходить завжди в шляпці і говорить по-панському, хоча іноді, правду кажучи, забувала наказ матері і вживала мужицькі слова.
  «Может ты, Поля, говоришь гадкие слова, что Ростик не желаеть гулять с тобой?»
  «Нет, мама».
  «Ты мне смотри: нехорошо говорить гадкие слова».
  Дочка кивнула вбік головою, мов зовсім не згоджуючись з матір’ю. Поля була упертою дівчиною, ніколи нічого не робила по-материному, коли мати не обіцяла ніяких їй подарунків.
  «А я буду з Оленою гуляти?!»
  «Ты мне смотри, как ты говоришь: з Оленою. Зовсім мужичка».
  Дочка знов махнула головою.
  «Ох, Поля, будешь бита! Чиво ты тут сидишь, да еще в чужой юпце — видишь мальчики ходят — неприлично, да пойди погуляй навпроходку, да одинься, захвати дзонтик, а то загориешь, будешь как цыганка».
  Поля давно не хотіла одягатись, але одяглась, розчинила «дзонтик» і стала проти дітей. Діти дивились на неї, вона — На дітей, не розмовляючи з ними, а тільки пишаючись, вертячи зонтиком та каблучкою на руці.
  Мати досить добре знала, як треба виховувати дітей, бо слугувала у німкені і приглядалась, ставлячи страву на стіл, як та муштрувала і виховувала своїх малих помеш- канців. Справді, у німкені було на помешканні шестеро хлопчиків-гімназистів, невеличких — від 8 до 11 років. Німкеня учила їх німецької мови, як треба поводити себе, сидіти за столом, робити реверанси. Може, й ще на дещо вона звертала увагу, але дальше цього виховання не йшло. Як треба думати, як треба відноситись до яких-небудь життєвих яв, до цього діла не було. Справді, привчати хлопця критично відноситись до життя — це зовсім не гаразд. Чого доброго, і гімназії не скінчить надалі. Катерина придивлялась до всього цього, маючи перед собою таке зразкове виховання, і прищеплювала все на Полі. Скінчиться, наприклад, обід, то Поля біжить спершу до німкені і каже або «мерси», або «данкиший». І часом тепер у нас, як мати після обід ляже спочити, відчиняються з гуком двері, вбігає, пообідавши, Поля і, роблячи реверанс, кричить «данкиший», мов просячи дати їй по шиї за те, що вона потурбувала своєю непроханою дякою.
  Надворі страшенна спека — Поля в пантофлях-сан- далях.
  «Катерино, чого вже ти не роззуєш Полю?!»
  «Как можно! Она вся загорить і ножки поколить»
  «А ото ж діти другі бігають і не колять ніжок...»
  «Так то мужицькі — привикли».
  Здвигнеш плечима і підеш. Раз повертаюсь уже досить пізно звідкись додому — одіта дитина сидить і куняє на столі, а мати перемиває посудину...
  «Чого ви не положите Полю спати? Дивіться, вона зовсім спить...»
  «Так она босенькая, придется нижками ступать по полу, а я не могу ее перенести на кровать, у меня руки грязные».
  До ліжка було не більше як 8— 10 кроків.
  «Ну, пак!» — подумав я та й пішов. Вчора чую: «Поля- та опять, отакая гадость, гуляет з мужыцкими детьми,— возьми он цюцика и играйся».
  У Полі був звик завжди, як вона не згоджувалась з чим- небудь, говорити: «Як дам тобі по морді!» І зараз наказ матері був не до вподоби Полі, і вона, надувшись, проказувала: «Як дам тобі по морді». Але взяла на налигача цуценя і потягла його за собою.
  Цуценяті зовсім не хотілось у той час кидати смачну кістку, воно почало було захищатись та гарчати, але бачить, що це йому не пересилити, і далось налигачу, і довго ще воно оглядалось на кістку, тяглось, викручувалось з налигача.
  Раз приходить до матері Катерина й ласкаво, ухмиляю- чись, каже: «Що я буду у вас прохати...»
  «А що — кажи».
  «Чи нема у вас викройки з ночных кофточок?»
  «Нащо вони вам?» — питає мати.
  «Та хочу Поли сделать дви-тры кохточкы — неприятно спать в одной рубашке».
  Мати ніяких викройок не мала і не могла вдовольнити Катерини.— «Вот бида — придется мадистку просить...»
  Мати не втерпіла: «І нащо таки кохточки для такої малої дівчини?..»
  «А нам же как...» — і пішла.
  Мати почала говорити, що так ніжно не можна виховувати дітей, а панам треба їх зучувати до всього, бо не знаємо, що й як буде далі... Як звикне дитина ходити без чобіт, то їй це буде шкодити ходити коли-небудь в чоботях, а коли звикнеш до чобіт, то потім босою ногою дуже мулько буде ставати на сиру землю.
  «Навіщо ви, Катерино, привчаєте її борщ їсти з булкою — воно й не смачно, самі знаєте, та й даремне. Всяк буває. Часом приходиться в житті так, що й чорного хліба біг дасть».
  Але Катерина не вважала на те, що казано, й робила по-своєму. Носила Полю на ліжко, обувала в сандалі і навіть купувала для Полі каву, бо Поля «звикла у барині (себто в німкені) пити щоранку каву».
  Люде ухмилялись, дивлячись на пихливу матір, і нічого не раяли, бо... даремно було раяти. Згодом приїхала німкеня: «Ну, што, довольны Катериною?»
  Мати: «Дуже, дуже дякую».
  «Она у меня четвертый год — все знает...»
  «Навіть те,— проказала мати,— чого можна й не знати».
  Німкеня не зрозуміла. Катерина дуже рада була своїй пані і почала складати свою худобу. Поля десь схопила недокурок цигарки і запалила. Катерина м’яко почала казати: «Брось, Поля, когда будешь узрослою, тогда можно будеть і курить, а теперь зувредно. На грудку табак па- даїть...»
  Даремно казала. Німкеня реготала, ми мовчки дивились...

