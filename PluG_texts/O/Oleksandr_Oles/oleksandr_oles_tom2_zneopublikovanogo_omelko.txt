| ОМЕЛЬКО]
  Жив собі та був собі на селі Омелько. Дуже він любив свою матір і завжди допомагав їй. Чи повезе вдова на візку бублики на базар продавати, чи почне борщ солити, чи візьметься за рогач, щоб поставити горщика в піч,— зараз Омелько: «Давайте, мамо, я!» І... то пуститься з гори й перекине візок з бубликами, то вкине в борщ цілу жменю солі, то впусте горщок і знище страву.
  От мати й каже: «Позаяк ти, Омелько, не дуже розумний і дуже шкодливий, то кинь мені допомагати возити бублики та варити обід. Від цього одна шкода».— «Мамо! — плаче Омелько.— Я без роботи здохну...»
  «Я тобі, сину, дам роботу,— каже мати.— Бачиш, надворі весна... Сади розвиваються в людей, квітки розквітають, стає весело та любо. Ми з тобою хоч садка і не насадили, та є у нас десятина городу,— пильнуй, сину, за ним, щоб не росло погане зілля, не глушило городини».
  «Добре, мамо»,— радо закричав Омелько і побіг на город.
  Баче Омелько: ростуть буряки, морква, окроп, капуста, мак, а поміж ними — бур’ян та полин. І з радості зареготав Омелько: «Го-го-го! На полиню настое мати горілки на свята, а бур’ян буде для свині».
  Побіг Омелько додому, взяв сокиру і біжить знов на город.
  «Куди це ти, сину, так поспішаєш?» — питає мати.
  «На голод, мамо,ніцього на пеці лезати... Голодина не жде, а лосте».
  «Ну, йди, йди, сину, коли будеш пильнувати та все як слід робити, куплю тобі зелений пояс і наберу на штани».
  Побіг Омелько і почав сокирою рубати городину. Радіє Омелько, вирубує довге зілля, щоб не глушило бур’ян та полин.
  «Що ти, синку? Стомився? З’їж же борщу та кашки...»
  І щодня ходе Омелько на город і сокирою вирубує городину.
  «Працюєш, синку?»
  «Працюю!»
  Та городу була ціла десятина, і Омелько ніяк не встигав вирубувати зілля. На одній грядці оце вирубає, а на другій, дивиться, з коріння уже знову ростки зеленіють...
  Обридло Омелькові ходити на город та рубати... Уже раз на тиждень тільки ходе.
  От і мак зацвів. Як угледів Омелько червоні квіти, розлютувавсь, хотів знищити відразу всю грядку!
  От він побіг додому за сокирою, та забув, де покинув її вчора. Шукав він її цілий місяць, ф коли знайшов і пішов вирубувати мак, то в той час мак;уже одцвів, і Омелько почав вирубувати якісь другі квітки, а про мак і забув. І згадав уже про нього, як гойдались достиглі маківки...
  «А, так оце той мак! Я ж його! — і почав Омелько трощити маківки та розвіювати їх по вітру.— Я вас всіх позакидаю аз на саме небо!»
  І вітер розносив макові зерна скрізь по городу і поза його межами...

  «Що ж це ти, Омельку, робиш? — скрикнула мати, як угледіла.— Попсував мені город, та ще й мак, мою втіху, розвіюєш...»
  Лається жінка, а в думці радіє: «Як то пишно розквітне мій мак на той рік!! Все зерно посіяно! Як то розквітне мій червоний мак!..»
  І змовкла бабуся...
  А нам зробилось чомусь весело, весело...


