IV КАРТИНА
Гори. Скелі. Вдалині сніги
  Брат молодший. Дивуюся, Маріє, як ти і досі не стомилася Колись і хату перейти було для тебе важко.
  Сліпа Повітря гір мені дало таємну силу. Скажи, то вдалині не сонце?
  Брат молодший. Не сонце, то сніги, Маріє!
  С л і п а. Я почуваю, що ніч моїх очей неначе розступається поволі.
  Брат молодший. Ти будеш бачити, Маріє!
  Сліпа. Я буду бачити, мій брате. А де ж прохожий?
  Брат молодший. Прохожий нам відшукує дорогу Он вдалині його убрання має. Він зараз обминає скелю
  Сліпа. Він з батьком бачився давно?
  Брат молодший. Не знаю, вони з ним побратались.
Являється старець.
Старець. Добридень вам! Куди це ви йдете, дітки? Брат молодший. На гору, діду.
  Старець. То ви заблудитесь, коли ніколи не були... Я вам радий допомогти. Я добре всі дороги знаю. А то тут скрізь такі ліси та балки, що небувалому ніколи з них не вийти. Хе-хе! Багато тут загинуло усяких подорожніх. Пани, звичайно, бісяться із жиру і йдуть розвіяти нудьгу.. Але замість розваги найчастіш находять домовину. А як подумаєш, чи не було б безпечніше не рипатись, сидіть тихенько на печі та їсти калачі. Не калачі, так сухарі.. У роті все розмокне. А тут одне каміння. А каміння хоч вкусиш — не розкусиш... Тверде занадто. Господь же нам чомусь не дав зубів залізних. Ваш брат усе це добре розуміє.
  Брат молодший. А ви відкіль же брата знаєте?
  Старець. О так! Я на своїх руках його носив і виносив на втіху. Багато на своїм віку я виносив, дітей усяких. Ти пам’ятаєш, може, до вас на хутір приїздили пани із міста. От я усіх їх випестив, як нянька... Гарні люде... За хмари, правда, сину мій, вони ніколи не літають, зате вже твердо ходять по землі. Небесним кожному призначена дорога. Тому в воді, другому на землі, а третьому в повітрі... Людина єсть людина, а не птах... А ти про се і не подумав... На гору лізеш, а одірватись, коли б ти знав, як легко. А упадеш, не встанеш... Лежатимеш, спокійний. І чорний крук злетить на тебе і почне клювати сині очі, що не дивилися під ноги. А дома ждатимуть тебе, сто раз по дивляться в вікно, сто раз із хати вийдуть, та дарма. Голод на зареве корівка в хліві, замекає коза. Закахкають без зерна качечки.
  Брат молодший. Я, дядьку, чув давно вже це від брата, ідіть собі дорогою своєю, а ми своєю підемо.
  Старець. Ні, сину мій! Сього вже я зробить ніяк не зможу. Коли б іще один ти йшов, я міг би кинути тебе хоч на поталу, а ти ведеш сліпу-каліку. Мою дитину дорогу
  Брат молодший. Ви, дядьку, помилились. Сліпа — моя сестра.
  Старець. Ха-ха-ха! От світ настав! І рідні діти батьків своїх не пізнають. А все ж я вас на гори не пущу... На горах цих живе всім світом проклятий кривавий гайдамака і лихо кожному, хто з ним зустрінеться і попадеться в руки. Вампіром він уп'ється в мозок, серце і висмокче всю кров... І я повинен, мушу вас спасти від смерті.
  Брат молодший. Я вас не хочу слухати. Ідіть собі з очей. На горах тут живе наш батько-лицар.
Чути сурму з гір. Звуки кличуть.
  Брат молодший. Я пізнаю, я пізнаю. Се батька голос. Маріє! Він кличе нас туди, де гори сяють одвічними снігами і красою, де з срібла скутий, стоїть, палаючи, престол землі. Маріє, ходім, він кличе нас, він нас чекає
  Сліпа. Ходім, мій брате... А чий це голос тут я чую??? Він отруїв всю душу. Ховається в куток мій розум і пісня, пісня туги до уст моїх, як хвиля, підплила.
  Брат молодший. Маріє... Вже батечко в своїй оселі. Прохожий! Де ти?!
  Сліпа. Ходім скоріш відсіль до його.
Ідуть.
  Старець. Я не пущу вас... (Хапає за руку сліпу). за^ Т М ° Л ° А ш и й- О, проклятий, пусти... Я не ручусь
Чується грім, і за ним появляється весь в білому убранні лицар.
Він став і простяг руку.

  Старець (згинається, як кішка, і шепоче). А, се ти... Я тільки чув про тебе, а не бачив, а зараз бачу... Ні, не втечеш від мене... Скільки раз вночі я стеріг тебе за тином, під хатою, в повітці, на городі, коли приходиш ти вночі, щоб турбувати сон людський, вливать огонь у людські жили, лякать їх сурмою своєю і зникати, ховаючи свій слід.
  Л и ц а р. О хаме, вічний хаме! Що ліг камінням на люд ські рамена. Що душу забруднив сміттям, заплямив образ Божий. Будь проклятий навіки!
  Старець. Я не боюсь прокльонів, я не боюсь тебе
  Лицар. Побійся Бога, пусти моїх дітей! Мої кохані діти... (Наближається до них).
  Старець. Спиніться, діти! В убранні білому він весь червоний. Коли підступиш, я уб’ю.
  Лицар. Моя душа і краплі крові не винесе... Я вас візьму і понесу, мої кохані діти. (Хоче їх узяти).
Старець виймає ножа, заміряється на лицаря, але попадає в руку
брату Брат падає
     Червона блискавка. Лицар одступає иа кілька кроків вгору
  Л и ц а р. О Каїне, убить хотів мене і вбив мою дитину Пречиста кров його туманами знялась до Бога. Але усіх ти не уб’єш...
  Старець. Тебе б убити
  Лицар. Розлився я в повітрі...
  Старець. На землю ти не ступиш.
  Лицар. Вона моя вітчизна.
  Старець. В долину зійдеш — смерть!
  Лицар. Я житиму, я буду вічно жити. Долина— смерть моя. Я буду скрізь ходить із кропилом в руках. Спинюсь над кожним сплячим, до кожного промовлю слово і кожному вдихну свій дух. І тут, де ти стоїш, колись ітимуть тисячі, колись ітимуть мільйони.
  Старець. Іди... Я не ручусь за себе. І ніж мій прагне крові. (Дивиться на сліпу)
  Л и ц а р. Я йду упасти на сніги, радіти і молитись. І ти, моя дитино, оглянь сей труп і всю свою країну. Ще небу наших сліз і досі недоволі... (Зникає).
  Старець (стоїть. Бере за руку сліпу) Ходім, ходім!
Сліпа, майже ридаючи, співає пісню без слів.
Поволі спускаються з гори.
Завіса


