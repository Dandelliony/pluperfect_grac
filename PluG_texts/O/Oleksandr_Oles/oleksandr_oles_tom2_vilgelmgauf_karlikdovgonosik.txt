КАРЛИК-ДОВГОНОСИК
  Давно, давно колись у великому місті, в Німеччині, жив собі швець зі своєю дружиною. Найчастіше він латав старі чоботи, хоч іноді йому замовляли й нові, і тоді він мусив ходити купувати шкуру, бо злидні ніколи не давали йому змоги купити її зразу на декілька пар.
  Дружина його торгувала садовиною та городиною, яку сіяла та саджала в своєму невеличкому садочку. Торгівля йшла дуже добре, бо шевчиха була не тільки охайна, але й уміла розкласти свій крам так привабливо, що кожному мимоволі хотілось у неї щось купити.
  Родина шевця складалася з них двох та маленького сина — стрункого, вродливого і не по своїм літам високого хлопчика. Коли мати виходила на базар із своїм крамом, він, звичайно, біг за нею, сідав біля краму й іноді допомагав покупцям відносити його, куди скажуть.
  Одного разу, коли мати сиділа на базарі перед кошиками, наповненими різними овочами, до неї раптом підійшла якась стара баба в дранім убранні, з маленьким худим обличчям, червоними очима і гидким довжелезним носом. Вона йшла, спираючись на костур, йшла нетвердою ходою, 

весь час спотикаючись. І здавалось, ось-ось вона упаде на кам’яну дорогу і розіб’є цього довгого носа.
  — Ганно! Це ви? — спитала вона шевчиху.
  — Я, а чого вам треба?
  — Торгуєте садовиною чи городиною?
  — Як бачите, а чого вам треба? — ще раз перепитала торговка.
  — Ану, подивимось, що тут у вас є. Чи відшукаю те, що мені потрібно?! — І баба, перекидавши і перенюхавши весь крам, сказала обривисто:— Гнилий у тебе крам, ні на що не придатний, років з півсотні він був куди краще.
  — Брешеш, довгоноса бабо! — закричав, обурившись, маленький Яків (так звали хлопчика).— Чого ти лізеш своїми брудними руками в наші кошики, перекидаєш увесь крам, та 'ще нюхаєш своїм коромислом; та знаєш ти, що після цього у нас ніхто не стане купувати?! Та як ти смієш огуджувати наш гарний крам? Та чи знаєш ти, що у нас купується на саму герцогську кухню!
  Баба скоса глянула на хлопчика, усміхнулась і проговорила сиплим голосом:
  — А глянь, синку, на мого довгого носа,— чи дуже він тобі подобається? Ось побачиш — у тебе ще довший виросте.— Кажучи це, баба нагнулась до кошика з качанами капусти, вийняла найбільші й найбіліші качани, стисла їх так дуже, що вони затріщали, і, кинувши їх знову в кошика, сказала: — Гнилий крам, ні на що не придатний!
  — Та годі вам нести дурниці,— озвалась торговка.— Коли ви хочете що-небудь купити, то, будь ласка, швидше, і з Богом ідіть собі, а то, стоячи тут, ви тільки заважаєте другим.
  — Я куплю у тебе декілька качанів,— сказала стара.— А позаяк мені важко самій донести їх додому, то дозволь твоєму хлопчику допомогти мені,— я з подякою заплачу йому.
  Дуже не хотілося Якову проводжати гидку бабу, але мати настояла на своєму, і він пішов, почуваючи огиду і боячись наче чогось недоброго.
  Стара ішла поволі, прямуючи на край міста, і нарешті спинилася біля маленької напіврозваленої хати, вийняла з кишені стару ржаву завіртку і ловко всунула її в невеличку щілину. Зовнішні двері зразу відчинилися. Ввійшовши в кімнату, Яків так і застиг в здивуванні: стеля і стіни були з чистого мармуру, меблі з кращого горіхового дерева, підлога була зроблена з блискучого скла, настільки слизького, що Яків ледве міг встояти на ногах. Стара між тим вийняла з кишені срібного свистка і ледве просвистіла якусь пісеньку, як по сходах почали спускатися морські свинки. Але найдивніше було те, що вони ходили на двох ногах, обутих у горіхові шкаралупи; одягнені були свинки в людські убрання, а на головах у них сиділи самі новомодні капелюшки.
  — Де ви діли мої черевики? — сердито звернулася до їх баба і вдарила їх палкою з такою силою, що вони аж підскочили з болю і стали тікати нагору по сходах, але швидко вернулися, держачи в лапках дві кокосові шкаралупки, підшиті шкурою, і зараз же обули їх на ноги старої. Баба в ту ж мить перестала шкандибати, кинула геть набік палку і побігла по скляній підлозі, тягнучи за собою маленького Якова. Так було декілька хвилин. Нарешті вони стали в одній з кімнат, очевидно, кухні.
  — Ну, сядь тут та відпочинь,— прихильно сказала баба, садячи хлопчика кудись у куток на канапу.— Ти, певно, стомився, несучи на собі таку вагу. Людські голови не дуже, мабуть, легкі.
  — Я не розумію, про що ти говориш,— відповів Яків.— Справді, кошика мого було нести не так легко, але до чого тут «людські голови»?
  Стара голосно'розсміялась, нагнулась до кошика і вийняла з нього людську голову. Хлопчик злякано одступив назад.
  — Я вважаю своїм обов’язком нагородити чим-небудь тебе за твою зразкову слухняність,— прошамотіла стара.— І ось я почастую тебе чудесною юшкою. Сказала і знову витягла срібного свистка. Ледве засвистіла, як прибігли ті ж самі морські свинки.
  Баба звеліла їм запнутись фартухами і прив’язати до поясів ополоники. За свинками проскакала сила білок у широких турецьких штанцях і в зелених єдвабних шапочках. Очевидно, вони уявляли собою куховарів, лазячи по стінах і знімаючи з гвіздків сковороди та миски. Стара між тим поралася біля печі, і так швидко, що через декілька хвилин вже наливала полумисок юшки і підносила Якову.
  — Ось, покуштуй моєї юшки, синку,— сказала вона.— Ти будеш добрим поваром, але травички не найдеш, бо її не було в кошику твоєї матері.
  Маленький Яків ніяк не міг зрозуміти старої, уважно розглядав юшку, яка йому здавалася надзвичайно смач- ною, і декілька разів, хвалячи, казав, що йому ніколи не доводилось їсти ні46го подібного.
  Коли він доїдав уже останні краплини юшки, морські свинки почали курити аравійським ладаном, і кімната наповнилась блакитною хмарою диму. Цей дим став густішати і важчати, і Якову нестерпимо захотілося спати. Уві сні йому декілька разів хотілося попросити, щоб його пустили до матері, але як тільки він починав прокидатись і приходити до пам’яті, ладан ставав дужче пахнути, і Яків засипав знову. Вві сні йому ввижались дивні речі. Снилось, наприклад, що баба зняла з його убрання і натомісць одягла білячу шкуру; і він починав з білками стрибати і прислуговувати. Насамперед йому звеліли чистити полуботки.
  Батько Якова був шевцем, і ця робота була для Якова добре знайома. Потім звеліли йому разом з білками ловити пилинки і просівати їх крізь густе сито. З тих просіяних пилинок для старої варили якусь м’яку страву, бо баба давно вже не мала зубів і не могла їсти нічого твердого. Крім цього, Яків мусив ще носити воду і збирати в горіхові шкаралупки росу з троянд для питва бабі. Баба пила завжди багато, і доводилося збирати роси немало. Також Якову треба було прибирати кімнати, дивитися за підлогами і чистити їх. Аж ось, нарешті, йому дали найвищу посаду: його послали на кухню. Такої почесної посади можна було добитись не швидко, і давалась вона далеко не кожному. Через деякий час Яків з простого помічника кухара став першим кондитером. Він навчився так гарно пекти різні ласощі, що навіть сам собі дивувався. Так пройшло сім років. Одного разу стара, кудись ідучи з дому, звеліла йому опатрати курку і начинити її травами, і гарненько підрум’янити. Яків і це зробив бездоганно. В коморі, де ховались трави, він запримітив у стіні шафу, якої не бачив раніше, і з цікавістю почав приглядатись до неї. Відчинивши двері, він побачив декілька маленьких кошиків, у яких щось лежало і надзвичайно приємно пахло. В однім з кошиків найшов якусь чудну траву, яка так само пахла, як та юшка, що вперше була подана бабою. Пахощі були настільки сильні, що Яків мимоволі став чхати і чхав доти, доки не... прокинувся. Розтуливши очі, Яків угледів себе на канапі і, дивуючись, глянув навкруги.
  — Невже це сон? — проговорив він сам до себе.— Ні, ні! Не може бути. Я ручусь головою, що не дуже давно я був білкою, товаришем морських свинок і, нарешті, славетним кухарем.
  «Уявляю собі, як мати буде сміятися, коли я про все де розкажу їй. Аби тільки вона не стала мене докоряти, що я так довго спав у чужій хаті, замість того, щоб допомагати їй на базарі». З цією думкою він швидко скочив з канапи, щоб іти додому, але помітив, що ноги не слухаються його і що сам він ніби п’яний, або спросоння на кожнім кроці спотикається то на шафи, то на двері. Та нарешті він таки якось вибрався з хати на вулицю.
  Стара, очевидно, завела його на самий край великого міста,і йому довго довелось блукати по вулицях і переулках, доки він дотрапив до базару. Прийшовши на те місце, де мати його завжди торгувала, він застав звичайний галас. «Ой кумоньки-голубоньки! Подивіться, який чудний карлик!» — закричала над самим його вухом якась торговка.
  Іншого разу Яків неодмінно побіг би і сам подивитись на чудного карлика, бо, взагалі, він був охочий подивитися на всяке диво, але тепер йому* було не до того: він поспішав до своєї матері, що сиділа на своїм звичайнім місці серед кошиків з садовиною та городиною. Вона не закликала, як раніше, покупців і здалась Якову дуже сумною. Більше того — вона наче схудла і зблідла. Яків підійшов до неї ззаду, положив їй руку на плече і спитав тихим та ніжним голосом:
  — Матінко! Що з тобою, ти на мене сердишся?
  Ганна обернулася, глянула і, затуливши очі рукою, перелякано відхитнулася назад.
  — Чого тобі від мене треба, гидкий карлику? — сердито закричала вона.— Геть з моїх очей, я і півшеляга не дам тобі за твоє чудернацьке ламання.
  — Матінко! Що з тобою? Хіба ти не пізнаєш мене, що проганяєш від себе?
  — Геть собі! — крикнула Ганна ще голосніше.— А то я розправлюся з тобою по-своєму.
  «Нещасна! Мабуть, збожеволіла»,— подумав Яків, і, помовчавши, знову озвався до неї:
  — Та хіба ти не пізнаєш мене, матінко? А приглянься краще, я ж твій син — Яків.
  Ганна хотіла відіпхнути його рукою, а інші торговки накинулись на його з лайкою, стали докоряти йому, соромити, що він знущається з бідної жінки, якій зовсім не до жартів з того часу, як у неї украли єдиного сина, вродливого, повновидого хлопчика. Яків стояв і ніяк не міг зрозуміти — що таке сталося, за що його звуть гидким карликом.

  Впевнившись, що мати ні в якому разі не визнає його за рідного сина, він рішив, не гаючись, піти в ту крамничку, де батько його раніше починяв чоботи. Підійшовши до дверей, хлопець з цікавістю відчинив їх. Сам господар, очевидно, настільки був захоплений своєю роботою, що в перші хвилини не звернув на його ніякої уваги, але ось він глянув і випустив з рук полуботок, дратву і шило, і закричав зляканим голосом:
  — Господи! Що це таке?
  — Добривечір, пане господарю! А як ідуть ваші справи?
  — Погано, карлику,— сказав швець, який на диво теж не пізнав Якова.— Я зостався один і з кожним роком роблюся старішим та слабішим.
  — Хіба у вас немає помічника? А де ж ваш син?
  — Бог його святий знає. Уже сьомий рік минає, як його украли на базарі.
  — Сім років! — злякано проговорив за батьком Яків.
  — Еге, карлику, сім років. Це було так. Одного разу на базар, де жінка моя торгує то сим, то тим, садовиною та городиною, прийшла якась стара та гидка баба. Накупивши різного краму, вона стала просити, щоб хто-небудь допоміг їй віднести покупку додому. Жінка моя з ласки своєї послала з нею нашого сина, і з того часу ми його більше не бачили.
  — Ви кажете, що це сталося сім років тому назад?
  — Рівно сім літ мине весною. Як і де ми його не шукали, наша праця була даремною.
  Кажучи так, батько^Якова стукав полуботками і затягав дратву то в цей, то в .той бік. Якову з кожною хвилиною ставало видніше, що усе ним пережите — було не сон, а дійсність. І він довго б ще стояв, думаючи про свою долю, аж батько спитав його:
  — Чи не хочете ви, маленький пане-добродію, чого-небудь у мене купити? Може, купите пару черевиків. Або футляра для свого носа? — додав він, голосно розсміявшись.
  — Навіщо мені здався ваш футляр? — сухо озвався Яків.
  — Звичайно, я вам не набиваюся, але коли б у мене був такий бридкий ніс, то я неодмінно закривав би його футляром.
  Яків лапнув себе за носа і помітив, що ніс у його справді занадто довгий.
  — Чи немає у вас під рукою дзеркала? — спитав Яків нерішуче.
  — Не раджу вам дивитися в дзеркало на себе,— озваЬ- ся швець,— бо ви нічого не побачите цікавого. А коли уже конче вам хочеться полюбуватись на себе, то ось тут навпроти живе цирульник Урбан, у його єсть дзеркало — подивіться!
  І наче бажаючи закінчити розмову, батько випровадив Якова за двері, а сам знову прийнявся за роботу. Яків з нахиленою головою пішов до хати Урбана, якого раніше знав дуже добре.
  — Доброго здоров’я, пане Урбане,— сказав він цирульникові.— Я прийшов до вас з маленькою просьбою: чи не дозволите ви мені глянути у дзеркало?!
  — Чому ж? Скільки хочете. Ось воно висить,— відповів цирульник, голосно розсміявшись. Одночасно з ним розсміялися всі присутні в цирульні.
  Яків підійшов до дзеркала і, угледівши себе, гірко заплакав: його очі були менші від свинячих, а ніс, навпаки, був настільки великий, що сягав до самого підборіддя.
  Груди і спина вигнулися і нагадували туго набитий мішок, поставлений на коротенькі й тоненькі ніжки.
  Руки, проте, були такі довгі, що легко торкалися землі; коротше кажучи, колишній вродливий хлопчик Яків зразу обернувся в горбатого, носатого і чудного карлика.
  — Ну, що? Надивилися на себе? — спитав його цирульник через декілька хвилин.— Знаєте що,— чи не хочете ви поступити до мене на службу? Ви будете у мене принадою для прохожих. Я дам вам за це кімнату, обід, черевики, убрання, а ви тільки мусите стояти біля дверей цирульні, закликати прохожих та з мила збивати піну.
  Карлик наш у перші хвилини дуже обурився, а згодом, подумавши і заспокоївшись, попросив вибачення і сказав, що він, на жаль, не має часу поступати на службу і пішов із цирульні. Він вирішив піти на базар і'ще раз перебалакати з матір’ю.
  Підійшовши до неї, він став просити її, щоб вона не сердилась і вислухала його спокійно. Нагадавши їй про той день, коли вона звеліла йому допомогти бабі донести кошика, він згадав деякі подробиці з свого дитинства і розказав, як йому впродовж семи років жилось у ворожки-ча- рівниці.
  Ганна уважно вислухала його, а потім сказала, що їй конче треба переговорити з чоловіком, і, забравши крам, запросила карлика піти разом з нею до шевця.
     Цей добродій прикидається нашим Яковом,— звер

нулась вона до чоловіка,— і оповідає найдрібніші подробиці з того, як сім літ тому назад його украли у нас і як він був заворожений злою ворожкою.
  — Ах ти, гультяю,— гнівно закричав швець,— він скористувався тим, що я забалакав з ним і розказав йому, коли він приходив до мене, усю пригоду з нашим Яковом, а потім побіг до тебе, щоб морочити твою, і так бідну, голову... Почекай, я доберусь до тебе! Тебе заворожила зла чарівниця,— додав він, звернувшись до карлика, і, взявши жмут ремінців, почав його стьобати з такою силою, що Яків, обливаючись слізьми, вирвався і побіг світ за очі.
  Заступитись, захистити бідного горбача-карлика було нікому. Недобрі люде, замість того, щоб пожаліти його, сміялися з його і не звертали жодної уваги на його прикре становище. Бідолаха цілий день нічогісінько не їв, не пив, а коли настала ніч, він, бачачи, що ні в кого йому переночувати, пішов і ліг під церквою, не дивлячись на те, що було вогко і холодно. Прокинувся він вранці, ледве блиснуло сонячне проміння, і став думати, як би йому хоча б не вмерти з голоду, бо батьки зовсім його зреклися.
  Іти до цирульника, зробитися посміхом і показувати себе за гроші йому не дозволяла гордість. Але що оставалося робити? Аж ось він згадав, що перекинувшись білкою, він був неабияким кухарем і що в данім разі добре знання цього діла може стати йому у пригоді. Він рішив дождатися того часу, коли на вулицях заходять і забігають люде. Насамперед він пішов у церкву і помолився Богу, а потім помандрував на кухню одного багатого герцога, який найбільше всього на світі любив ласощі і який збирав найкращих кухарів з усіх країн.
  Коли він підійшов до дверей герцогського палацу, вартові спинили його і спитали — чого йому треба.
  Карлик попрохав провести його до самого найголовнішого дозорця над кухнями, назвавши себе кухарем і сказавши, що він шукає посади. Дозорець оглянув карлика і ледве стримуючи сміх, спитав, хто направив його сюди.
  Карлик, не довго думаючи, відповів:
  — Дозвольте вам приготувати на пробу яку-небудь солодку страву. Ось дайте з тройко яєць, трошки цукру, муки, вина, присмаків... У такій господі, як у вас, все це знайдеться напевно. Ви побачите, що я на ваших очах зготую так, що ви зразу назвете мене справжнім кухарем.— Говорячи так, карлик похитував своїм довгим носом і жваво розмахував руками.
  — Гаразд! — сказав дозорець.— От ходім для штуки на кухню, я подивлюсь, що ти нам утнеш.
  І вони ввійшли в хату. Це був величезний будинок, чудесно обставлений. В кухні день і ніч топилося двадцять печей, і сила кухонних прислужників безперестанку бігали по хаті з ножами, сковородами, ринками і ополониками
  — Що сьогодні звелів приготувати на сніданок наш ясновельможний господар? — звернувся дозорець до старшого кухаря, який завжди завідував герцогськими сніданками.
  — Він ласкаво звелів нам зварити датську юшку та червоні гамбургзькі кльоцки.
  — Чув ти, що замовив герцог? — звернувся дозорець до маленького кухаря.— Візьмешся ти за такі складні страви?
  — Не занадто вони і складні,— відповів карлик, згадавши, що такі точнісінько страви він,будучи білкою, часто варив і для своєї злої баби.— Дайте тільки мені для юшки деяких речей, а особливо жиру із дикого кабана, корінців і яєць, а для кльоцок різного м’яса, топленого гусячого жиру, трошки вина, імбиру та однієї травички, що зветься «потіш моє черево».
  — Та ти справді вчився кухарству у якої-небудь чарівниці,— закричав здивовано старший кухар.— Про травичку цю ми ніколи й не чули.
  — У всякім разі, ви йому принесіть усе, що він скаже, і дайте йому змогу самому приготувати сніданок. Сподіваюсь, що ви не будете йому допомагати.
  Старший кухар скорився. Карлик велів, щоб усе було зроблено по його бажанню і поставлено в піч, але сам він до печі ледве діставав носом, і тому довелося підставити два стільці, на них покласти мармурову дошку, а вже на дошку поставити карлика. Коли все це було зроблено, карлик звелів поставити на жар обидві страви і варити їх доти, доки він знайде потрібним. Пройшло досить багато часу
  — Стій! — нарешті крикнув карлик і, відставивши ринки, попросив дозорця покуштувати.
  Дозорець підійшов до печі, взяв ложку і, покуштувавши, ледве не закричав: «Оце так-так! Забожусь, що такого смачного я нічого не їв зроду!»
  Покуштував і кухар.
  — Що й казати, навдивовижу смачно! — похвалив він.— Ну й травичка! Я певен, що від травички це залежало!
  В цю хвилину в кухню ввійщов камердинер герцога і сказав, що час уже подавати сніданок. Карлик поклав кльоцки на срібний полумисок, а юшку вилив у миску, і все це було віднесено в їдальню. Карлика ж дозорець узяв до себе в кімнату і завів з ним розмову. Поснідавши, герцог звелів покликати дозорця і сказав йому:
  — Я завжди був задоволений твоїми кухарями, але сьогоднішній сніданок був надзвичайний. Скажи, будь ласка, хто готував його? З того часу, як я займаю місце моїх прадідів, мені ще не доводилось їсти нічого подібного. Я хотів би подякувати кухареві і послати йому декілька червінців.
  — Історія цього кухаря надзвичайна! — сказав дозорець і коротко розповів герцогу все те, про що ми уже знаємо з цієї книжки.
  Герцогу схотілося глянути на карлика, і, коли його привели, герцог став розпитувати — хто він такий і звідки зайшов сюди.
  Яків не хотів розповідати про те, як він був заворожений злою бабою, як він служив у неї білкою, але все ж таки коротко мусив сказати, що він остався сиротою, без батька і матері, і випадково вивчився куховарству у однієї старої жінки.
  Герцог не розпитував більше. Він, очевидно, не дуже цікавився долею карлика і головну увагу звертав на його зовнішність.
  — А чи не хочеш ти найнятися до мене? — спитав герцог.— Я дам тобі на рік 50 червінців, одне празникове убрання і два буденних. За це ти мусиш щодня подбати про мій сніданок та наглядати за кухнею і за тим, щоб усе як слід було подано на стіл. У мене так заведено, що кожний із моїх прислужників має своє прозвище. Тебе ми прозвемо Носом. Через деякий час, звичайно, дивлячись на те, як ти себе будеш поводити, я зроблю тебе помічником дозорця над кухнею.
  Карлик Ніс дуже зрадів від слів герцога, упав перед ним, поцілував йому ноги і побожився служити йому вірою й правдою. Почуваючи себе спокійним і забезпеченим, Ніс зразу взявся за діло розумно, обачливо і дотепно. Герцог був дуже задоволений, і з того часу, як Ніс став у його за кухаря, він завжди їв з великою охотою. Раніше, бувало, він нервувався і сердився за обідом або за сніданком, а тепер зробився він спокійним, веселим і взагалі задоволеним життям. Слава про надзвичайного кухаря неслася далеко.
Він швидко став справжнім дивом у місті, і багато людей навмисне ходило в герцогську кухню, щоб мати змогу хоч одним оком глянути на маленького карлика і подивитися, як він готує різні страви, а деякі поважні вельможі навіть добилися того, що герцог дозволив їм посилати своїх кухарів учитись у карлика.
  Так пройшло два роки. Карликові жилося дуже добре, і він почував би себе зовсім щасливим, коли б не сумував за батьком та матір'ю. Одноманітно минали дні, день за днем, і може б, вони ішли ще так довго, коли б не трапився надзвичайний випадок. Треба сказати, що карлик усе вмів дуже поцінно купити і тому іЦотилГня декілька разів ходив на базар за всякою всячиною.
  Прийшовши колись в пташиний ряд, він став вибирати гуску і звернув увагу на літню жінку, яка продавала гусей та качок і не закликала покупців так, як інші. Він підійшов до неї і, відібравши трьох найжирніших гусей, купив їх разом з кліткою, скинув все на плечі і швидко пішов додому.
  По дорозі він звернув увагу на одне досить чудне явище. В той час, як двоє гусок кричали, гелготали і билися об клітку, як це часто буває з ними, третя сиділа тихо, наче замислившись, зітхала і охала, як справжня людина.
  — Мабуть, заслабла, або хто прибив її, треба буде швидше зарізати,— голосно проговорив він сам до себе, але як він здивувався, коли гуска відповіла йому виразним людським голосом:
Як ти різать мене станеш, Я тебе вкушу.
А як шию мені звернеш, Зразу задушу.
  Карлик злякався, випустив клітку з рук і угледів, що гуска дивиться на його розумними, ясними очима.
  — Оце так-так! — закричав Ніс.— Гуска розмовляє! Не турбуйся, товаришко, ми тебе не станемо різати. Такого рідкого птаха варт пожаліти... Ось я поб’юсь об заклад, що ти, шановна гуско^ була колись людиною.
  — Ти вгадав, карлику,— відповіла гуска.— Я родилася гарненькою маленькою принцесою і, лежачи в моїй пишній колисці, ніколи й не гадала, що попаду коли-небудь на кухню до якого-небудь герцога.
  — Будьте спокійні, ваша світлість, вам не зроблять ніякого зла. Я збудую вам найнебезпечніше помешкання в 

моїй власній кімнаті і при найменшій змозі розмовлятиму з вами. Прислужникам скажу, що вигодовую вас особливими травами на те, щоб колись догодити сніданком пану герцогу. Звичайно, при першій змозі я вас випущу на волю.
  Гуска подякувала доброму карликові, який виконав усе, що обіцяв їй. Двох інших гусок він зарізав того ж самого дня, а для царівни зробив помешкання в своїй кімнаті і в кожну вільну хвилину поспішав до неї поговорити. Із розмов виявилось, що вона була дочкою ворожбита Ветер- бока, що її звали Мімі і що батько Ветербок із-за якоїсь травички посварився з якоюсь старою відьмою, яка, по- мщаючись, обернула її в гуску і занесла її кудись далеко. Сама ж вона з острова Готланда.
  Коли карлик довідався, що сварка між її батьком і відьмою була із-за якоїсь травички, він поспішив її заспокоїти, сказавши, що як тільки вона відшукає ту саму травичку, всі чари старої ворожки зникнуть і вона знову стане людиною. В той час, як вони так розмовляли, до герцога приїхав його приятель. Герцог зараз же покликав до себе карлика і сказав йому велебно:
  — Настав час, коли ти мусиш виявити себе як найкращий, як найперший у світі кухар. Мій гість великий знавець самих вигадливих страв. Він їсть краще всіх людей на цім світі, звичайно, крім мене. Тому велю і вимагаю від тебе, щоб за весь час його гостювання в моїх маєтках ти годував нас на славу і не смів подавати двічі одну й ту саму страву.
  Карлик низько вклонився. Прийшовши на кухню, він напружив усі свої сили, цілий день стояв у хмарах диму і безперестану давав розпорядження своїм помічникам зробити то це, то інше. І обід справді вийшов на славу. І такий самий був щодня. Гість герцога гостював у герцогськім палаці уже біля двох тижнів. Він почував себе якнайкраще, їв не менше п’яти разів на день і не міг нахвалитися кухарством карлика. На п’ятнадцятий день гість попросив герцога покликати карлика до столу, щоб особисто йому подякувати.
  — Ти чудесний кухар,— сказав він йому.— І до того ти дуже чемний, бо ні разу за два тижні одної і тої страви не подавав двічі. Але скажи, будь ласка, чому тобі й досі не прийшло на думку почастувати мене сюзренським паштетом, цією найкращою стравою на білому світі.
  Карлик почервоній. Йому ніколи не доводилось ні готувати, ні бачити сюзренського паштету.
  Однак він швидко заспокоївся і сказав досить спокійно: — Я сподівався, що ваша світлість ще прогостює у нас, і тому беріг цю страву на закуску.
  — Так ось як! А якби мені хотілося покуштувати її завтра.
  — Слухаю! — відповів карлик і, похиливши голову, вийшов із герцогської їдальні. Прийшовши в свою кімнату, він гірко заплакав.
  — Що з тобою? — спитала його принцеса Мімі.
  Карлик коротко розповів їй.
  — Годі плакати, заспокойся,— озвалася гуска.— Ця страва часто подавалася за столом у мого батька. Я добре знаю, як вона готується і охоче навчу тебе.
  Карлик аж підскочив з радості. Він благословляв день і хвилину, коли купив гуску, і зразу ж узявся за сюзренський паштет, зробивши насамперед невеличку спробу, яку дозорець над кухнями дуже похвалив. На другий день паштет був спечений. Карлик послав його в світлиці гарячим, прямо з печі, оздоблений квітками. Сам, між іншим, він надів найкраще убрання і сміливо ввійшов до їдальні, де стольник розрізував паштет і підносив гостеві і герцогові на срібній лопатці.
  Герцог їв з насолодою.
  — Так! Цей паштет справді можна назвати паштетом над паштетами, а кухаря мого кухарем над кухарями. Чи не так, друже? — додав він, звернувшись до гостя.
  Гість з свого боку теж поклав собі на тарілку шматок паштету, покуштував його і потім став його уважно розглядати.
  — Паштет, нічого говорити, досить добрий, але, у всякім разі, він не справжній, не сюзренський паштет.
  Герцогові стало ніяково.
  — Собака із собак! — крикнув він на карлика.— Як смів ти обдурити мене?
  — Володарю! Божуся, що страва зроблена в згоді зо всіма вимогами кухарства,— озвався карлик, трусячись, як у пропасниці.
  — Брешеш, шахраю! Коли мій гість говорить, що це не той паштет, значить, він говорить правду. Ось підожди! Я звелю тебе самого порубати та спекти. .
  — Змилуйтеся, благаю вас! — закричав карлик, обнімаючи коліна герцога.— Скажіть, будь ласка, чого не достає цій страві, чим вона вам не до смаку? Не дайте вмерти мені із-за шматочка гов’ядини та жменьки муки.
  — Я ще вчора думав, що тобі ніколи не зробити такого паштету, який готує мій власний кухар,— завважив, сміючись, гість.— Коли хочеш знати, то не достає йому одної травички, маловідомої у вашій країні. її звуть «чих- трава». Вона надає паштету і смаку, і приємних пахощів. І ніколи твоєму панові не їсти такого смачного паштету, яким годує мене щодня мій кухар!
  Останні слова герцога розлютували.
  — Щоб не було, а я буду їсти такий паштет,— закричав він, скочивши з місця.— Слово честі, що я або завтра нагодую вас таким паштетом, або голова цього шахрая буде посаджена на шпиль мого палацу,— додав він, звернувшись до карлика.— Даю тобі двадцять чотири години на те, щоб ти міг подумати над своїм становищем.
  Карлик пішов до себе в кімнату і почав оповідати гусці про свою пригоду.
  — Єсть чого журитися! — сказала вона.— Скажи мені тільки, чи немає тут поблизу де-небудь старих каштанів?
  — Єсть,— відповів Ніс, зітхнувши трішки легше.— Там над ставом їх скільки хочеш, але нащо вони нам?
  — Травичка, про яку іде розмова, росте виключно під ними,— пояснила принцеса Мімі.— А тому не будемо марнувати часу на зайві розмови і ходімо шукати її. Візьми мене на руки, а біля ставу пустиш, я зразу тобі найду її.
  Сказано — зроблено. Карлик, тримаючи в руках прин- цесу-гуску, уже доходив до брами.
  — Тебе не велено пускати з дому,— спинив його вартовий, наставивши списа.
  — Мені треба піти на став,— сказав карлик.— Пошли когось до головного дозорця над кухнями просити, щоб він дозволив мені піти в сад, і скажи, що мені конче треба розшукати одну траву.
  Паркан, яким було обнесено сад, був настільки високим, що втекти було ніяк не можна, і через те піти карлику до ставу було в ту ж хвилину дозволено.
  Ввійшовши в сад, він пустив на землю Мімі, і вона швидко побігла туди, де росли каштани. Спинившись біля одного, гуска махнула крильми, потім^всунула голову у високу траву, щось відкусила і, подаючи Носу якусь зелененьку травичку, промовила ледве чутно:
  — Ось та сама травичка, тут її досить багато, коли треба буде, можна прийти ще раз.
  Карлик почав розглядати траву. Вона справді була пахуча. Стебло і листя її були якогось грубо зеленого кольору,
 а сама квітка була вогняно-червона, з жовтою оборкою.
  — Слава Богу! — крикнув він нарешті.— Але яке чудо. Знаєш, мені здається, що це та травка, яка і мене обернула із білки в карлика. Чи не зробити нам ще пробу?
  — Ні, ні, почекай,— озвалась гуска.— Нам треба нарвати цілу жменю цієї трави, потім вернутися в кімнату, зібрати всі гроші, все майно і потім вже пробувати силу «чих-трави».
  Карлик послухав. Він зробив все, що порадила йому гуска. Позбирав усі гроші (їх набралося'червінців п’ятдесят-шістдесят), зав’язав їх у хусточку і почав нюхати траву, приказуючи по кілька разів: «Божа воля — зняти з мене цю страшну вагу».
  І враз він почув, що скрізь по його тілу щось потяглося, захрустіло, голова піднялась і витяглась із плечей. Він глянув на свій ніс. Ніс все коротшав і коротшав, груди і спина вирівнювалися, ноги довшали.
  — Який ти високий та вродливий,— весело закричала гуска.— Ніби ти ніколи й не був довгоносим та горбатим карликом!..
  Яків стояв щасливий... Потім став на коліна і почав молитися. Одначе, який він радий не був і як не хотілося йому швидше побігти до матері, він не забув про сумне становище принцеси Мімі і хотів допомогти їй у тяжкім горі.
  — Без тебе, гусонько, я ніколи не знайшов би цієї трави і назавжди остався б карликом-калікою. Навіть умер би під сокирою ката не пізніше як завтра. Я мушу віддячити тобі. Раніше ніж поїхати додому, я одвезу тебе до твого батька. Він досвідчений ворожбит і, напевно, зуміє зняти з тебе страшні чари.
  Мімі аж заплакала з радості і, звичайно, охоче згодилася з карликом, а карлик взяв її на руки, вийшов із герцогського палацу і пішов прямо до морського берега в країну принцеси. Нічого й говорити, що ніхто із вартових не міг вгадати у вродливому парубкові герцогського куха- ря-карлика.
  Дійшли вони без всяких неприємних пригод.
  Батько-ворожбит, як і сподівався Яків, легко зняв чари зі своєї дочки і щедро обдарував парубка. Коли ж Яків вернувся додому, батьки його несказанно зраділи, пізнавши сина, якого вже ніколи не сподівалися бачити. На Яковичі гроші вони незабаром купили досить добру крамничку і стали жити в достатку та щасті.
  У палаці ж герцога через деякий час кинулись шукати карлика, але, звичайно, карлик був уже далеко. Герцог так розлютувався, що Ніс не знайшов трави, що хотів його негайно ж покарати на смерть, а гість герцога запевняв, що сам герцог допомагав утекти карликові, щоб не втратити такого гарного кухаря, і докоряв, що герцог не додержав свого слова. Герцог образився. Між ними швидко розгорілася війна під назвою «Війна із-за травички» через те, що на святі згоди кухар колишнього гостя подав дійсно справжній сюзренський паштет, який навіть сам герцог їв з великою охотою.

