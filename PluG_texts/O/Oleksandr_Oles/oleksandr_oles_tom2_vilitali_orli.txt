«ВИЛІТАЛИ ОРЛИ...»
Трагедія в 1-й картині
Автор приятельська присвячує землякам
   Майдан невідомого містечка. Метушня. Добудовуються ятки, рундуки, прибиваються вивіски: «Ужас» ’, «Свій до свого», «Сластьони», «Книжний кіоск». Праворуч карусель, тир. Кавуни, горшки, словом, вигляд ярмарку. Просто — двері в павільйон «Ужасу». Багато людей в найрізні- ших національних убраннях. Кобзар, лірник. Люде приглядаються, торгуються, вибирають, купують. Дія відбувається в 1975 році.
     Дама (з вікна «Ужасу»)
Сюди, сюди, панове, йдіть сюди, Сюди спішіть, біжіть скоріше, Ніхто ніде не їсть смачніше, Хто їсть у нас — не зна біди.
Ми на конгрес найкраще все зварили, Спекли найліпші пиріжки, Таких і вдома ви не їли: їсте — і трусяться жижки.
     А.
Сластьони, сластьони По півкорони
Варенуха, варенуха, Пийте по самі вуха.
Оселедці-матеси 3—
Виключно на конгреси.
     Д.
Ну давай, та добрі, чуєш?
А то бука покуштуєш...
     1 У Празі їдальню «Укр [пінського] жіночого союзу» скорочено називають «Ужас» (жах).— Авт.
   J Тобто: півкрони — грошова одиниця в Чехословаччнні.
     Сорт прибалтійських оселедців.
А по чарці?! Треба конче!.. Ану, на та збігай, хлопче. (Ховає оселедця до кишені).
         Р.
О, добридень! Це ви, пане?. Як здоров’ячко?
         д.
Погане.
         Р.
Що це ви в кишеню впхнули?
         д.
Та купив оце цибулі, Хочу взяти це до хати, Милостивій пані дати.
         Р.
А велика? Покажіть.
         Д.
Ні, не дам і не просіть!
Хлопець приносить горілку.
         р.
А це що? Таке... прозоре...
         Д.
Та це лік на око хворе.
         Р.
Щось болить і в мене, пане...
         Д.
Не журіться, перестане... Ну... ідіть... а я спочину. Крутить щось і ноги, й спину.
       Р. (набік)
Ну чекай же! Будеш знати,— Хай повернешся до хати.
       Г.
Сьогодні вже конгрес збереться... Яка надія! Серце б’ється!
Хай волю висловлять у цю негоду Представники, мужі народу!
       Р.-Д.
Подія справді немаленька, Зрадіє наша бідна Ненька.
       С.-д.
Пролетарі усі, єднайтесь:
З фашизмом-ворогом змагайтесь.
       С.-р.
Дурниці, друзі, порете, Борітеся — поборете.
       С.-д. (співає)
Соціалізме, світку наш, В завзятім бої не поляж, Страшний фашизм переможи, О батьку Марксе, поможи!
       Делегат 1-й
Коли б і сталась перемога, То це було б лише від Бога!..
       Делегат 2-й
Цікаво, як конгрес удасться... Мене й тепер трясе вже трясця, Питання проводу страшне,— Як він цей камінь обмине.
       Делегат 3-й
Як хвиля мимо пронесе, То буде й далі добре все.
     р.-д.
Ми не маєм провід! Жодних змін! Ми не дамо підкласти мін!
Він вів — і далі поведе.
     С.-д.
Народний фронт — ось провід де!
     Р.-Д.
Конгрес рішать не має права.
     С.-р.
Хіба рішила вже Варшава?
     С.-д.
Побачимо, почуємо сьогодні, Хто переможе: ви чи фронт народний.
     Н.
Як не підмажете колес,— Рипітиме конгрес!
     Дама з «Ужасу»
Панове, не сваріться, Ви краще подивіться, Які рум’яні пиріжки: їсте — і трусяться жижки. А ковбаса — гаряча, свіжа. Ідіть — у нас найкраща їжа!
     С.-р.
Як ковбаса та добра чарка,— На час якийсь минеться й сварка.
     С.-д.
А може, й справді перекусим: Твердий оріх ми ще розкусим.
Пішли в «Ужас».
     Ф. (вбігає. До розпорядника)
Ух! Насилу! Встиг? Добіг? Чи спізнився? Не дай Біг!

     Роз п [оря дч и к]
На конгрес ви поспішали? Ще його й не починали!
Слава Богу! Так я встиг?! Вірте, вже не чую ніг! Я ж не знав, хоч вже три роки, Як базікають сороки, Що десь з’їдеться конгрес. Але віз наш без колес...
Ну, гадаю, років двісті Ще простоїть він на місці... Та й на пасіці сиджу, Мед куштую, стережу... Коли вранці прибігає Мій сусіда та й питає: «Що ж, конгрес сьогодні буде?» «Як? Конгрес?!» — «Таж їдуть люде!» «Де?» — «Та там і там»,— говоре. «Ой ти, лишенько! Ой горе!» Я за шапку та в дорогу!..
Ну і встиг ще, слава Богу!
     X.
Автобуси!.. Дивіться, пане, Здається, їдуть галичани.
Люде заметушились, ідуть назустріч, вітаються: «Поважання», «Поважання
». Деякі обнімаються, цілуються.
     Розпорядник
Брати! Хоч не на власній ниві, Ми все ж вітати вас щасливі... Нехай мине година чорна, Нехай живе одна, соборна! Слава!
Окремі голоси: «Слава Україні!», «Слава Ундо!», «Слава соціал-демократам!
», «Слава радикалам!», «Слава католикам!», «Слава!»,
«Слава!», «Слава!», «Слава Галичині!».
     Галичани
Слава соборній Україні!
  Га л [ича нин] 1-й
Ми ним 1 не їли. Де тут, пане, Якусь канапку хлоп дістане?
  Р.-Д.
Це в «Ужасі», це в нас, в їдальні, Всі страви дійсно ідеальні.
  Гал [и чани н] 2-й
А бомбу пива?! Задля його Нас і приїхало так много!
  Дама з «Ужасу»
Панове, не баріться, Ви краще подивіться, Які рум’яні пиріжки... їсте — і трусяться жижки. А ковбаса правдива, свіжа. Ідіть — у нас найкраща їжа!
Галичани ідуть в «Ужас». 4—5 з них (всі вони в циліндрах) залишаються.
  X.
         Нащо возів ви стільки брали?
         В один усі б ви повсідали...
  Г а л [и ч а н и н] 1-й
Ми не живем у згоді й мирі, Тому й автобусів чотирі.
  Гал [ичанин] 2-й
Нас піддурили радикали, Пустили дурх 1 2 по Львові слуха, Що їх не буде тут і духа, А пані перші прискакали.
  Г а л [и ч а н и н) 3-й
У нас дійшло вже впрост до бунта. Ми не схотіли й бачить Унда

І нам воно заприсягло...
І ось приїхало це... зло!
  Гал [ичанин] с.-д,
Були і ми, есдеки, Далекі-предалекі, Сидіти з ними поруч, Наш плац — куди ліворуч.
  Гал [ичанин] 4-й
На жаль, збирай, стягай, хоч за волосся: Так наше стадо розбрелося, А обов'язок пастирів: паси!
О, врозуми їх, Господи, й спаси!
  О.
У їх не краще... Га? Іване!
  Р.
Та бачу, пане отамане.
  Розпоряд [чик]
Панове! Тихо: хор співає...
Та тихо ж! Зараз починає!
  Хор (співає)
Де згода в сімействі, Де мир і тишина.
Оплески.
  Гал [и ч а н и]
Цю вашу пісню всі ми знаєм: Це — з «Запорожця за Дунаєм»!?
  Д.
Мовчати, диваки!
А де ж у вас чарки? (До дами з «Ужасу»). Давай, шинкарко! Козак п’є, Бо в козака гроші є.
  М.
Яка шинкарка?!! Що ви, що ви?.. Ви зовсім, зовсім нездорові...
     д.
Мовчати! Козак п’є, Бо в козака гроші є!
Голоси: «О, Батько конгресу йде?», «Батько конгресу!», «Слава!»,
«Слава!», «Слава Батькові!». Овації.
     Д. (співає)
Де ти, Батьку, забарився, Де ти досі пропадав?
Чи ти в біса не сказився, Що насилу дочвалав?
Б [а т ь к о} к [о н г р е] су (попадаючи в тон, співає)
Занедужав я в дорозі, Та й набрався я біди, Так що ледве вже на возі Довезли мене сюди...
(Помітивши, що люде здивовані, Батько к[онгре]су схаменувся, зніяковів).
     Д. (до Батька к[онгре]су)
Сюди ступай. За пиво я заплатю.
     Б[атько] к[онгре]су
Ну, це вже через край!
     Гал [и ч а н и)
Яка безличність! Батяр!..
     Ч. (вибігає з «Ужасу»)
Ви чули, знов історія: Колишня Директорія, Приборкуючи крила, Конгрес заборонила.
     Б [а т ь к о] к [о н г р е] с у
Сьогодні день — Великдень наш сьогодні, Сьогодні день — це свято всенародне...
Сюди зібрався звідусіль Весь цвіт землі, весь цвіт і сіль. З Галичини, Америки, Канади, Гвінеї, Куби, з бігунів, З усіх нечуваних країв, Сьогодні всі зібрались до громади... Читали ви, напевно, пресу І розумієте вагу конгресу... А головне, я бачу, кожний з вас Відчув це розумом і серцем вчас. Мине якась мала година, І голос ваш почує Україна.
(Утирає сльози).
      Ш.
Як схвилювався він, поглянь, Ти чув: згадав він і Кубань.
      Сусід
Хоч проминув чомусь Одесу...
      Ш.
Сорокомученик конгресу!!.
      Розпорядник
Панове, тихо! Хор співає... Та тихо ж! Зараз починає.
      Хор
Закувала та сива зозуля... і т. д.
Оплески.
      Голос 1-й
Машинка до письма, Модерна, кращої нема!
      Голос 2-й
Рибки, зелені огірочки, Зелені, свіжі — просто з бочки!

       Голос 3-й
Замки від злодіїв патентні, Купують всі пани інтелігентні!
       Голос 4-й
Чижик, чижик! Співа, як соловей, Дивує всіх людей!
       Голос 5-й
Я руская, но серцем і понинє Жіву, гдє роділась, на Українє. Єйо люблю я безконечно...
Балакаю по-вашему, конечно.
       Ш.
Коли ж конгрес той вже почнуть?
       Сусід
Та стій! Хай люде відпочинуть Та наїдяться днів на п’ять, Бо швидше справи не скінчать.
Входять троє підпитих.
У Києві на риночку, Там пив чумак горілочку...
       Розп [о рядчик]
Панове, схаменіться, Чого ви орете?!
Навколо подивіться,
Як очі протрете, Це ж нині позбирались З усіх земель посли, А ви понапивались І рев тут підняли.
Ось-ось конгрес почнеться...
Як серце в вас не б’ється?!!
       К.
Не б’ється, може, в вас, мій пане, Що ти гадаєш, отамане?
     л.
Який конгрес?! Ви нас питали?
А разом, вкупі воювали!
Тепер конгрес, який конгрес?!
Ми подамо на це протест!
     Т.
Гаразд! Ій-богу, браво!
Збирать конгрес хто має право? І «Вісті» також протестують, Що тут з «конгресами» жартують.
     М.
А ви мандати маєте, Що так багато розмовляєте?
     3. 
Начхать на їх! Коли конгрес —
Нехай вже йде народ увесь:
В нас на селі на сход Ішов увесь народ...
     Дідусь
Ах, що ви плетете, Дозвольте вияснить старому: Конгрес на те, Щоб швидше ми поїхали додому.
     Т.
Хто хоче їхати — паняй, А хто не хоче — не мішай! Так само теж писали «Вісті».
     К.
А ви, бува, не комуністи? Ану, кубанці, покажіть, Куди дорога їм лежить.
   Зав’язується бійка, летять кавуни, горшки, поволі все кінчається.
     Розп [о рядчик]
Який скандал!!. І в день конгресу. Це ж попаде, напевно, в пресу.
Зліва виходить група жінок-депутатів.
     Жінка 1-а
Во іст майн ман? Ах, во іст майн ман? Ер гайст Гусак Семенович Іван \
     Жінка 2-а
Я не розумім, я йсем чешка, Йсем подкухаржка пана Пешка.
     Жінка 1-а (до 3-ої)
Ферштеін зі, філяйт? 3 4
     Жінка 3-я
Ол райт, ол райт, ол райт!5
     Муринка (виходить і кличе)
Пабло, Пабло, Пабло!
     Павло
Чого ореш ти, чорномаза, От, причепилась, як зараза.
(До сусіда).
Дочка Люципера з Марокка.
Ну з нею, пане, і морока!
Ні «бе», ні «ме» по-нашому не вміє, Та, правду кажучи, нема й надії.
(До неї).
Чого ти в біса репетуєш?
Чого ти хочеш, жінко? Чуєш?
Муринка жестикулює.
А, їсти хоче, ну ходім, І я з тобою разом з’їм.
Пішли в «Ужас».
З ні ос на висовується рука з книжкою.

     Купець
Нова, панове, книжка.
«Від Тихого до Боязкого, Крім мене, не було нікого». Новошляхівцям — знижка!
Виходять з «Ужасу» Б [ а т ь к о ] к[овгре]су і К. к.
А нас чому не запросили?
     Б [а т ь к о] к [о н г р е] с у
І ви? Товаришу мій милий!!?
     К.
Так... Нашу фракцію «есде»!..
     Б [а т ь к о] к [о н г р е] с у
А ви були раніше де? Вже соціальні демократи Давно одержали мандати.
     К.
А ви спитали нас: чи їх Ми уважаєм за своїх? Вони то з центром працювали, То в гречку знов кудись скакали 1, боячись на смерть фашизму, Пішли на руку комунізму...
А ми до певної мети Йшли просто й будемо іти!
     Б [а т ь к о] к [о н г р е] с у
Ви маєте свої часописи, журнали?..
     К.
Не маємо: не крали.
А коли хочете, то й так!
Журнал наш зветься, пане, «Рак».
Галич [анин] 2-й (виходячи з «Ужасу») Не сядем з ними анізащо!
Домів повернемося краще.
    Делегат
З конгресом зле, хоч їдь до хати.
Не треба так і починати:
Скандал би був страшний, великий... Ні, наш народ ще зовсім дикий.
А що б ви думали, сеньйоре, Який є вихід з цього горя? Вам, як політику, це видко... Ах, не повірите, як бридко...
    Є.
Я від політики тікаю.
Тому я й не вернув до краю... Хотів політику забути І від інтриг далеко бути...
    К. (збоку)
Були часи колись хороші...
Була і честь, і шана, й гроші...
    Є.
Наука — це єдина втіха, І щоб не сталось десь огріха, Я мушу ночі й дні не спати, Все працювати й працювати... Коли всі підуть в авантуру, Хто буде дбати про культуру?.. І взявши цей тягар невільно, Несу його я неподільно.
Тяжкий це хрест... тяжкий сьогодні, А дяка — в пам’яті народній.
А за життя нема її ніде...
О, бач! Народна совість, пан суддя іде!
    К.
Народна совість... Хе-хе-хе!.. І влізе ж в голову таке!
        Суддя вітається і мовчки зникає в дверях «Ужасу>
    Чоловік (з возиком)
Правдивий чорний хліб! Мій винахід-виріб!

Чотири рази печений, Чотири рази варений, Чотири рази парений, Насущний Божий дар, «То-мар, то-мар, то-мар»
(Зник).
     2-й ч о л о в [і к]
Вкраїнська вакса, Вживає Бакса І цілий магістрат, А зветься «Геростат».
     Хтось (затуливши вуха, виходить з «Ужасу»)
Таке там твориться, що чорт не розбере. Не народившись ще, конгрес умре.
Не удались всі спроби помирити, Хоч би як-небудь обдурити. Якби це сила, всіх би впхнути, Ударити дверми й замкнути, Або злякати їх якимсь наказом, Щоб партії на мент хоч сіли разом. Кого послухають? Диктатора немає, То й кожний з них у власну дудку грає, І має кожний з них свою програму...
А стій? Як дати телеграму Від Блюма, Гітлера і Муссоліні На честь і славу Україні?!
     X.
Це справді вигадка не зла: Вона б розплутала вузла. Гайда на пошту! Підмахнем І листоношею пошлем.
Відходять.
     Кобзар
Ой вивела чечіточка семеро діток
З одного яйця: Мене молодця, І Степана, і Івана...
  Делегат] (до розпор [ядчика]).
У день конгресу це не йде: Хай дід щось інше заведе.
  Розпорядч [ик]
Дідусю, діду» вибачайте, Ви поважніше щось заграйте.
  Кобзар (подумавши)
Доборолась Україна До самого краю, Гірше ката свої діти її розпинають.
  Делегат (до кобзаря)
Так, так, це варто заспівати! Ходіть — де радять депутати.
Ідуть.
  Б [атько] к [онгре] су (вибігає схвильований)
         Люде добрі! Це ж не жарти!
         І чого ми, справді, варті?
         Варт було сюди з’їздитись
         З Буковини, з Хуста, з краю,
З Аргентіни, Уругваю, Щоб ще дужче посваритись?!
  Д. (до Б[атька] к [онгре] Су)
Що? Погано?.. Бачу, бачу... Ну, і злу ж ми маєм вдачу. Всяк тепер мені вже вірить, Що і чорт нас не помирить! Я ж кажу: <Як ковбаса та чарка, То минеться й сварка!»
  Суддя (виходить)
Чи є конгрес законна справа? А те, що хоче УНР, Чи уенерівська Варшава, Чи є для нас закон тепер?
Я вже казав й писав не раз, Що уряду нема у нас.
    д.
Не те говорите. Варшава, УНР
Хотіли б, щоб конгрес, не живши ще, умер Тут провід — вісь! А може, як на те, У провід ви попадете!..
     Суддя
Це інше діло. Я піду
І, взявши провід, поведу!
Як у Полтаві років сорок Був головою акушорок.
     Р.-д.
Ми маєм провід: він літа, Від нас всі лиха відверта.
     Суддя
Це незаконний провід... Як суддя, Про це рішаю тільки я.
     4. 
Але єсть інші ще питання, Питання честі, існування... Конгрес лише розв’яже все І нас на дусі піднесе.
    Ж.
Доки не вернемось до хати, Ніхто не сміє нас карати. Я дефравдант *, кажу одверто, А боронитимусь уперто.
      Листоноша швидко пробігає і зникає в дверях «Ужасу»
     Р.-Д.
Не трибунал конгрес, на жаль, І не посадить вас на паль...
     Хтось (вибігає з «Ужасу» в руці з папером)
Панове, слава Україні!
Конгрес вітає Муссоліні.
Оплески.
          1 Контрабандист (пол.)
      2-й
Товариші! Вітає Блюм, Хоч він для нас ні сват, ні кум!
Оплески.
      3-й
Уже нас знає цілий світ!
Від... Гітлера прийшов привіт!
Оплески
      4-й
Товариші! Подія знов: Конгрес вітає В. Чернов, Наш друг, друг волі і прогресу.
      Голос
Ми не допустимо конгресу!..
            Голоси: «Слава Лізі Сходу Європи!», «Слава!».
      Хтось (читаючи телеграму)
«Палкий привіт! Кладу на кон Один (в долярах) міліон.
Зичливий завжди Цукрцитрон».
Овації
      Юнак
Ми не допустимо конгресу!
Ми маємо свій провід і вождя! Ми генерація сувора й молода, Незламна і тверда, як криця. Жорстока, як епоха, як вовчиця, Державну керму беремо І іншим взяти не дамо.
      К.
А ви, ви звідки, молодці?
У вас ще губи в молоці.
Щоб кораблем державним керувати, Навчіться носа утирати.

     Юнак
Ми маємо єдиний клич:
Все молодим, старим же — нич!
Як те сміття, їх виметем із хати!!
     К.
А хто ж вас буде годувати?
Варить то молочко, то манну кашку?
Що скажеш ти на це, синашку?
     Юнак
Самі все зваримо. Наразі
Ми маєм справжній примус в Празі..,
     К.
Так, вибачайте... я не знав...
В вас примус є!.. Ну, хто б гадав?
Організація могуча:
Вже має примуса і дуче.
     Юнак
Лишіть ви це! Не все відразу...
     К.
Так, примус спочатку і трошки гасу... Не все відразу... я й забув!..
     Голос
Не смійтесь: ще з них вийдуть люде, У їх руках і керма буде.
     Хтось
Позір! Авраменко прибув!
Які є файні балерини!
     К.
Шкода: не танки, «цепеліни»...
Голоси: «Слава!»
Виходять Б [а т ь ко] к[онгре]су ІД.
     Б [а т ь к о] к [о н г р е] с у
Не йде до згоди... Боже мій!
А близько як було до мрій!

Пропало все: енергія і труд... Тепер уже всьому капут!
     Д.
А я кажу: <Як ковбаса та чарка, То минеться й сварка».
     Б [а т ь к о] к [о н г р е] с у
Біжи, мій друже, принеси Сім кілометрів ковбаси І сім гуралень тут постав! Навік ім’я своє прослав,— Лише конгрес, конгрес спаси!
     Д.
А гроші маєш? Хоч на кіло?
Ну, бач, не маєш... в тім то й діло!..
     Б [а т ь к о] к [о н г р е] с у
На душу, на! Застав її Для честі рідної землі!
     Д.
Кому потрібна тут вона?!. Вже душ не хоче й сатана! Більшовики взяли б... це знаю, Та ти спізнивсь, спізнивсь без краю. Цу, шпет! Тепер вже все готово...
     Б [а т ь ко] к [о н г р е] с у
Біжу, скажу останнє слово.
(Біжить).
     Темна особа
Ну, «запорожці за Дунаєм», Конгрес звалили — загуляєм...
Хай нас Європа баче й знає!!.
     Розпор [ядчик]
Панове, тихо! Хор співає!
     Голос
Але скоріш: часу не стане, Бо від’їжджають галичани.
    Хор
Вилітали орли Чайку рятувати... і т. д.
Голоси: «Слава!», «Слава!» і т. д.
Всі виходять з «Ужасу», стають в коло.
    Б [а т ь к о] к [о игре] су (стомлено)
Всьому вже край! О Боже, Боже...
Тепер ніхто вже не поможе!.. Зійшлась, зібралась врешті лава...
            Виходить Авраменко і шикує танцюристів.
    Голос
Авраменку навіки слава!
Слава, слава! Слава Україні!
Гал [ичанин] Панове!.. Потяг не чека...
    Суддя
Утніть, маестро, гопака!..
Танець
Хтось вбігає в гурт і робить жест спинити танець. Всі стають. Хтось
Панове! Тихо! Новина!
Г о л о с и: «Що сталося?! Що сталося?»
    Хтось
Війна!!!
Німа сцена. Чути тривожний звук сирени.
Завіса
    ЗО.XI. 1936


     1 Нічого.
    2 Через, по (нім.).
      3 Де мій чоловік? Ах, де мій чоловік? Його звуть Гусак Семенович Іван. (Нім.)
     4 Можливо, ви розумієте? (Нім.)
     5 Все чудово (англ.).
---------------

------------------------------------------------------------

---------------

------------------------------------------------------------

