10. X	                            Відп[овів] 15 жовтня
10 жовтня 1894 р.
Оце я й досі не писав до Вас, Високоповажний Ілля Людвиковичу! Тому, що і я перебував те самісеньке лихо, якого й Ви зазнали! Нехай його Гаспид візьме! У мене воно вельми тяжко впливає на душу. А душа моя, як знаєте, навстеж стоїть для всяких впливів! Тепер оце перебуваю в такій якійсь ажитації, що нагадує мині першу половину березіля р[оку] 1881... Навіть мусів запренумеровати «Жизнь і Паскудство», (на «Киевлянин» - хоч що, а рука не піднялася), щоб зараз, вставши, довідатись, що діється з здоров’ям «обожаемого монарха». Що воно буде? На що- небудь таке, щоб звернуло на шлях - досить ліпший, надії у мене нема... Тільки що нове - не старе... От і все!
У нас тут нічого не діється. Від Груш[евського] - немає звісток вже більш десяти день і не відаю подробиць, як у його там і що. Певен, одначе, що усе добре. Колотнеча, як знати з Галичини, йде та й іде; та й не буде їй краю. Ростич не вгамується певна річ, ще довго, а літом під час виборів вона роз’ятріє геть більш. Коли б моя воля - я б її зразу вгамував: Романчука зробив би директором гімназій; Олесницького і Маркова - старостами; а Франка учителем, або доцентом . От зараз би й не було жодної ростичі. З листа Грушів[ського] - знати, що на Бар[вінського] усі кидають полінами єдине за те, «що бере на себе усі посади»... Це, бачте, така «принципіальна» незгода... Бодай його!..
Будьте ласкаві - дайте самі і попросіть Кума - дати Тимченкові допомоги, якої треба буде, щоб швидче переслав останки «Євмена»; а то ми продали книгареві 81 примір[ник]; а в посилці Тимченка не було стільки, і книгар набридає тепер, щоб швидче додали решту.
Як тепер Ваше здоров’я? Бачте у нас з Вами симпатія: навіть хоруємо в один час і на той самий недуг. А в родині у Вас як? Чи всі вже повидужували? У Києві холера і скарлатина починають лютовати.
Бувайте здорові. Вашій В[исоко]п[оважній] Пані - низенько [кланяюсь].
10.X	                           Ваш до віку О. Перебендя.
