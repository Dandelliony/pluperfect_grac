Середина вересня 1895 р.  
            Високоповажний і Дорогий
               Ілля Людвиковичу!
Невимовно щиро, сердечно дякую за Ваш лист. Вибачте, що я довго не відписував на його: все ждав, щоб написати Вам щось певного про своє здоровье, а виходило воно так, що сьогодні добре; завтра погано; недуг клятий все стояв до вчорашнього дня однаково. Сьогодні тільки почув я радісне слово ескулапів, що запевне повернуло на ліпше. Повного видужання я вже й не жду, але хоть би стало на тому, щоб душа не боліла. Однак ще, кажуть, тижднів зо два треба ждати, щоб можна стало поїхати. Поїхати на зиму кудись в теплішу сторону - нема куди.
Мабудь, треба буде до Криму. Що діється в світі? Більш м[іся]ця вже я наче в пустелі: нічого не писав не читав! Просто наче я цілий м[іся]ць спав тяжким сном, наче в могилі був. Тепер чую, що я ще не збожеволів...
Грушів[ський]  кланяється Вам. Завтра їде. Бувайте здорові. Сердечно цілую і дякую Вам.
Ваш Перебендя
