З Ялти 23 лют[ого] 96 [р.]	Відп[овів]29лютого
Центр[альная] Гост[иница]
23 лютого 1896 р.
Лютовав я на Вас, Дорогий Ілля Людвиковичу! Лютовав і на Вас, і на всіх знайомих черниговців; а потім як одійшов да розмірковав, дак став сам на себе лютовати. за те, що лютовав на Вас. Лютовав за те, що ніхто не подав мині звістки телеграмою про таке несподівано-нагле нещастя, як смерть незабутнього до віку Кума! Гірко мині було, що на могилі його не було мого, як кажуть, ні слова, ні звука!.. А повинно б було бути не так. От же, кажу Вам. як одійшов трохи, як одлягло трохи серце, так і бачу: що не до того було черниговцям, що згадати в ту тяжку годину про Ялту! Коли мене тут так приголомшила смерть Алек[сандра] Амф[іановича], так що ж було там з вами!.. Більш тиждня ходив я наче в хмарі, наче придавлений і роздавлений! Велика-велика шкода для Чернигова!.. Тяжкий високосний рік задля Чернигова!.. От і в земстві погано. Хоч мої симпатії до Хижн[якова], яко до Голови Зем[ської] Управи були і не дуже великі, одначе ж міняти його на Уманця!.. Тільки лишалась нам сподіванка, що може Господь Бог «не до конца прогневается». Більш за все боюся я за Сивого: коли б Уманець його не проглинув...
«І тут і всюди - скрізь погано».
Он, певна річ, помітили Ви з правил о репрезентації під час коронования: як високо поставили земських начальників! От Вам і Горемикин!.. Люде, що знають його особисто, кажуть, що з ним «микатимем горе»; він, кажуть, без цвяшка в голові і вміло невеличкими і нікчемними «подачками» вмітиме «замазувать роти...». Та хиба нашій публіці багато треба?.. От я тут стріваю людей - дійсно з усіх усюд російських і щодня доводиться балакати, сидячи біля моря з усякими «радікалами»... Ну, ну! Здається з їх бесід, що у нас тільки й лиха, що отой сільський урядник 8! Да ще потроху попів би треба більш освічених, а останнє усе гаразд!.. Нема тієї губернії, нема того стану і професії, щоб не прислали в Ялту свого репрезентанта є і «червоні» ізми і чорні істи... все одно! Всі в душі одного державно- трьохбарвного роду і племени... Ні, Ілля Людвиковичу! Що не кажіть, а час, який ми вже 14 літ переживаємо такий паскудний, що рівного йому й не знайдемо в Росії за увесь XIX вік. Головна річ - темрява! Від лискучих фраз, аж сиплються іскри, але то іскри фосфоричні в найлучшому разі... Ледві мигнула і нема!., тільки, часом, засмердить. Я тямлю, що і скрізь по Європі пошесть «фразоблювання» і брак роботи позитивної; але ж у нас - вона перейшла усякі межі, і їдьма їсть людей... А люде, наче й не помічають в хмарах ростичі - свого великого самоїдства... І в теплому Криму така ж сама тундра, як і біля Мезені і Пустозерського! Тільки що Самоїд з Мезенської тундри, який є - такий і є, а самоїд Кримський і інч[ий], замість оленевої малиці, надяг європейське вбрання.
І досі сам не знаю: коли рушу з Криму; відповіді з Літер [атурного] Фонду досі нема і чи буде вона? А розпочати справу, щоб взяти білети у Києві, та застановити, так се протягнеться так довго і з такими формальностями і інчими «неудобствами», що ліпше й не починати. В усякому разі в Ялті досижу до 9 березіля, а там як Бог дасть.
Читав у «По морю і по болоту» некролог Тищинського. Не на такий я сподівався. Чи вже ліпшого не буде?
Низенький поклін Вашій пані. Пишіть по адресі в Ялту. Братерськи цілую Вас.
                                  Ваш О. Перебендя
Вибачте, що турбую Вас, просячи доручити Сивому листа...
Напишіть - як поводиться Уманець з Сивим? Чи не гадає проковтнути? Коли що, дак може б заздалегідь через Василя Михайловича] вдаватися до його брата у Київ на залізницю. А то Сивий сам не дасть собі ради.
