8 квітн[я] 1893 [р].	                                     9 мая
8 квітня 1893 р.
                           Високоповажний Ілля Людвикович!
Хто до кого, - я отсе знов до Вас. Да тілько не гадайте, що я «коли мед, дак вже й ложкою». - В справі, що отсе вдаюсь до Вас, оприч принципіальної основи: скрізь, де можна, садовити наших людей», - я добачаю і практичну потребу, і вигоду для діла. Пришла сюди чутка, що Черніговська дума нова   шукає собі доброї людини на секретаря і що кандидатами стають Вербжицький «Федя» - да Верзило. Мині здається, що про Федю - се, мабудь, жартують. - А Верзило на мою думку, людина зовсім не наша, і швидче ворожа нам. Тим часом д[обродій] Тимченко (щирий українець, з добрим розвитком, роботяга, письменник і жвавий до діла) шукає собі посади. Черниговці, що знають його, порадили йому вдатися й собі на секретаря. Отсе він і їде до Вас. Рекомендуючи його, яко чоловіка дотепного 6 на думське секретарство, я, одначе, прошу Вас, - не покладаючись на мою рекомендацію, висповідуйте його самі і, коли запевнитесь, що він добер буде і що можна йому там притулитися, дак запоможіть.
Я сподіваюсь, коли з початку мая не спроможусь приїхати, дак переслати до вас мій лист до Царя, про скасовання утисків нашому слову і заздалегідь благаю Вас - перечитайте його уважно, зредагуйте, що не до чина - викиньте і взагалі зробіть свої щирі замітки і додатки. Треба постукатися в останні двері, що буде те й буде, більшого, як є, лиха не буде.
Поклоніться, будьте ласкаві, Олександрові Амфіоновичу; та бувайте живі та здорові.
Ваш Перебендя.
P.S. А чи чули що коїть Куліш? Зовсім здурів старий, навіть стратив розуміння морального! Десь «достав кошти» на видання 10 т[исяч] примірників свого «Возсоединения»!!! Здається, вони зійшлися з Драгоман[овим] на стежці «єдиної культури» і, кажуть, Др[агомано]в допоміг йому видати в Женеві його пасквильний і злочинний «Дзвін»!!
8 квітня 1893.
