6 червня 1895 р.
6 червня 1895 р.
Не гнівайтесь, Дорогий Ілля Людвиковичу! що я загаявся відповісти Вам. Мині вельми соромно за це, та вже що сталося, те сталося. Спасибі Вам за клопоти про книжку. Така вже, знаєте, наша доля.
Не відаю і сам, коли і куди я поїду. Може зненацька, схоплюся і майну куди очі; бо з лікарями - виходить чудна плутанина; поїли, поїли мене водою, немов ту скотину, а тепер кажуть, коли вода не помогла, дак «грязевые ванны» треба... Себто бовтатись вже свинюкою. Мало і на се у мене віри, ще менш надії. До всього того «щирий приятель» мій, що повинен був вислати з Одеси гроші ще 1/2 * мая і досі «шле»; а без грошей їхати не можна.
Головна річ - вельми паскудно на душі; ні читать, ні писати, ні думати. Або тиняюсь, наче непритомний, або під дощ (а він у нас трощить 6й день), лежу да «в потолок плюю». - Бачте, до чого долежався, що навіть паперу потрібного на лист нема в хаті. Вибачте, що на такому клаптю пишу.
Зробіть ласку: спитайте Русова чи не відає він адреси (наймення, по батькові і куди писати) харківського дідича Б. Суханова-Подколзина, що живе десь в селі «Козинків».
Мині дуже треба вдатися до його, щоб дещо розпитати про Шевченка, в додаток до того, що надрукував він в «К[иевской] Стар[ине]». В споминах його мині здається дещо - трохи чудним і непевним.
Чи був у Вас Мировицький? Він пам’ятає Вас по університету і казав мині, що завітає до Вас в Чернигові. Спасибіг йому - обіцявсь вислати мині багацько і вельми цінного матеріалу. Радію та й боюсь, що - крий Боже, і його обіцянку постигне така ж доля, як звичайно, трапляється з обіцянками «щирих українців»? І буде «послідній гірше первого».
3 Москви є певна звістка, що yci оті арешти (більш 40 студентів, а взагалі більш 80 чоловік) стались через те, що поліція знайшла якесь прилаштовуваніє до бомб, що готували анархісти.
Днів зо три назад стали тут кружити і сьогодні дійішли і до мене гутірки, буцім би то Ви «вельми штапуєте» мене за оту «хроніку». Коли це брехня, так діло звичайне, собака бреше, а вітер зносить; я коли правда, дак треба висловитися. Всяке непорозуміння між людьми річ не добра; а непорозуміння, не виведене на світ — просто лихо, то
болячка, що давно вже їдьма їсть наших людей —i сіє ростичі на руку диявола. Тим то я і уважав просто за неминучу потребу написати зараз же до Вас про се і спитати по правді, по щирій. Коли що правда: дак, нуте спершу побалакаймо — за що саме ремствованіє? а тоді вже й знатимемо: ком , чим, де і як треба повинитися. Без гріха і без помилок; а тим паче за Кроніона-громовержця — ніколи себе не вважав; але в чому — переконався, те завжди кажу, не ховаючи думок.
Чи може це якесь зінське щеня просто гавкає, аби баламутить. В такім разі — і край, і годі! Перекажіть мій сердешний привіт і поклін Слиз[аветі] Ісаківні. Бувайте здорові. Братерськи цілую вас.
                            Ваш Перебендя.
6-го червня.

