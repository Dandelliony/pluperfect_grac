
   ТРИВОГА АВТОРА І ВИДАВНИКА (З натури)
   Раз якось навесні увечері письменник немолодого вже віку Ігнак Кривунда сидів біля свого робочого столу і, підперши голову назлоги, дивився через відчинене вікно в сад. Прекрасний вечір майський віяв своїм теплим, спокійним ласкавим духом. Повновидий срібний місяць стояв саме проти вікна, буцім спинився навмисне, щоб зазирнути в душу до Кривунди та подивитися, чи глибокі там рани, заподіяні цензурним ножем. Небесна блакить горіла ясними зорями; з саду через вікно лилися в світличку пахощі молодої листви, свіжої трави і бузку.
   Якийсь час Кривунда сидів нерухомо, скинувши очі на небо і втягаючи в груди весняне повітря; аж ось заторохтів грім, з півночі насунулася хмара; забігала рожева блискавка і полив дощ. Кривунда зачинив швидше вікно; знати було, що переміна погоди не до смаку йому. Глянувши на годинник, він мовив:
   — Так воно і є, угадав: якраз вісім; недурно ж то я почуваю, що хочеться чаю, пора. Чом же отеє вона не подає самовару і де вона, ота капосна молодиця! Від самого обіду і очей не покаже, і що вона робить? Певне спить або на рундуці соняхи дзьобає; про мене їй що!., байдуже.
   З сім словом Кривунда притис електричну шпоньку; заголосив дзвоник, одначе минуло кілька хвилин, а ніхто не приходив.
   Кривунда починав сердиться; він придавив шпоньку вдруге і знов сів біля столу. Перегорнувши кілька сторін якоїсь книжки, він знов голову назлоги і говорив собі на думці:
   — Зледащіла, зовсім зледащіла Марина, чи з старості, чи з лінощів — не розберу, та про мене все одно, з якої причини; далі так не можна, треба взяти другу; знаю, що несолодко буде, заким нова призвичаїться до мене. Марина живе у мене 35 літ; шкода її, та й на неї ж жаль бере, нехтує вона мене; от і зараз: час би вже напитися чаю, а вона ще й посуди не приносила.
   На сьому слові рипнули двері. Кривунда був певен, що то прийшла Марина; не підводячи голови, він мовив спересердя:
   — 	Насилу дав біг силу! І де ти, вража бабо, пропадаєш, що ти робиш? За що ти мене голодом мориш?.. Жалю в тебе нема!.. Чиста деревина!.. Давай зараз самовар!
   — 	Гм!.. Се не Марина, — обізвався голос біля дверей. Кривунда повернув голову. Біля дверей стояв низькуватого зросту чоловік, білявий, верткий, віком літ ЗО, з рудою клину-ватою борідкою. Се був друкар і видавник українських книжечок Купер'ян Спориш.
   — 	Ба! Се ти, Купер'яне! — мовив Кривунда. — А я думав, що Марина. Добрий вечір тобі. Хто ж тобі двері одімкнув?
   — 	Ніхто, вони не зачинені стояли.
   Кривунда не всидів, зіскочив з свого дубового крісла і стривожено говорив:
   — 	Бач, бач!.. Так чи не капосна вона баба! Чисто все діє на глум мені та на лихо — двері кидає навстіж, а сама — пе-кольна душа — десь гайсає!
   — 	Та чого бо ти сердишся?
   — 	Як чого: торік якийсь ракло украв і пальто, і бриль, і ліску; так вона хоче, щоб і вдруге обікрали, так не можна! Прожену...
   — 	Кого се?
   — 	Марину.
   — 	Годі! Марини ти не проженеш, як ти будеш без неї?
   — 	Звісно, без неї несолодко, та й з нею не мед! Прожену її! Досі самевару не дає.
   Кривунда зкоз подзвонив; Марина не приходила.
   — Нема, не йде! Може в >шинку, отак доживись: або без чаю сиди, або сам самовар станови... Піду.
   Кривунда хотів йти в пекарню, але Спориш спинив його, говорячи:
   — Тривай! Все одно, нічого не буде з того: Марини не найдеш, самовару не зумієш нагріти. Чекай. І Марина прийде, і самовар принесе, і чай будемо пити, а доки що вгадай, чого я під таку годину прийшов до тебе?
   — Ат!.. Я не вгадаю... Ноги принесли, того й прийшов... А от ти вгадай: чи пропустить цензура мої твори?
   — Се, я й не вгадуючи, скажу. Ось глянь сюди. Бачиш? Спориш підвів вгору руку, тримаючи чималий суверток
   паперу.
   — Вгадуй: що се?
   — Кажу: я не вгадько, мені чаю аж пробіг хочеться... Може мої твори?
   — 	Вони...
   — 	Невже?
   Спориш розгорнув суверток, ткнув пучкою в червону печатку і мовив:
   — Бачиш: "Дозволено цензурою". Кривунда зрадів.
   — 	Ану покалси, чи багато хрестів? Держала довго, трохи не півроку.
   — 	Я ще й сам не дивився, скоро отеє увечері принесли з пошти, я швидше бриля на голову, ноги на плечі та до тебе.
   — 	Спасибіг, спасибіг. Сідай же, подивимося, може, таке гробовище, що самі червоні хрести. Ануко сюди.
   Кривунда взяв рукопись, пололшв на стіл, присунув стілець Споришеві, сам сів і почав перегортувати аркуші, забувши і про Марину і про чай.
   — 	Нема, — говорив він, — нема хрестів, продовжи боже віку тому цензорові, знов нема; а ось, ось, замазав слово "козак". За що ж се? Не тямлю!.. Вийшла нісенітниця: "сів на коня", а хто ж сів? Треба ж когось посадити замість козака.
   — 	Так і посади, хіба се трудно, посади селянина.
   — 	Не можна селянина, селянин кожен, хто лсиве на селі.
   — 	Ну хрестянина.
   — 	Хрестян тоді в Полтавщині не було, та й річ іде про військо.
   — 	Так просто вояку посади...
   — 	Ніяково, не те буде, але більш нікого, нехай сидить вояка.
   Кривунда перегорнув ще два аркуші і скрикнув:
   — Глянь! Чи бачиш який здоровенний хрест! Отеє черконув! Кого ж він тут похоронив? Слухай: "Аж жах бере, коли згадаєш, яке тяжке і невимовно темне десятиліття перелсили ми". Що ж тут нецензурного? Вгадуй! Ой, боже-батьку!.. От де власть тьми! Та нехай, побачимо, що далі.
   Кривунда знов перегортав аркуші, говорячи:
   — 	Нема, нема! Спасибіг, нема.
   — 	Стій, стій! — спинив його Спориш. — Он якась червона крапка.
   — Справді, я сліпаючи, не добачив; еге! Знов убив "козака". За що ж? Нехай вже попередній був вояка і нагадував історію, а сей простий, сучасний селянин, голодраба... Нехай.
   Кривунда перегортав далі.
   — А ось! Ось глянь! Глянь, Купер'яне!
   Кривунда аж руками об поли вдарив, побачивши червоний хрест зверху донизу. Перечитавши усе перехрещене, він мовив:
   — Тут очевидна пошибка; річ певна, що пошкодило слово "старовина", але ж тут річ іде не про "історичну старовину", а про старовину в бодні; очевидно, що цензор не знав слова б о д н я. Треба написати та з'ясувати, що се помилка.
   Спориш замахав обіруч і сказав:
   — Крий боже! Не займай... Поступись, а то знов пропаде півроку.
   Розмовники переглянули рукопись до краю, зітхнули і кілька хвилин дивилися один на одного мовчки. Нарешті Спориш взяв рукопись і пішов до своєї друкарні. Тут він казав завтра ж почати друкувати і за місяць кінчити книжку. Потім сів біля столу, щось порахував і мовив собі на думці:
   — Мені книжка коштуватиме 25 коп.; на се та на те ще набіжить копійок п'ять; продаватиму по 1 р. 25 к. За 25 аркушів се не велика ціна. Коли книгарям скину ЗО %, так сам зароблю 52 коп., але се мало. За рік усього видання не попродаю. Треба становити 1 р. 50 к. а то й 1 р. 75 к., так тоді можна книгарям скинути 40 %. Тоді спродам скоро; книжка піде шпарко, та ще як додам реклами!.. Іги! Зароблю добре! Але ж Кривунда скривиться, понесе свою доктринерію, що книжка у нас дуже дорога, що досить становити подвійну ціну, що реклама — зневага друкованому слову і т. ін. Ну, та се я улаштую... А на свої 500 карб, мушу заробити тисячку... Добре!
   Книжка була надрукована і коли вона пішла в цензуру по "випускний білет" (дозвіл), Кривунда говорив Споришеві:
   — 	Білет не загається; туди й відтіль десять день, там тиждень; значить, вернетьс^мце до Маковія; саме добре. В серпні з'їдеться молодіж, пильнуйте тільки зброшурувати...
   — 	Поспіємо! — відповів Спориш.
   Минуло два тижні, Спориш прийшов до Кривунди якийсь сумний, охмарений. Кривунда того не помітив і зняв веселу бесіду про сподівані українські книжки.
   — Ростемо! Ростемо! — говорив він. — От тепер мені і вмирати не хочеться, а то, було, як гляну на пустелю з такими' оазами, як "Сіра кобила" *, так руки було опустяться! І кілька разів ладен я був!.. Ех!.. Ну та перебули, тепер не вмре наше слово. На той рік поженемо ще шпарчіш...
   — 	Ой, чи не рано ще радіти, — відповів журливо Спориш, — коли б не сталося так, як ота приказка каже: сподівався дід на обід та й без вечері ліг спати.
   — 	З якої речі?
   — 	Хіба в нас довго...
   — 	Правда, може, се тільки передишка, а за нею знов поїде "Сіра кобила", з "пампушками" і знов завезе нас, господь знає" в яку багнюку... Але ж! Наше діло тепер, під час передишки, забезпечити себе і людей про всяк случай, щоб було що їсти і без "пампушок".
   — 	Так-то так, але он сьогодні ранком коректор наш нагнав на мене велику журбу.
   — 	Ну? Що там твій коректор?
   — 	Снився, — каже, — мені такий поганий сон, що коли б цензура не сконфіскувала нашої книжки.
   — 	За що? — питаю його і чую, що мороз бере мене за плечі.
   — 	За те, — каже він, — що не видержали ми правопису. Українські книжки дозволено друкувати з умовою, щоб "не было допускаємо никаких отступлений от общепринятого русского правописания" 2.
   — 	Про се, — кажу я, — в дозволі не було сказано.
   — 	Не було, — каже, — але ж се повинно бути усім відомо, "незнанием закона никто не может отговариваться..." Правда, сього закону не оголошено, а проте... Цензор не повинен нагадувати, друкар і видавник мусять самі знати.
   — 	Нехай і так, але ж в чому ми не додержали сього закону? — питаю я і чую, як ляк переймає мене.
   — 	Скрізь, — каже, — по всій книжці не додержали. Прикладів тому і не зрахувати. Російська граматика Кирпичникова 3 наказує: "После шипящих и губных — писать и, а не ы, а у нас скрізь: г р у ш ы, о ч ы, у ш ы, ж ы л а, г ы р я, х ы р я, кырея, щ ы р о с т ь, ш ы б к а і т. д.
   — 	Стій! — перебив я коректора. — Як то можна граматику і правила орфографії однієї мови прикладати до другої. Що ви говорите! Се не до речі! Французи пишуть: Paris, а росіяни — Париж.
   — 	Та звісно, — каже він, — але коли триматися "общепринятого", то й треба писати: житло, а не жытло; так само: шитво, гиря, хиряіт. ін.; далі "во 2 лице настоящего времени" у нас усюди ъ, а по "общепринятому" треба ь.
   — 	Я подумав і кажу йому: коли ми будемо триматися "общепринятого", так виходитиме часто-густо страшенна нісенітниця, гірше галицького "язичія" 4. Що вийде, коли ми напишемо: жіто, шітво, щіпка?
   — 	Та воно так, але ж у нас скрізь: йому, й і х, й і й, й і х а ти.
   — 	А як же треба?
   Він стенув плечем і каже:
   — 	Я не тямлю, як треба, а "по-русски" так не пишуть.
   — 	Бо, — кажу я, — по-руськи і слів таких нема; там: "е е, ея, ей, ему". Та хіба ж молена, наприклад, англійським правописом писать по-французьки або навпаки! Звісно, не молша, кожна мова має свій правопис, але ж як розуміти: "общепринятое?"
   — 	Гм! Як? Хто його знає, як! Мабуть, так, щоб на кінці слів не викидати богорівного єра; перед суголосними не вживати і, наприклад, писати — син о, хлиб, сниг, а не сіно, хліб, сніг — більш нічого...
   — 	Добре, — каже, — а як же перед голосними, що писати: чи ы, як то у нас в книзі, чи и — як пишуть росіяне?
   — 	Звісно, — кажу, — ы, бо у нас ніхто не каже д і я в о л, ш і я, келія, а чуєш дыявол, ш ы я, келыя! Так?
   — 	Авжеж так, одначе ж дыявол — се вже "отступление", і коли цензура захоче, так і конфіскує книлеку.
   — 	Ні, — мовив я, — сього не було і не буде; а сам швидше до тебе, якої ти думки? Калси?
   Кривунда розвів руками, скинув очі на стелю, скривився і мовив:
   — 	Досі сього не було.
   — 	Не було, але чи може бути?
   — 	Усе може бути.
   — 	То-то й воно! — Спориш журливо похитав головою. — Жодної убезпеки нема! Страх і подумати: таку силу коштів вгатили, стільки праці і ось тобі: стій! Не випускай книжки! "Отступления!" Мати божа! Позор, чистий позор! Ну життя наше! Гірше собачого. Не додержав!.. Отак!
   Спориш обіруч стис собі голову.
   — 	Ти дурно не турбуйся, — мовив Кривунда, — додержати "общепринятого" жодним чином не молена, у цензора голова повстяна, він тямить, що ніхто в світі "общепринятым" не зможе написати таких наших слів, як ї ї, ї й і т. ін.
   — 	Ба, яке цензору до того діло, що від нас вимагають цілком неможливого, більш немолеливого, ніж запрягти блоху в оглоблі, цензор знає одно: щоб не було "отступлений" — і годі.
   — 	А коли сього фактично не молена зробити?
   — 	Не можна, так не друкуй.
   — 	Ні, ні, — заспокоював Спориша Кривунда, — не турбуйся; се ти дурницю плетеш, ось підожди ще кілька день і білет прийде.
   Кривунда почав логікою і фактами заспокоювати Спориша, але чим більш пильнував заспокоїти свого розмовника, тим більше почував неспокій у власній душі і переймався острахом можливості сконфіскування книжки за "отступления". Коли ж Спориш пішов до господи, Кривунда, лишившись самотою, все більше та більше підлягав впливу думки про "отступления". Збентежені нерви і повна недостача критерія того, як приложите до української мови "общепринятое русское правописание", густою хмарою непокою налягли на Кривундину душу. Він цілу ніч не спав, перебрав усі російські граматики, починаючи з Греча і Востокова і кінчаючи Кирпичниковим і Гротом 5, Марна праця! Граматики не дали, та й не могли дати, потрібної відповіді, бо авторам їх — хоч у їх в голові і снували павуки павутиння "объединения", а все ж таки не могла прийти "геніальна" думка про те, як приложити "без отступлений" російську правопись до якої-будь іншої мови? Як, наприклад, по-російськи написати англійське the або українське ї ж а, ї ї ,так щоб не було "отступлений"?
   Кривунда се тямив добре, одначе знервування і острах брали гору над доводами розуму і логіки людської; він був такий збентежений, що не покладався вже ні сам на себе, ні на логіку, ні на науку мови, і вранці ходив до трьох учителів з гімназії, до двох професорів університету і до одного приватного знаменитого філолога розпитувати їх: як розуміти наказ 18 мая6, щоб в українських книжках не було "отступлений от общепринятого русского правописания?" І ніхто з тих знавців не спроможен був дати йому певної відповіді так само, як ніхто на землі не спроможеться дати відповіді на питання, що саме тепер діється на "тім світі" з душами приснопам'ятних авторів "отступлений": Толстого, Потапова, Шувалова і Юзе-фовича 7? Кривунда питався нарешті у тих певних знавців: чи можна без "отступлений от общепринятого русского правописания" писати по-українськи, по-польськи, по-німецьки і т. ін.? Знавці дивовижно блимали чоловічками, ніби питалися: чи при собі Кривунда, що розпитує про те, що відомо усякому юнкеру, і в одно говорили, що жодним способом сього не можна зробити і сам премудрий Соломон8 не напише "без отступлений" і не зуміє до української мови "без отступлений" приложити правопис чужої мови. Заспокоєний Кривунда кілька день не думав про можливість конфіскування книжки, сплодженої хворою фантазією коректора; аж ось знов прийшов до його Спориш і знов скоїв ту саму тривогу.
   — Нема білета, — говорив він, — річ певна, що вже й не буде. Ех! Накоїли ми самі собі лиха; і чого би нам було не триматися того... "общепринятого"...
   Кривунда трохи розсердився і мовив:
   — 	Кілька разів казав я тобі і тепер кажу: усі тямущі люде, усі знавці в одно кажуть, що без "отступлений" не можна і "Отче наш" надрукувати, а ти, все-таки, своє верзеш і себе і мене бентелсиш. Ну, як ти "общепринятом" напишеш її? Напиши?!
   — 	Написать не можна, треба було спитати цензора,
   — 	І цензор не напише і ніхто в світі не напише.
   — 	Авжеж, треба було спитати, тоді б ми були безпечні, а то тепер скаже "отступления" і годі. Он же в Одесі надрукували були "уйизд", а цензор єдино за се і спинив був книжку; треба, каже: "уизд". Мусіли вкінці книжки надрукувати, що "уйизд" — помилка. Ось і книлска та, подивись.
   Кривунда глянув і твар йому подовшала. Подумавши, він сказав:
   — 	Ну, коли що, то й ми так зробимо.
   — 	Тоді вийде друга така книлска з самих "помилок..." славна буде книлска! Коштів забере ще дрібки, а зиску — п'ятак!.. Славний заробіток буде! І хто купуватиме таку чудернацьку книжку?
   — 	Іги! Така книжка за один місяць буде розкуплена! Се був би курйоз на цілий світ... Ха, ха, ха!..
   — 	Ти регочеш, а мені не до жартів! Кошти, праця, час та ще, може, на сьому й не окошиться.
   — 	А що ж ще?
   — 	Самого потягнуть в суд на проп'ятіє.
   — 	Се вже вигадки твоєї хорої фантазії, остраху; судові тут нема жодного діла.
   — 	Так гірше ще: адміністративним "порядком" тебе — фіть! Та "в места не столь отдаленные", зруйнують чисто!
   — 	Ну та й буйна ж у тебе фантазія! Така буйна, що аж хора справді, хоч до психіатра йди.
   — 	Се не фантазія, а гірка та темна дійсність, хіба ти забув, що ми "в положении усиленной охраны"?
   — 	Го, го! Куди стригнув! Аж в "охрану"; правду сказано: у страха очі великі. "Охрана" в справах політичних, в справах "опасности для государственного спокойствия и порядка", а він — фю-фю!..
   Кривунда свиснув.
   — 	Ліпше б ти не свистів, а згадав, що й горілка, і ліхтарі, і драбина на дахи не політика, а проте захотіли — із них зробили політику і завели під "охрану".
   — 	Гм! Хто завів?
   — 	Градоправителі.
   — 	А сенат їм що?
   — 	Що? За горілку втер носа, а за ліхтарі та за драбини й замовк. Ну та нехай! З ліхтарів та з драбин і таранами в олійниці не виб'єш ні політики, ні "опасности для государственного порядка и спокойствия", а книжка інша річ; придави її нігтем, так тоді "політика" з неї і бризне, наче навесні сік з берези. Кривунда зареготав.
   — Нічого зуби скалить та ржати, — суворо озвався Спориш. — Лучче слухай та міркуй: власть — велике діло! Не додержали ми "общепринятого", наробили "отступлений" Так?
   — Нехай і так; тільки не ми, а ти, я тут ні при чому... Будеш "при чому": ти автор, коректуру читав?
   Кривунда подивився серйозно. Спориш говорив далі:
   — 	Раз наробили ми "отступлений", значить — виявили неслухняність, непокірливість "власти", нехтування закону...
   — 	Не закону, а наказу, — перебив Кривунда.
   — 	Все одно! Воля начальства — закон, ти знав про "отступления" і повинен був донести начальству, що твориться "беззаконие"... Далі: книжка твоя, написана по-українськи, а вся не "общерусская" мова і книжка єсть сепаратизм, а сепаратизм — політика. Ну, розумієш тепер, що і ти, і я... Що тут саме до речі "охрана"...
   Кривунда почув ніби по шкурі у його лазять якісь комахи* Трохи подумавши, він сказав:
   — 	Звісно... За нашого часу... — усе можливо, але ж треба підождать.
   — 	Чого там ждать, ліпше от що зробім: даймо в цензуру телеграму, просячи "ускорить".
   — 	Більше ще лиха наробимо; коли цензура вже що зробила, так телеграма не поможе, а коли ще нічого не зроблено, так цензор, прийнявши телеграму, неминуче подумає: з якої причини вони так поспішають та не дають мені спокою? Чи нема тут якого "подвоха"; мабуть, є, ану роздивлюсь книжку уважно, та як почне роздивлятись, зараз і спостереже "отступления". Ні, телеграма може тільки пошкодити... Не треба.
   Спориш зітхнув, взяв шапку, пом'яв її в руках, потоптався з однієї ноги на другу, скубнув свою руду борідку і мовив:
   — 	Аж млосно! Ходім погуляймо на берег — В голові сама нехворощ. От не мала баба клопіт та купила порося... Ходім.
   — 	Ходім справді, провітримся та по дорозі зайдемо до професора Клопотинського, розпитаємось, якої він думки про "охрану".
   Пішли. Проходячи повз церкву, вони почули, що там правиться вечерня. Спориш спинився і промовив:
   — Ходім в церков та наймім молебень Івану Многомилостивому, щоб він умилостивив цензуру.
   Кривунда махнув рукою і відповів:
   — 	Тоді ніякий молебень тут не поможе, ще коли б раніш було, а тепер!.. Я певен, що цензура вже або білет вислала, або...
   — 	Коли б вислала, так би досі був тут. Глянься! Більш місяця, відколи пішла книжка, ніколи так довго не траплялося.
   — 	Не вислала білета — так заарештувала книжку... Що ж тут поможе Іван Многомилостивий? І всі святі тут нічого вже не вдіють. А ми зробім от що: он у тій кам'янці живе інспектор друкарень, ходім до його та надогад буряків чи не довідаємось чого.
   Спориш замахав обіруч.
   — Ну його к богу того інспектора, то німа риба... Не хочу. Ходім на берег.
   Зажурені і охмарені автор і видавник рушали мовчки. На березі вони сіли над кручею і теж довго німували; думки про "отступления" та про "охрану" обох їх так приголомшили, що навіть прекрасна природа, блакитне зоряне небо, місяць, тихий Славута, чудовий вечір — ніщо не спроможно було розвіяти пекучу сумну думку. На що вже перейнятлива і чутка до краси природи Кривундина душа і вона не обзивалася з-під гніту тієї думки. Кілька разів починав він розмову про се, та про те, розмова не йшла, обривалася і переходила на різні цензурні лишень пригоди. До того ж у Спориша вельми гуляли і кошти, і сподівані заробітки... Нарешті почали вони пригадувати собі пережиті пригоди з місцевими цензорами.
   — Великий том можна написати про ті пригоди, — говорив Кривунда, — та рука не здіймається, лице горить соромом, як згадаєш про ті причини і самовластя цензора Василя Р-ого!9 Що не напишеш було по-українськи — він усе заборонить. Рік 1887. Се був чорний рік задля нашого слова; за рік перший заборонив мені 18 оповідань і більш 50 таких галицьких книжечок, які доти бути дозволені, навіть заборонив львівське видання оповідань Марка Вовчка. Терпів я терпів та нарешті вдався до секретаря його за порадою: як запобігти лиха? Секретар був благий, старенький добряга і пораяв: "З українських рукописей, — каже він, — Василь Лукич читає тільки п'яту та десяту рукопись, а решту забороняє, не читаючи; так треба так подати, щоб ваша рукопись була п'ятою або десятою; ось спробуйте, тепер він має вже чотири, давайте п'яту". Я швидше взяв стару рукопись, яку він двічі вже забороняв; переписав першу четвертушку, перемінив назву і подав, а за тиждень подаю другу, найневиннішу дурничку — про те "як горобець попав в сільце". Перша рукопись прийшлась "по черзі" п'ятою, а друга восьмою. І що ж би ти думав! Першу дозволив, другу заборонив.
   Одначе такі споминки надавали розмовникам ще більше журби та суму; більше переймала їх сподіванка, що цензура, замість випускного білета, заарештує Кривундину книжку, скаже спалити її та ще й до адміністрації напише, щоб вона... теє... за "отступления" покликала Кривунду і Спориша "на чашку чаю..."
   Такі тривожні думки цілу ніч не давали спати ні автору, ні видавнику; Кривунда цілу ніч перебирав старі шпаргали та все "чистився"; а Спориш все читав Євангеліє, часом він загортував книжку, ставав перед образом навколішки і "воздев руце", щиро молився: "Заступнице усердная! Мати господа вишняго! Зріши мою біду, зріши мою скорб!"
   Журба, тривога і молитва так істомили Спориша і тілом і духом, що він, упавши на канапку, не роздягаючись, заснув.
   Спить він і сняться йому все ті ж самі осоружні "отступления"; все така мертвяща "охрана"... Ввижається йому, що в друкарні хазяйнує інспектор торгівлі книжками і околодочний; вони пакують Кривундину книжку, печатають пакунки, виносять на вози, везуть разом з пожарною трубою на майдан аж за Лук'янівку; тут поліціанти розводять огонь, пакунки обливають нафтою і кидають їх в огонь!.. Твориться аутодафе! Полум'я не б'є; тільки густий чорний дим темною хмарою встає до неба, несучи до бога зітхання автора і видавника!..
   У Спориша дух в грудях сперло, дихать йому не дає; він силкується дихнути, напручується, а тут перед ним другий околодочний, тягне його за руку...
   — 	Пожалуйтес!..
   — 	Куди?
   — 	"В места не столь отдаленные".
   — 	З якої речі!- За що?
   — 	Не моє діло...
   — 	Чиє ж воно?
   — Начальства... Мені велено... "Положение об усиленной охране"...
   — 	Але ж я нічого...
   — 	Пожалуйте-с, коні ждуть...
   Спориш скрикнув і скочив з канапки на підлогу. Глянув і обмер.
   — Господи! Ісусе Христе! Микола Чудотворче! Спасіть... Се не сон, се справді пропав я!..
   Спориш стояв остовпілий. Перед ним був добре знайомий йому поштовий урядник, але він з переляку, навіяного сном, не пізнав його і кілька хвилин був певен, що перед ним околодочний, що прийшов вирядити його в путь-дорогу.
   Урядник привітався і прохав вибачити, що так рано потурбував його.
   Спориш мовчав і уперто дивився переляканими очима.
   — Ви пізнаєте мене? — спитався урядник з пошти. Спориш блимнув очима: знайомий голос, знайома твар...
   Спориш схаменувся, очуняв і подав руку, але все ще якось несміливо, боязко; вплив страшного сну все ще держав його в своїх пазурях.
   Минуло ще хвилин з десять, заким Спориш зовсім очуняв.
   Урядник розповів, що прийшов прохати у його вибачення за те,
   що присланий до його в друкарню якийсь пакет пролежав
   цілий тиждень у поштальйона через несподівано наглий недуг
   останнього. ,
   — 	Де ж той пакет? — питався Спориш.
   — 	Ось я його приніс.
   Спориш, розірвавши куверт, кинувся цілувати урядника.
   — Він, він! — говорив Спориш. — Він, сподіваний пакет з цензури! Слава создателю! Спасибіг!
   І, не попрощавшись з урядником, Спориш побіг до Кри-вунди.
   — Урра! — крикнув він, вбігши в кабінет Кривунди. — Єсть, єсть! Ось на, дивись, білет!
   — Ура! — відповів Кривунда. — Бач, на моє вийшло.
   У Києві, 25 мая 1900
