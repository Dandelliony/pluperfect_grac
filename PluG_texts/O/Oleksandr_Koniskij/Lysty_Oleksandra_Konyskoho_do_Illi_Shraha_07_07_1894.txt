7 липня 1894 [р.]
7 липня 1894 р.                          Від[повів] 11 липня
Отже, дорогий Ілля Людвиковичу! Як зараз побачите - Месняев забив такого гвіздка, що тепер призвіть увесь Ваш теоретичний і практичний досвід, та давайте пораду і рятунок мені. Склавши проект поділу, ми повинні були прохати у банка згоди на поділ. Коли банк став закидати, що «чрез общий виплат усадьба обезценится» (Усадьба оцінена банком в 191 т[исячу], долгу 7 т[исяч]), так я надав в банк таку заяву, що я свою частину довгу зараз заплачу; і своєю частиною убезпечаю увесь недобір, коли б такий стався, тоді як жінка свою частину доведе до ліцетації і на ліцетації банк же добере його до 3 1/2 т[исяч]. Банк на словах згодився, а вчора прислав звістку, що він не дає згоди на такий поділ і вимагає, щоб заплатили йому увесь стовб - себто сім т[исяч] р[ублів]. - А жінка нізащо не хоче платити... Значить і виходить, що поділу не можна зробити: не по її вині. Сьогодні ж довідався я, що Месняев пікловався коло такої відмови і, як каже, «поставил дело так, что и судебный раздел не возможен».
Чи се правда? Чи так можливо, щоб суд признав «фактически невозможньїм роздел»? - Коли правда, так тоді треба кинути да шукати інчої якої стежки... Коли ж - брехня - так як і що діяти далі? Моя мета: хоч би що, а добитися поділу - яким би-то не було шляхом, на те, щоб після мене моїм наступникам не було жодного клопоту. Досі я дурний був, [й]няв віри, що й жінка щиро і честно згодилась на поділ й через те зробив всілякі їй уступки; а тепер, коли запевнився, що тут сама подла нещирість, дак не піду на жодні уступки. Дак от роскиньте головою, та й скажіть, яким чином отсей вузлик можна швидче чи розв’язать, чи розрубать?
Ще от-що, як ліпше з духовною 6 чи переслати її до вас, чи до Кума в банк ? Мині здається, ліпше було б перше; а проте - як скажете.
Нового тут нічого нема, та й з людей нема нікого. Хиба отеє новина: 13 почнеться у виїзн[ому] Суді процес 37; обвинувачують їх за зраду державну. Свідків чоловіків 500. Процес протягнеться до серпня.
Цілую Вас братерськи. В[исоко]п[оважній] Вашій пані низенько кланяюсь. Товаришам теж.
7 липня 1894 [р.]
                                        Ваш Перебендя.
