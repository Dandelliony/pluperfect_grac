Після 8 квітня 1900 р.  
Учора через агентство Пароходства пішли до Вас, Дорогий Ілля Людвиковичу, книжки -45 пр[имірників] на звичайному] і 5 на доброму папері. Той примірник, що призначив задля Вас - передам Вам особисто. - Книжки по залізниці підуть большою скоростью (писати замову)  і сказано мені, що за тиждень будуть в Чернигові. Завтра виїзжаю і за тиждень, або й ранійш буду в Києві. Якщо доведеться Вам там бути, і не знайдете на Благовищ[енській], № 80, дак я буду на Шулявці  на дачі Борщаговська, 130, біля Политехникума. Дуже-дуже бажаю швидче побачиться з Вами. А якщо не швидко будете у Києві, дак напишіть (на Благовіщенську) і висловіть щиру свою думку про 3-й том. Здоров’є моє кепське, та вже годі на ліпше сподіватися! «Тиражь» очевидно не за горами, а за плечами. І тут, мовляв поет, і всюди - скрізь погано  .
Бувайте здорові. Братерськи цілую Вас. Єлиз[аветі] Іс[аківні] низенько кланяюсь.
Ваш Перебендя.
