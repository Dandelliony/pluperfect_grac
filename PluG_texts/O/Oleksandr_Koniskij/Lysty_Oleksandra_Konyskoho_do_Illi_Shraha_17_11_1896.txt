17 XI 1896 р.  	Від[повів] 21 листопаду
17 листопада 1896 р.
        Дорогий Ілля Людвиковичу!
Умови склалися так не добре, що ми, тутешні товариші Шевченков[ого] товариства , мусимо вислати до Виділу - колективний лист (його вже підписали усі тутешні). Ми вимагаємо, щоб Т[оварист]ва ні в якому разі не розв’язували; жодної коренної реформи не робили, не питаючи думки і голосу товаришів з України; не вносили в справи товариства ніяких партійних політичних змагань, вели діло тільки на ниві науки і літератури; коли треба викинули б з друкарні «Діло» і «Батьківщину». Ми хотіли, щоб був Ваш підпис. І я примірковав собі зробить так: підписати за Вас; (яко «за неграмотного»!) Але щоб не робити «підлогу», дак подержим лист до середи (далі не можемо, бо треба, щоб він прийшов туди до зборів 6). Коли до середи не пришлете телеграми, щоб Вас не підписувать, дак в середу підпишу і ранком подам на почту.
Може, ж там є у Вас такі товариші, що згодяться підписатись, дак дайте швидше звістку. Оприч Ант[оновича] підписав і Науменко, і Михальчук, і Нечуй і Рильський, і всі, хто є в Київі.
17-ХІ	               Бувайте здорові. Ваш О. Перебендя
А чи посилали [нерозбірливо]. Коли ні - посилайте швидче. А про Андрієвського як? Чи писали до його? Чи нема йому якої посади?
Членами Т[оварист]ва в Чернігові, здається: Сивий, Руденко і Хижняк, ще може хто, запевне не скажу.
