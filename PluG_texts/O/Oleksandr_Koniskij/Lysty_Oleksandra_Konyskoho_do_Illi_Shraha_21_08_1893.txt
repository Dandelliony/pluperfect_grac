21серпня [18]93 [р.]	                                              Відп[овів] 26 серпня
21 серпня 1893 р.
                                  Дорогий і Щироповажний
                                     Ілля Людвиковичу!
Учора увечері вернувся до господи і застав два листи від Чайченка. Йому вельми погано і треба рятовати швидче. Пише він: «Моя принціпалка попрохала мене на виступці і я шукаю місця, та нічого не знаходжу» і т. д. - Єдина, значить, надія на Чернигов; властиво на Вас! Як там і що треба робити - я не знаю, знаю тілько, що Ви зробите усе можливе, аби швидче. Коли скажите, я напишу до Шликевича, тілько між нами говорячи, я не вважаю его людиною певною і у його непотизму в жилах багацько і коли б він не викинув такої пулі, яку викинув в Козельці в 1891 [р.] з Самійленком. - Та його ж Ви ліпше знаєте, як до його треба. Вже ж він завжди признається за нашого чоловіка, а коли так, то й повинен обіруч запомогти такій людині, як Чайченко.
Як ми з Вами зійшлися в погляді і в думці на оту статью про Сембратовича ! Зараз, скоро я її прочитав - я зганьбив Бар[вінського]. Але з випуску за серпень, бачу, що там піднялась велика курява, хаос, і не можна вгадати: хто бреше, хто правду каже. Як приїдете сюди, тоді про се побалакаємо. Треба гуртом порадитися і щось зробити. Треба, мабудь, буде гуртового листу, бо нехай знають, що не в нашій вдачі вимо[в]чати. Хоч би яке було трагічне наше становище, але ж нехай знають, що не без границі можна їм експлоатовати його.
До побачення! Пишу нашвидку; через що й не багацько. Я ще тут нікого не бачив і добре не огледівся. - Сердечно, братерськи цілую Вас і низенько кланяюсь Вашій родині і всім сущим. А Сивому не кланяйтесь, а тілько скажіть - сумну новину: недавно помер Ів[ан] Прок[опович]. Стрижевський Шкода, шкода чоловіка! - Ваш довіку щиро.
                                                                       О. Перебендя.
 