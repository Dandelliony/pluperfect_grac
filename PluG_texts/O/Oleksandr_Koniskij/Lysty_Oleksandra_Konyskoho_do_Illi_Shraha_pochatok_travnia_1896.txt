Початок травня 1896 р.  	7 Мая
          Дорогий Ілля Людвиковичу!
Позавчора дістався я до Києва. їхав трохи не цілий тиждень. В дорозі було погано; але в Києві почуваю себе дуже добре; хоча тут вельми холодно, сегодні вночі падав сніг і температура стояла на 0. Сьогодні приняв Вашого листа, що писали в Алупку 24 квіт[ня] (я саме в той день виїхав).
Дуже хотів би я побачитися з Вами швидше; але ж доки нема тепла нічого й гадати про поїздку в Сіверію; а коли між 12-14 не поїдемо до Каніва, дак з Кучинським. може, поїдемо до Чернигова2.
Я вельми б радий був, коли б поталанило посадити Руденка. Досі я не просив Вас про се, бо ніяково було, - через те що й Грушівському я радий був би на цій посаді. Коли ж тепер вже знати, що Грушівському не можна, дак вельми прошу Вас за Руденка. Сей усіма сторонами вище за Грушівськ[ого] і відповідатиме посаді.
Ой, ой! Які паскудні факти переказали мені в Харкові за Грінченка 6! Коли хоч половина того правда, дак я ніколи не прощу собі того, що був з ним знайомий і турбував Вас за посаду йому в Чернигов!. Я тямлю, що люде завжді прибільшують, але як брати самі тільки факти, гидко стає за його. Нехай би він був в квадраті більший робітник, та й тоді - не можна виправдати його за його - не моральні вчинки.
У Києві, оприч молодіжі, з старих нікого ще не бачив. Здається, ні доброго, ні лихого - нічого нема. А вже що до Харьківа - дак то чисто пустеля якась! Всякі Баталії експлоатують укр[аїнську] ідею єдине на свою карьеру.
Коли поталанить з Руденком, дак подайте звістку.
А доки що цілую Вас братерськи.
Ваш О. Перебендя
