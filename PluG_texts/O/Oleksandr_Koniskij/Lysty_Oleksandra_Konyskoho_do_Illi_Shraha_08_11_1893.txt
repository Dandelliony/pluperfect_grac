8/ХІ [листопада] 1893 р.  
Спасибіг Вам за все й про все! Спасибіг від щирого серця. Листа Вашого оце тільки що полупив і зараз відписую. В 9-й день смерті Глібова - себто в суботу, о 3-й годині і ми справили панахиду за його і за останніх чотирьох, що померли цього року. На лихо, в той день до самого вечора лив дощ, і людей зібралось небагато, може, з сотню... З «генералів» наших ніхто не прийшов, а проте панахида вийшла торжественна і великий хор співав дуже гарно. Сьогодні вранці взявся я написати «Над свіжими могилами» - написав вже 5 аркушів великих, а до Глібова ще не дійшов. Думаю послати в «Діло». Отож, лист Ваш саме як не можна ліпше настиг; шкода, що не прийшли «Губ[ернские] Вед[омости]». Будьте ласкаві, усі подробиці похорону, усі вірші і промови одішліть і в «Зорю», і в «Календар», що б ще в цьому році були надруковані. Про життєпис нічого розводиться; звідсіль коротенькі некрологи вже пішли; «Діло» ще 1 листопаду подало звістку. Хіба коли є що «скоромного», про що досі не було відомо, дак про те напишіть. Але не гайтесь, коли самим ніколи - нехай Сивенький.
Я свою статтю, мабудь, 10-го одішлю, а на 20-е може вже вона й тут буде. У нас теж нового нічого. Глядіть же, Дорогий Ілля Людвиковичу! Не забувайте обіцянки: хоч би й серед ночі, а просто чи з парохода, чи з вокзала до мене. Оприч дійсне великої радості - Ви тим нічого мені не зробите. А от що: здається Словар перейде на 19, так виїздіть так, щоб вже 19 вранці були тут, а доки що сердечно цілую Вас.
                                          Ваш Перебендя.
8/ХІ
