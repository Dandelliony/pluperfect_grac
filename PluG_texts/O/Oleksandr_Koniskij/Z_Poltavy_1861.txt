Із Полтави (март 1861)
[...]
Торік у Полтаві получалось усіх московських і чужоземних газет і вісників мало не 800. Ми приведемо ліку тілько таких, котрих получалось більше 10-ти штук: «Московських відомостей» – 45; «Сина Отечества» – 43; «Современника» – 36; «Петербургських відомостей» – 34; «Руського вістника» – 29; «Бібліотеки для чтенія» – 26; «Отечественних записок» – 23; «Странника» – 23; «Духовної бесіди», «Вістника Міністерства юстиції» и «Вістника для землевладільців» – по 20; «Ілюстрації» – 18; «Нашого времені» – 17; «Народнього чтенія», «Московського вістника», «Іскри», «Семейного листка» и «Іноземних романів» – по 15; «Вази» – 14; «Бібліотеки медицинських наук» – 12; «Руського слова» – 11. Приміром, можна класти, що усіх газет і вісників торік у Полтаві виписувалось на 10,000 карбованців; а в сьому року, мабуть, буде більше. Книжок торік найбільше куповали: «Кобзаря»1, «Хати»2, «Сочиненій Білинського»3 і Гізо4. «Кобзаря» куповали б втроє більш, коли б був дешевий; а то – як-таки бідному селянинові заплатить за книжку 2 карбованці? От коли б найшлась добра душа, та напепечатала удруге дешевого «Кобзаря», так би сказать не дорогше коповика, щоб то за добре діло було! П. А. Куліш надруковав удруге «Хату»5, да все-таки не поцінно для селян. А скілько доводилось мені стрічать людій, котрі і проби ради б купити «Кобзаря» або «Хату», та ба! у кишені пусто! і виходить, що рада б мама за пана, да пан не бере... Нам здається, найкраще б було, коли б хто став видавати для народу дешевий вісник на українськіий мові: із сього б вийшла польза не тільки для селян, а й для всіх нас; бо таким вісником ми скорій усього установили б чисту літературню і, разом, народню українську мову.
[...] скажем слово о погоді. Ні один полтавський дід з 1836 року не зазнає такої зими, як була остатня. За неділю до Роздва як став валить сніг, як стали крепить морози, да такі, що градусів в 30-ть, та такечки більш місяця крепили. Холоднеча така була, що крий Боже! Глянеш було на двір, та зараз і назад, бо надворі щодня
Реве-стогне хуртовина,
Котить, верне полем6...
Через такую холоднечу топливо в Полтаві дуже подорогшало: за сажінь дров платили карбованців по 14 або й з половиною. [...]
