Початок лютого 1896 р. 	         Відп[овів] 8 Лютого.
Щоб Ви думали, Дорогий Ілля Людвиковичу?! Третій тиждень вже почуваю я себе зовсім здоровим! Просто чудо! сам собі не йму віри! Чи на довго тільки? І яке ж то добро - оте здоров’є! Зовсім не той чоловік стає, зовсім інакше чоловік думає! Але за те ще більш починає тягти на Україну! примів  би зараз летів. Не скажу чи довго ще пробуду в Криму, лікар, (наш такий земляк, дяконенко з Жаботина, київський семинарист, людина дуже гарна (притьмом стоїть, щоб перебув я аж до червня; каже: чим довше пробуду - тим міцніше стану на силу). Я й сам се тепер розумію, одначе чи видержу? До того ж і з фінансами я не гаразд улаштовався, я не гадав, що тут така страшна дорожнеча і думав, що моїх грошей стане на рік, а показалось, що ледві чи дотягну з ними до 1/2 березіля. Заладити [нерозбірливо] з Київом - річ і вельми довга, і незручна, а тут і під застанову душі не розживешся менш як з 3% місячно. Дак я примірковав собі трохи чудну комбинацію: вдамся за позикою до російського] Литер [атурного] фонду. Коли позичать, то й зістануся й на весну. Разом з тим це буде питання і про те: як фонд стосується до українського письменника? Але про се не кажіть нікому.
Що діється у Вас в Чернигові? На чому перейшло і що прирадило доброго земське зібрання? Хто кого побив! чи Шликевич викинув Хижняка?
Мабудь, і у Вас там хаос такий, як і в Гал[ичині]. Та тепер скрізь «мода», мабудь, на хаос. По моєму - се нічого; навіть добра ознака. З хаосу постав всесвіт. Хаос може і мусить улягтись, і «буде день і буде ніч». Он Франко як торохтів проти народовців, а тепер - читаю в «Бук[овині]» ; що він вписався до Народ[ної] Ради і йде вже з Белеєм та з Романчуком. Це б було й не зле, але ж чи надовго? Може, тільки до першої зручної години, коли вигідно буде зробити «вибрик» в бік і знов кинути болотом
* До половини березня.
на народовців. З Хвань[кової] справи, здається, нічого не буде, хоча певних фактів на те ще й нема. Одно тільки певна річ, що справу пильновали неофити Хванькові  і вороги і, ще більше, «приятелі». Коли не поталанить нам в цій справі - це буде велика наша втрата. На цім тиждні сподіваюся конечної звістки!
Отам з Києва прийде до Вас фотографія з Шевченкової «Катерини». Будьте ласкаві, і прямо, і через других доложіть рук, щоб якомога більш продати її. Не гріх би було, коли б в Чернигові продать її сотень дві (усіх маємо 1000). А куди саме повернуть гроші за неї - про це порадимося гуртом, уважаючи на те, скільки продамо. В усякому разі гроші підуть на щось теє, що нероз’єднано злите з іменем Шевченка. Треба б сподіватися, що хоч на цей раз українці будуть совістні і куповатимуть твір батька нашого слова.
Тижднів за два писав я до В[асиля]Трох[имовича] та щось відповіді нема. Чи він ще в Чернигові?
Бувайте здорові. Перекажіть мій щирий поклон Вашій пані і товариству.
Братерськи цілую вас.
                                  Ваш О. Перебендя
