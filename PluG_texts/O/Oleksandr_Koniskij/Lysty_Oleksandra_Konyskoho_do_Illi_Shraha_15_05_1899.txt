15 травня 1899 р.	Відп[овів] 26 Мая
                                 99 року?
        Високоповажний і Дорогий
           Ілля Людвиковичу!
Учора прийняв я листа від Льва Михайловича: сердешно кличе до себе да так сердешно, що відмовити не можна, хоча моє здоров’я так, що вельми боюсь, щоб поїхавши, не наробити Льву Михайловичу] клопоту і щоб не вийшов з мене гость гірше татарина! Щоб хоч трохи убезпечити і себе, і його на всякий случай, - я випрохав у його дозволу взяти з собою кого з своїх молодих товаришів. Лев Михайлович] між інчим пише «очень бы желал, чтобы Шраг съехался с вами; надо и вам и мне с ним списаться». - Я й собі дуже, дуже хотів би їхати і пробути у Л[ьва]М[ихайловича] якийсь час укупі з Вами. Дак. коли і Ви не від того, то яким би робом нам спорудити сю поїздку? Можна з’їхатись у Сновску, а може чи не ліпше б було так, щоб ми приїхали в Чернигов, та взяли й Вас? Тільки же останнє можна зробити в такому тільки разі, коли б у Чернигов! можна було наняти коней до Городні з добрим, не труським фаетоном; а чи можна се? От про се я й не відаю. - Можна з’їхатись і в Крутах; або знов, приїхавши нам до Чернигова, взяти потім з Вами на Крути: тілько, мабуть, так і не зручно і кружно. - Яка про се все у Вас думка? Уважайте, що я тепер волен - як вітер - і перебути день другий в Чернигові - мині байдуже, ніщо не зашкодить. Я казав Вам, що роспочав повну ликвидацію і маєтку, і самого себе. Продав дом і тепер до Києва, оприч його моральної ваги, ніщо мене не притягає. Але ж доки що треба у Київі знайти десь кватиру і перебратися. Не знаю ще, чи візьму собі окремо - де, чи у тому домі, що купує жінка. І в тому, і в сьому разі є свої вигоди і невигоди і не розберу ще - куди ліпше. Але через все отеє ранійш 26 мая ледві чи справлюсь з своєю ликвидацією так, щоб можна було виїхати? Коли справлюсь, дак хотів би виїхати 26, або 27. До того часу треба б нам запевне вже умовитися; бо Лев Михайлович] просить подати йому звістку за два дні до виїзду, щоб «вислать экипаж и фургон под вещи». Здається, він собі чи не виобразив мене якимсь панком, або й паном, що возить з собою кілька пакунків і перини. То й листи до мене все надписує «Его Превосходительств», мабудь, чи не бере він мене за отого енерала Кониського з Комарівки? Ну, буде сміху, коли довідається, що я «действительный» Коллежский Регистратор!!
Бувайте здорові. Переказуйте поклон від мене В[исоко]п[оважній] Лизаветі Исаковні.
Ваш Ол[ександр] К[ониський] 15 мая
Адреса ще та сама, що й була.
