Національна справа в південно-західному земстві.
У земських справах на Вкраїні правого берегу Дніпра окроме визначається справа національна.
Слову „націонализм“ в нашій теперішній журнальній мові надано особливе значіння: — слово те стало неначе особливою власністю „союза русскихъ людей“. Вони сами прозвали себе „націоналистами“, а ту назву за ними закріпили й всі инші, — не вважаючи на те, що сій назві союзники надають своєвиде значіння, тим часом як у звичайному розумінню сього слова — националистами можуть бути й люде належні до всякої иншої нації, всі ті люде, що люблять, шанують і бережуть прикмети своєї народности, своєї прирожденної національности. Отже націоналистом може бути в нашому
краю, заселеному розмаїтними націями, не тільки затятий „русакъ“, а й заступовець від иншої нації, — може бути (і бува) націоналистом і українець, і поляк, і инший хто.
Своєвидий, мовляв — „епеціфічний“ відтінок напіонализму московських союзників полягає в тому, що сі націоналисти тільки свій націонализм признають єдино-правим, єдино правоміцним у всій державі, отже і в сьому краю; на їх думку, всі инші національності південно-західного краю мають прийти до того, щоб позбутися своїх народніх прикмет, щоб змішатися з народністю „русской“, поринути в ній цілковито. Сьому переконанню й змаганню „істинно-русскихъ»“ націоналистів відповідає, звичайно, цілий бажаний їм уклад життя політичного й місцево-краєвого.
Коли-ж у думці своїй і в журнальній мові вирвемося з того залізного пута, що обгорнуло в нас тепер назву „націонализм“, то власне побачимо, що союзницький націонализм зовсім не посів, не задавив усі инші. Звичайно, не треба його легковажити, не треба ховати ні від ииших, ні від самих себе, що течія союзницького націонализму таки досить могутня в нашому краю, — могутня у всякому значінню: націоналисти „русскіе“ мають волю найвільнішої проповіді своїх думок, мають добре становище, мають і гроші. Вони виробили й зручні способи до значної міри приподобитись і широким кругам внароднім, знайшовши ті струни, на котрих легко грати з успіхом. Все це треба памьятати і, як сказано вище, не легковажити. Однак все ж таки сила й проповідь націоналізму „істіннорусскаго“ не заслонила, не переважила до-краю націоналізму иншого. Націонализм, що коріниться в самій природі инших народностей, живе теж — і хоч немає змоги, ні зверхньої, ні внутрішньої обьявлятися широко й потужно, однак не згинув, не затерся, дарма що на протязі цілих віків крайове життя не спріяло йому. Вже сама люта, запекла боротьба союзницького націоналізму показує, що він не має під собою суцільного грунту.
Яке-ж поле одкривається для життя розмаітних націоналізмів у краю, що вступив у нове життя, при новім земськім укладі? Чі земський нововибраний уряд, усі ті нові земські управи, губерські й повітові, чи вони ворожі до окромих краєвих націоналистичних змаганнів, чі вони спріяють їм?
На початку нового земського життя се питання не можна зважити з певністю, особливо в той момент, коли життя всієї Россії немов спинилося на хисткій, непевній кладці — і вся Россія лише напружує погляд, щоб угадати, в який бік подасться та кладка, чі вперед, чі назад...
Що до нашого південно-західного краю, і в окремості що-до розмаітного краевого націоналізму, по скільки умови для його життя визначаються в новому земстві, то не можна висловити якогось одноманітного спостереження. Київське губерське земство, наприклад, зазначило до сеї пори — помітний нахил до спріяння лише націоналізмові „істінно-русскому“ й повернулося плечима до всіх инших. Але в инших земствах ми того не бачимо, навпаки могли-б указати де-які земства, що з повагою становляться до краєвих національних потреб: коли ми не вказуємо, які саме їх діла показують се, то тільки через те, щоб — „по настоящим временам“ — не пошкодити добрим заходам тих земств.
Дай Боже їм змогу робити більше для справедливих краєвих потреб.
