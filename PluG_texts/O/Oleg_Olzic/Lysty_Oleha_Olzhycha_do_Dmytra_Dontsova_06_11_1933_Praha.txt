6 листопада 1933 р., Прага (п. ш.)37
В.П. п. Др. Д. Донцов,
"Вістник",
Львів, Чарнецького 3/6
Lwów, Czarneckiego 3, m. 6.
Polsko
Вельмишановний Пане Докторе!
Дякую за лист, що я його застав дома і за книжки. Був у Відні. Між иншим там бачився з моїм старим знайомим Маценком, доктором музики, що охоче надіслав би до "Вістника" якісь свої статті на музичні теми. Наразі має готові нарис про Мандичевського, співробітника Брамса, на підставі архивних матеріялів, та статтю про єдність музичну України (київський розпів). Якщо Ви рефлєктували б на щось таке, прошу, напишіть йому або мені. (Адреса його: Dr Pavlo Matzenko, Blechenturmg[asse] 18/8, Wien IV). Компактність маси дійсно не відчувається на еміґрації. Навпаки – тут захоплює дух від розрідженого повітря. На цьому ґрунті повстають навіть певні психози еґо – або ґрупо-центризму, а то й моґіканства. Що до матеріялів з "Аполло", то вони за популярні, щоб бути використані на [Вашій ака]демії. Нових поезій не маю. Адреса другого передплатника з Юґославії ( не певний, що Ви її маєте): Dir. Školnik, Južni Bulvar 42.
Щирий привіт.
О. Ольжич.
6/ХІ. 33.
Чирський, як хорий не має тепер заробітку. [...] Чирський дуже хотів би мати "Вістник". p. p. Čirskie u Uhličskich Janovic, Zdravnnica “Na Budách”.