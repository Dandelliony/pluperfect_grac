29 грудня 1936 р., бмн.
Високоповажаний Пане Докторе,
Шкода, що мій лист пропав. Тим матеріял знову спізнився. Посилаю наново. Дуже відчується теж брак реклями "Св[ята] Д[ержавности]" у "Вістнику". Якщо Ви не дістали вичерпуючих інформацій від Б[огдана] К[равціва], то приходить вона під увагу хіба аж за місяць, а це значить втрату найдорожчого часу.
Пропали отже теж вирізки з часописів ("У[країнське] С[лово]") про К[осаче]ву ліквідацію, які я Вам вислав.
Прикладаю два вірші для "В[істника]" та реставровану замітку до фільму. Думаю, що не треба сумніватись у симпатіях до "В[істника]" з боку М. та хибно розуміти його "квітчастий" стиль – маю на це дуже безпосередні дані.
Коли б Вам було можливо переказати мені якусь квоту, то вона дуже стала б мені у пригоді. При забороні висилки можна просто дати п. Терл[ецькому?].
З побажаннями Веселих Свят та Щасливого Нового Року
Ваш О. Ольжич.
29/ ХІІ. 36.
P. S. Залучений лист прошу з ласки своєї передати Б. К[равціву]. Св[ято] Держ[авности] – це збірка істор[ико] – літер[атурного] матеріялу для урядження Свят 22 січня з вказівками щодо декоративного оформлення і програмовою статтею Н. Ґеркен–Русової.
О.