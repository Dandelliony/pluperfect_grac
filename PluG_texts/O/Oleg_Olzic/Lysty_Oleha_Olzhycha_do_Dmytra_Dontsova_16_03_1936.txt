16 березня 1936 р., бмн.
Високоповажаний Пане Докторе!
Дякую за лист. "Відплати" не дістав, може автор. Ваші помічення щодо українофільських тенденцій на Сході дуже слушні. Це просто б'є ввічі. Совбандуристи, "Наталки-Полтавки", народня пісня і підробки під неї, танковий ансамбль і т. д. – але все це вимагає окремої студії.
Дуже Вам буду вдячний, коли розвідаєте терен в Н[ауковому] Т[оварист]ві Ш[евченка]. Але ще раз цікаво мені – чи є в місті попит на анґл[ійську] мову (лекції). Між ріжними націями, "вибраної" не виключаючи, та чи можна б з того мати вистарчальний заробіток? Нарешті, якими шляхами зручніше добиватися візи?
Це все мені прошу написати при нагоді, не конче зворотом.
Наразі посилаю найсвіжіші виписки з "Літ[ературної] Газети". Це направду виключна для мене лєктура. Такого спростачення літературного і наукового життя, як на Вкраїні, в Москві не знайдеш! І ніде инде в Союзі. Воно прямо пропорційне до заогнености терену.
Пишу в бібліотеці і спішу вислати лист.
З пошаною та привітом
Ваш О[льжич]
