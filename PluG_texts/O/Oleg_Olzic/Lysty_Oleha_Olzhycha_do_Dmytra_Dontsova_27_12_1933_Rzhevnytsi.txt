27 грудня 1933, Ржевниці (п. ш.)42
В. Ш. П. Др. Д. Донцов, "Вістник",
Львів, Чарнецького 26/21
Lwów, Czarneckiego 26/21
Polsko
Високоповажаний Пане Докторе!
Дякую за лист. Про історію Косачевого листа знаю від нього самого. Показував мені відповідь Вашого секретаря. Розуміючи цілком Ваше становище, я все таки гадаю, що так бити його не треба було. Взагалі що до Косача, ми тут стали на тому, щоб не відпихати його, а помогти йому захолонути в наших рямцях. Він тепер тут не зраджує ніякої "шатості", сподіваємось, що йому, як він сам каже, помогла багато тюрма. Тож і Апольо Мілітанс з його участю був наш. Він дав дуже гарний вірш "Голод", друкований в "С[амостійній] Д[умці]" Взагалі це людина надзвичайно талановита, свіжа і невичерпана. Я особисто сподіваюсь від нього для укр. літератури дуже багато. Тож не хочемо його стратити чи зламати. Готуємо нові виступи Аполя. Незабаром пошлю Вам може одну поезію, зовсім дискретно. Певне Ви її не видрукуєте. В цьому разі прошу мені її вислати зворотною поштою.
Гадаю, що Роберт Йонґ – не Косач; певний, що ні! Бажаю Вам всього найкращого в Новому році!
Зі щирим привітом
Ваш О. Ольжич
27/ ХІІ. 33.