15 травня 1935 р., Прага (п. ш.)
Високоповажаний Пане Докторе!
Може Ви будете такі ласкаві та подасте мені зворотом адресу пана проф. О. Бургардта; я маю до нього "літературну просьбу". Як стоїть справа видання альманаху "вістниківців"? Що до пражського, то він неактуальний. Сам я тепер не пишу, тож нічого і не послав до "Вістника". Маю поважні життєві клопоти, що, здається, заженуть мене у глуху провінцію. Зрештою, може це позитивно відіб'ється на моїй літературній продуктивності, це єдина, хоч непевна потіха у моїм становищі. Збірка моя, здається, таки вийде, я був уже якийсь час сумнівався, що так станеться.
Бажаю Вам всього найкращого. З пошаною
Ваш О. Ольжич
15/V. 35.