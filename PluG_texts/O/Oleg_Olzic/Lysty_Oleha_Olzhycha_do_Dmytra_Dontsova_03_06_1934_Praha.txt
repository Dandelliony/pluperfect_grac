3 червня 1934 р., Прага
Шановний Пане Редакторе!
Посилаю Вам пару поезій Асканича. Уважаю їх бездоганними. Може вони встигнуть ще увійти до найближчого числа? Думаю, що автор виробиться на доброго поета. Попри всю рафінованість річей, відчуваємо скрізь у нього справжнє напруження.
Коли б Ви якісь поезії не друкували, прошу сповістіть мене або його (адреса: Marko Antonovyč, Praha, Nusle-Údolí, Spytihnĕvova 11/І). Пригадав я собі справу Самчукової новелі "Aus-fin". Може він неясно виявив своє становище, але в кожному разі, що до загального наставлення, сталося непорозуміння. Я знаю, на якій суто "західницькій" позиції стояв автор, виводячи потворний тип Кобиляцького професора, між иншим одного пражського персонажа! Можливо він так захопився вчуванням в душу героя, що читачеві це здалось би симпатією, але так не було. Зрештою видно, що йде про гумореску. Я цю річ розумів инакше, як сатиру на наше хуторянство і "орієнталізм", коли хочете. Та це так лише, принагідно.
Матиму знову багато роботи і певне не скоро щось напишу, щоб Вам послати.
Тож до осени!
Зі щирою пошаною
О. Кандиба
Прага 3/VI. 34.
P. S. Чи могли б Ви, Пане Докторе, висилати як виміну "Вістник" редакції часопису підкарп[атської] молоді "Пробоєм"? Це було б дуже добре, з огляду на елемент, там згуртований та потребу його вироблення. На жаль все це зовсім незаможні студенти. (Адреса: "Probojem", Praha IV, 11, pošt. schrànka č. 9). Від себе Вас про це прошу.
О. К.
P. S. Дістав від автора "Ліндберґа" дозвіл видрукувати цю річ (і дальші, розуміється!) під власним іменем: Я. Рудик.