9 січня 1934 р, Прага (п. ш.).
Високоповажаний Пане Редакторе!
Дякую за лист. Що до першого вірша – спробую його просунути десь инде. Анонімовий вірш з Праги, розуміється, так само мій. Певно і його Ви не зможете друкувати. В цьому випадку прошу вислати мені його ласкаво зворотом і віддати справу забуттю. Я уміщу його під тими ініціялами у відповіднішій пресі. Вам сподіваюся прислати незабром щось свіже і літературніше. Перелякався за свій старий вірш, який Ви віднайшли у редакційній теці. Це мабуть якийсь слабий, а може й друкований вже де-инде. Та гріх тоді падає на Вашу душу.. Через Ю[рія] К[осача] мав я вже закиди і збоку Л. Мосендза. Проте дозволю собі з ним "заризикувати", виправдуючи незастосовання "санкції", [...] здається щирою зміною поглядів, коли не світовідчуття.
Коли ще час, то ліпше викинути той старий вірш, що Ви відшукали. Я і так вже забагато видрукував слабих річей.
З найкращими побажаннями
Ваш О. Ольжич.
9/І. 34