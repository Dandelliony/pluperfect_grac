Відозва більшовицької фракції II з’їзду солдатів-українців Південно-Західного фронту до делегатів з’їзду і до всіх українців про єднання сил російського й українського народів у боротьбі проти контрреволюційної Центральної ради 5 грудня 1917 р.
В тяжку годину іспитів звертаємось до вас, товариші козаки. Хто бореться за права працюючих України і всього світу, хто вийшов із рядів міської чи сільської бідноти, хто не забув образ і пригнічення з боку офіцерів, генералів і панів, хто пам’ятає, як ця нікчемна гидота ще так недавно глумилася над нами і, не вважаючи нас за людей, писала: «Собакам и солдатам вход воспрещается», хто життя своє і сили покладав на війні і всією істотою своєю відчував всі страхи її, хто скинув остогидлу сіру шинель, вернеться до плуга чи фабричного станка, той повинен зрозуміти крик наболілої нашої душі, прийняти протягнуту братерську руку, відгукнутися на наш заклик.	_
Загальними зусиллями робітників і солдатів всіх національностей було скинуто буржуазне правительство Корейського, Терещенка і Церетелі, що тільки стояло на шляху до миру, до самовизначення народів. Нове правительство Народних Комісарів іде назустріч вимаганням всіх солдатів і робітників. Росте і міцніє єднання революційних мас. Наближається момент повстання всіх народів, всіх пригнічених. Буржуазія б’є в дзвін. Всі зусилля її на півночі зламані, сили свої і ресурси вона збирає на півдні, на Доні, куди втекли розбиті генерали, де згуртувались ліпші сили контрреволюції. І почався кривавий похід проти робоче-селянських прав. А буржуазія українська, прикриваючись іменем Центральної ради, прикриваючись гарними словами та туманними гаслами, так дорого коштуючими міжнародному пролетаріату, іде війною на селян і робітників та на їх партію — більшовиків. Політика Центральної ради, круг котрої збираються утікшиє з фронту офіцери, цілком визначилась. Видавши універсал, Рада в туманних фразах і поясненнях дала зрозуміти українській буржуазії, що її земельній власності, безсоромному пануванню вона не наважується чинити великі перешкоди. Зараз у своїй відозві Генеральний секретаріат обіцяє припинити боротьбу робітників і селян проти буржуазії і в доказ цього посилає обманутих українських вояків обеззброювать революційні полки, вносячи, таким чином, розвал і боротьбу і в самій демократії на радість всесвітньої буржуазії і не рахуючись абсолютно з тим, що така тактика може викликати даремне і непотрібне пролиття крові між робітниками і солдатами. В чому ж головне Рада побачила шкідливість цих революційних полків? Чи не в 
тому, що вони вимагають негайної передачі земель до земельних комітетів? Чи може в тому, що правительство їх проводить робітничі закони на користь експлуатуемим і на шкоду експлуататорам? Чи може ще в тому, що, напруживши всі сили, аби скоріше визволитись від сірої, солдатської, тяжкої і незносної для пролетаріату шинелі, вони йдуть сміло і рішуче до демократичного миру?
Центральна українська рада, не бажаючи відшукати загальноспільної з правительством Народних Комісарів мови, находить таку мову в переговорах с контрреволюційним генералом Каледіним, війська якого вона пропускає на Дон; революційних же військ рада не пропускає, віддаючи таким засобом робітників Донецького басейну на переслідування і криваву війну з все збільшующимся ворогом.
Що було б, коли російські солдати, четвертий рік страждаючи на Південно-Західному фронті, заявили: «Коли Центральна рада переслідує наших товаришів і солдатів, коли вона захоплює загальнонародне майно, ми покинемо фронт, поки вільгельми до Москви не дійдуть, а займуть лише землі по Дніпро». Чи подумали про це українці-козаки. Чи думали вони, що Центральна рада мало, як видно, боїться вільгельмів і карлів, бо з ними вона скоріше найде загальну мову, ніж з революційним правительством робітників і селян. Ще свіжі у пам’яті історичні слова Милюкова: «Лучше поражение, чем революция». Центральна рада, оголюючи Північний фронт і вносячи розбрат між революційними військами, наносить удар загальному ділу мира, ділу соціалізму, єднанню всіх працюючих без розбору національностей. Ні один революційний солдат, чи то робітник не став на перешкоді самовизначенню демократії Фінляндії, де владу беруть до рук робітники та селяни. Ні один революційний солдат чи робітник не стане поперек шляху самовизначенню українського народу, але ж нехай народ ясно виявить свою волю через референдум (загальне голосування) чи Українські установчі збори. До тої пори, поки цього нема, неможливо владу на Україні залишать у руках буржуазії, котра не жде ворога, а міцно організується.
З’їзд Рад робітничих, солдатських та селянських депутатів в Києві скаже, що воля народу України — Рада робітників, селян та солдатів. Вороги революційної демократії, укравшись всередину робітників і солдатів, попали і на наш з’їзд і кидають безсоромні і провокаційні вигуки, як, наприклад: «Геть із з’їзду!», «Голову знять більшовикам!». Пора, нарешті, всім солдатам і робітникам остаточно визволитись од шовіністичної облуди, пора зрозуміти, де ворог, де брат.
Навіть каледінські козаки вагаються і поволі одмовляються від боротьби з робітниками і солдатами, а загальним страйком робітники м. Києва показали силу своєї згуртованості і свідомості — вони яскраво показали, що війна відкрила очі народам і близько той час, коли обризгана народною кров’ю всесвітня буржуазія примушена буде скласти свою зброю перед прокинувшимся, зрозумівшим свої завдання і мету і хутко організующимся пролетаріатом всього світу, всіх націй.
Геть реакцію й шовінізм на Україні.
Хай живе Рада українських робітничих, селянських та солдатських депутатів.
Хай живе єднання всіх працюючих Росії.
Хай живе братерство народів всього світу.
Слава працюючому українському народу.
Бюро фракції українських соціал-демократів (більшовиків) II з’їзду вояків Південно-Західного фронту
ЦДАЖР УРСР, інв. 1965. Оригінал.
