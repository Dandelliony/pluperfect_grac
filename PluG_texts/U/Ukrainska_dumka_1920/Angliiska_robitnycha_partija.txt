Англійська робітнича партія, ППС. і Східна Галичина.
Англійська робітнича партія у відповідь на недавні просьби польської соціялістичної партії обстати за Польщею в публичній опінії Европи 
звернулася під кінець минулого місяця до ППС, з рядом питань, щоби висвітлити становище польської працюючої кляси в ріжних справах, а перш 
усього в справі війни і мира. Між поставленими питаннями є одно, що незвичайно обходить нас, галицьких Українців. Восьме питання того політичного 
квестіонаря звучить: „Чи Польща має замір визнати повну незалежність та Східної Галичини в межах їх етнографічних границь"? На це ось як 
відповіла Управа ППС.: „Відносно Східної Галичини ми вперше чуєм про пропозицію признання її незалежносте. Цей край творить під національним 
оглядом мішаний терен, зовсім не є відрубною етнографічною цілістю. ППС. зовсім не опрокидує думки про розмежування польського і українського 
стану посідання в Східній Галичині, але таке розмежування припускає існування вільної і незалежної Украйни. Штучне творення незалежної Східної 
Галичини було би неумотивованою балканізацією південного сходу Европи. Зрештою плян утворення такої держави і під економічним оглядом здається 
нам неможливим до переведення, бо Східна Галичина творить занадто малу територію для самостійного економічного життя".
Польська соціалістична партія вже давно розминулася з соціалістичними прінціпами, се партія соціял-патріозів, перепоєна такими самим тісно 
націоналістичними, нахабно імперіалістичними тенденціями, як і инші польські партії від людовців до консерватистів, з тою ріжницею, що останні 
більш помірковані. Про це наглядно свідчить і відповідь ППС. на запит англійської робітничої партії. Польські соціалісти перший раз чують про 
пропозицію признання незалежности Східної Галичини. В тім твердженню криється велика доза звичайної брехні. ППС. вдає наївного іґноранта. 
Дуже можливо, що про цю пропозицію довідується ППС. вперше від Англійців, одначе не перший раз чує вона те домагання від українського народу. 
Бо в такім разі чим властиво булаб дволітна боротьба українського народу за свою волю? Сеж хиба не крівава за бавка, тільки оборона найвищого 
прінціпу нашого століття: права самоозначення народів. Чи ППС. не знає, що український нарід Східної Галичини вже давно перевів своє самоозначення, 
ще тоді, коли дня 19. жовтня 1918 на великім національнім Зібранню у Львові проголосив самостійну українську державу, зложену з українських 
земель австро-угорської займанщини? Чи ППС. і її провідники забувають, що дня 1. листопада 1918 український нарід Східної Галичини перевіз в 
діло своє право самоозначення, усуваючи ворожу українському народови австрійську адміністрацію, військо і жандармерію? Управа ППС. повинна 
звернутися до свого члена посла Гавзчера, а він пояснить і висвітлить докладно той закритий для нії мракою час, коли то він взивав львівських 
залізничників польської народности виступити збройно проти влади українського народу і як то він на конференціях між представниками Української 
Національної Ради і польських громадянських кругів виразно заявив, що до ніякого замирення не прийде, бо Поляки взагалі не можуть згодитися 
на якінебудь зміни в Сх. Галичині, т. зн. не можуть зрезигнувати з супрематії над українським народом. На оборону Східної Галичини виставив 
український нарід стотисячну армію, котра через сім місяців без зброї, муніції і одигів опиралася напорови військ зєдиненої Польщі і уступила 
тільки виснажена до краю за Збруч перед польсько-француською перевагою. Одначе навіть тоді вона ще і раз зривалася до бою за оборону рідної 
землі, вона переходила тернистий і шлях, мріючи про свою остаточну мету. Від падолиста 1918 р. до нинішнього дня істнує окремий галицько-український
 уряд, котрого репрезентанти тепер находяться в Ризі для оборони ор-ва Східної Галичини на незалежне державне життя. Що сказали би 
провідники польської соціялістичної партії, колиб напр. російська соціяльна демократія в р. 1905. на їхнє домагання незалежноєти Польщі 
(окрема конституанта у Варшаві!) були відповіла Англійцям чи Французам, що вони вперше довідуються про таку пропозицію? Як назвати такий 
поступок партії соціяльної й національної справедливости? П. П. С. інформує англійську робітничу партію, то Східна Галичина під національним 
оглядом є мішаним терном, отже зовсім не є відрубною етнографічною цілістю. Безоглядним національно однородким краєм Схід на Галичина, розуміється, 
не є, бо на основі віроісповідної статистики виказує (на 47 східно галицьких повітів зі Львовом і частинами 11 сумежних західних повітів) 65 
проц. греко-католиків, 21 проц. римо католиків, майже 13 проц, мойсегвого закону і 1 проц. инших. На основі розговірної мови подає проф. д р 
Ст. Томашівський таку статистику: 74 проц. Українців, 12 проц. Поляків, 12 проц. Жидів і 2 проц. инших. Але ясно хиба, що край в 3/4 заселений 
Українцями і то компактною масою є суцільною етнографічною цілістю. Коли розумувати так, як робить Управа ППС. то й бувша Конгресівка, отже 
центральна польська територія не становить суцільної польської области, тільки мішаний терен, де є 14 проц. Жидів, а поруч них кольонії 
німецькі, українські, білоруські, чеські і т. п. А якою напр. областю є Познанщина, або Поморя? І чому польський мішаний терен має право на 
власне державне істнування, а український ні? П. П. С. не опрокидує думки про розмежування польського й українського стану посідання у Східній 
Галичині, але таке розмежування можливе тільки при істнуванню незалежної України. З сього виходить ясно, що польські соціял-патріоти думають 
про поділ Східної Галичини. Цікаво, яким чином дійшли вони до такої думки? Як можливо ділити Східну Галичину між Польщу і Україну, коли 
Поляки ніде не засеїюють суцільної области в Східній Галичині, коли вони розкинені по містах як бюрократична інтелігенція, жмінка купецтва й 
робітництва, великі земельні власники і нечисленні мазурські шльонії? Справедливість вимагає забезпечити національно культурні права польської 
розкиненої меншости, до чого все Українці були і є готові. Помисл поділу неможливий до переведення. П. П. С. виставляє неможливість „розмежування" 
з огляду на те, що не істнує ще незалежна Україна. Тільки подумати, скільки цинізму криється в такім вислові бо коли після берестейського 
мира істнувала незалежна Україна, а Австрія зобовязалася була створити в своїх рамах автономний український коронний край, то польські соціялісти 
дуже остро виступали проти такого „розмежування" а теперішний польський віцепремієр Дашиньскі в австрійськім парламенті насміхався, що З0 
мільйонів темних українських селян теорить незалежну державу. Колиж скинено гетьманат і большевики пішли другою війною проти України, тоді й 
відроджена Польща звернулася із зброєю в руках проти незалежної України. І тоді ми не чули нічого про те, шоб польські соціалісти хочби 
протестували проти війни, яка валила незалежну Україну. А тепер бідкається П. П. С., що нема з ким „розмежувати" Східної Галичини. Зрештою, 
то не є справою польських соціалістів, чи Східна Галичина схоче бути незалежною, чиї схоче обєдинитися з Великою Україною. То є справа українського 
народу і він вирішить її згідно зі своїм інтересом і своїми змаганнями. Вкінці П. П. С. журиться тим, що Східна Галичина має за малу територію 
для самостійного економічного життя. Се справа самої Східної Галичини і її населення. Коли творилася незалежна Сербія, Болгарія, Фінляндія,
Лотва, Литва, Естонія, Кубань, Реснублика Далекого Сходу, або хочби й Польща, то журбу про їх економічну спроможність лишається до вирішення 
їм самим. Нам зовсім противно здається, що Східна Галичина має всі дані бути незалежною державою, посідаючи сіль, нафту, бензину, збіже і 
взагалі рільничі продукти, що при вимінній торговлі із заграницею може покрити всі свої запотребовання. Тільки польські державні мужі заявляють 
на всіх конференціях, що Польща не може істнувати без Львова, т. зн. Скідної Галичини. Того ніколи не заявляли українські представники Східної 
Галичини. Зрештою, то справа самостійної Східної Галичини, як вона поведе свою економічну політику, чи схоче осгатн незалежною при своїй 
економічній біді і нужді, чи зєднається з Великою Україною (без огляду на те, чи вона буде незалежною державою, чи ні), чи може увійде в 
економічний а, може політичний звязок з Польщею, Чехссловаччиною, чи Румунією. Ось так перейшли ми коротко „аргументи" польських соціалістів. 
Найвища пора зійти зі шляху нехтовання прач живих народів, покинути крутійства, а станути на становищі справедливого вирішення національних 
питань згідно з духом нашого століття і змаганнями українського народу.