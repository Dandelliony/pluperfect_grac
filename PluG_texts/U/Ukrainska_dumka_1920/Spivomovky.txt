Співомовки.
Від двох літ над нашою країною проносяться ріжні співи. Раз чуємо радісне кракання галечі над нашим збірним національним організмом, що мовляв 
меч рішив про наше дальше рабство, що маємо далі бути погноєм чужої сили, розросту і могутности, що мусимо остати раз на все безвільним тяглом 
у „поїздах бистроїздних" наших гнобителів. То знову хрипло скрегочуть сороки і в чванливій самопевности насміхаються над нашою боротьбою за 
волю і незалежність. То вкінці, чуємо цинічні співомовки про благодате, котрі нас дожидають, якщо будемо доведені до стану повних гельотів.
До таких цинічних співмовок на лежить і остання вістка про оснований українського університету... в Станиславові або Коломиї. Після того, як 
Поляки при активній підмозі Фракції обсади і Сх. Галичину, одним з перших їх завдань було замкнути доступ українській до вищих шкіл в краю, до 
тих, що були призначені для східницького населення, на котрі Українці склади податки і їх удержували. Потизаконно, спираючись на основу грубої
фізичної сили, постановлено перед Українцям заперти шлях до вищої освіти, зіпхнути в пропасть тьми і невіжества, в чорне культурне гетто, 
заперти двері о знання. Всі заходи, щоби влада, яка тепер панує в новнім того слова у Східній Галичині, відкликала свої антикультурні постанови 
або щоби що найменше дозволила на створенні приватних університеських курсів для української молоді не довели до нічого.
Аж тепер появилися голоси, що варшавська влада та сама, що в приспішенім темпі кольонізує Сх. Галичину, думає заснувати в Станиславові 
український університет, котрий має складатися з двох факультетів: теольогічного і юридичного. Отворення такого „університету" малоб наступити 
1. січня 192 р. Останні телєґрами скорегували ту вістку о стільки, що той „університет" матиме тільки один факультет юридичний. На його 
вдержання асигновано вже аж 3 міл. польських марок, то значить стільки, що пересічно коштує тепер одна народня чотирокжсова школа. Взагалі 
навіть уважаємо зайвим забирати голос в цій справі. Та, маючи на увазі, що такі балачки про український „університет", відповідно розрекламовані, 
моглаб за границею служити атутом, що мовляв польська влада дбає про культурні потреби Українців, мусимо висвітлите цю новомодну співомовку. 
Перш усього стверджуємо, що польська влада взагалі не думає про український університет, хиба що це буде такий „університет", як Бриґідки, 
Бугшопи, Домбє, Стшалково і т. п. Постійно в хвилі, коли на міжнародній арені виринає справа Східної Галичини, тоді зявляються співом, як про 
український університет. Є це акція, котра зміряє до того, щоби задурити заграничну опінію, котра не визнаєтьвя в нюансах східне галицького 
життя, котра не внає польської політики у відношенню до цього нещасного краю і котрій при відповідній реклямі польських заграничних бюр і 
місій та посольств може здаватися, що життя у Східній Галичині наладжується. Про те, що польська влада серйозно не думає про український 
університет свдчить між иншим те, що 1) відсувається його відкриття до 1. січня 1921 р., т. є. до часу, коли відносини у Східній Европі можуть 
підпасти кардинальним змінам, 2) що визначується його осідком провінціональне містечко Станиславів і 3) що той університет має мати аж два 
факультети в часі, коли університет складається з 4 головних факультетів і з деякими побічними факультетами (як напр. факультет для журналістів, 
факультет господарсько-рільничий і т. п.) Як згадано, відкриття університету відсувається на 1. січня 1921 р. За той час відносини можуть 
змінитися, а все лишається по польській стороні аргумент, що Поляки хотіли заснувати український університет. Дивним тільки являється одно, а 
саме, чому Поляки, не маючи наміру дозволити на засіювання українського університету, всеж таки не дозволяють собі на те, щоби той свій жарт у 
відношенню до української культури зробити більше приємним, і чому Львова не обрали як осідок тієї універсйтетської фікції? Постороння людина 
була би поставлена у велику суперечність, колиб їй прийшлося розщовпувати таке питання. Між тим відповідь на нього дуже проста. Польська влада 
моглаб в огляду на жартівливе трактований української університетської справи згодитися на Львів як осідок університету, одначе лякається 
своєї публичної опінії, доведеної до шовіністичного шалу. Та божевільна опінія ніколи не руководиться річевими аргументами. Нею стрясає страх 
за українізацію Львова. Вона лякається, щоби ця польська кольбнія на „кресах" не підпала природній ферментації в напрямі вигладження ненормального 
обличчя столиці української країни. Тому й робиться все можливе, щоби тільки український елемент усунута зі столиці, щоби тим чином вдержати 
насаджувану політичними засобами псевдолольськість Львова. Навіть польський публіцист А Холоневскі почуває себе згіршеним такими поліційними 
способами для вдержання супрематії польськости і польської культури, В „Діяльоту про Польщу і „малі народи" говорить він: „...Що до нашої науки, 
то хиба ніщо не перешкодить їй дальше розвиватися у Львові з повною свободою поруч української. Не відчуваєш (звертається він до свого с
півбесідника), як понижує нас та охоронна політика? Ми, що маємо таке висоле поняття про вартість нашнх духових дібр, ми мали би побоюватися 
суперництва тих убогих свояків (т. зн. Українців!)". Про Львів говорить він ось як: „Колиб Львів лежав на чисто польській области, на пограничу 
обох народів, і через наплив українського елементу нам грозилоб пересунення на нашу некористь граничної лінії, то я розумів би ще відклик до 
прогібіційних засобів. Та той випадок не має тут місця. А полі цій ними засобами я ніде не хотів би вдержувати! становище польськости навіть 
на заході у відношенню до Німців, котрі надходяться там на несвоїм ґрунті. Тільки якщо серед вільної гри ми зможемо розвиватися, лиш тоді 
гідні ми жити. Протекційний систем, який до вчора звертано проти нас, мусимо напятнувати не тільки засадничо, але також і тому, що він скорше 
чи пізнійше для протегованих матиме найгірші висліди. Народам нездорово істнувати в теплярні. Тому зовсім не лякав би мене той український 
прибуток у Львові". Колиж мимо того польська влада, котра тепер мав в своїм посіданню Східну Галичину, не допускає до такого українського 
прибутку у Львові, то це свідчить між иншим, на яких глиняних основах опирається польська культура в Східній Галичині. Колиб йшла мова про 
український університет, то він може бути і мусить бути тільки у Львові. Се є засадниче становище українського загалу. Львів є центром 
української Галичини, Львів був столицею української галицько-волинської держави, Львів є осідком всіх центральних українських інституцій, 
Львів мусить бути осідком і українського університегу. Вже давнійше Австрія за згодою пануючих польських партій давала нам в Станиславові або 
в Коломиї університет, зложений з трьох факультетів, однак українське представництво відкинуло цю пропозицію, бо вона обважувала достоїнство 
українського народу. Не виключене, що з часом український університет буде і в Станиславові або в Коломиї, чи б Жабю, одначе поруч українського 
університету у Львові, Поруч засадничих причин, які спонукують нас обставати за Львовом, яко осідком університету, є ще й ииші чисто річевої 
натури. Університет може тільки тоді розвиватися і бути справдішнім університетом, коли має всі потрібні Йому інститути, як бібліотеки, коли 
університетська молодь може справді всесторонно здобувати собі знання. Такі помічні університетови інститути істнують тільки у Львові, де має 
свій осідок Наук Товариство ім. Шевченка з величезною бібліотекою, єдиною на Україні що до своїх зборів по українознавству, де є „Національний 
Музей", „Музей Наук. Тов ім. Шевченка", Бібліотека „Народнього Дому". Крім тих чисто українських інституцій є ще й номінально польські, в 
дійсности краєві, а по свойму змістови в значній мірі українські інституції, як Оссолінеум, Музей гр. Дідушицкого і инші заведення, що єдино 
можуть спомагати університет і студіюючу молодь. Розуміється, важну ролю грає ще університетська бібліотека, на котру йшли не тільки польські, 
але й українські гроші. Не думаємо нікому робити дарунків. Всякий инший університет поза Львовом був би тільки карикатурою університету, і не 
маючи змоги розвиватися. Він був би тим посміховищем, на котре вказували би всі наші недруги, що — мовляв - нема української культури, бо 
університет не проявляє ніякої культурної роботи. На такі жарти ми ніколи згодимося. А тепер ще кілька слів про проєктований „університет". 
Він мав би мати два факультети: теольоґічний і юридичний. Не потребуємо вказувати, що це був би крок взад від тих здобутків, котрі мали ми вже 
за часів Австрії, бо терльогічних факультетів маємо аж два, у Львові і в Станиславові, а крім того 4-тий рік духовної семинарії в Перемишлі. 
Отже який тут здобуток? Теольоґічний факультет в евентуальнім станиславівськім університеті це відмежовання богословів від всякої ширшої освіти, 
від фільософічних викладів і т. п., це вперте вводження нас в ґетто. На це ніколи не згодиться наше духовенство. Неповний юридичний факультет 
фактично істнує вже у львівськім університеті. Таким чином створення того факультету булоб тільки йбго заокругленням і доповненням. Це можна 
зробити тільки у Львові, де є до того відповідні сили, смішно було би думати, що напр. львівський адвокат або радник апеляційного суду 
згодиться піти на якийсь „університет" в Станиславові. Зрештою й українська громадська думка різко звернулась би проти того, не бажаючи 
допустити до зменшення нашого стану посідання у Львові. А за те ми візитилиб всі кагедри на фільософічнім факультєті (3 катедри і 3 доцентури, 
котрі фактично були катедрадами). Не говоримо вже про медичний факультеті. Очевидно, на думку польської влади Українці не потребують лікарів, 
бо як після скольонізсвання Сх. Галичини 3 міліоновий український безземельний і малоземельний пролєтаріят буде гинути голоду, то йому ніякі 
лікарі нічого поможуть. В Омську на Сибірі один багатий громадянин, по званню коваль, котрого за царських часів заслано з Катеринославшини на 
Сибір, своїм власним коштом заложив українську гімназію. Та на цім не покінчилася його дбайливість для української культури. Він зложив 
великий грошевий запас на основання українського університету в Омську. І тепер йдуть приготовчі роботи, щоб зреалізувати цей плян. Ми готові 
дожити тої хвилі, коли в Омську на Сибірі буде український університет, але ледви чи доживемо тої хвилі, коли на суто-українській території 
Галичини матимемо свою святиню науки. Номисл польської влади з „університетом" це тільки поганий жарт, і инакше не може він бути трактований.