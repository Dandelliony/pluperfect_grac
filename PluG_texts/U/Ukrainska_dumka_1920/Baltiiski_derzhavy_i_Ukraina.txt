Балтійські держави і Україна
Під повисшим заголовком поміщено в 214 числі лотишського часопису „Латвіас Карейвіс" статтю генерала Радзіна, яку подаємо в дословному перекладі.
Незалежна Україна була проклямована вже весною 1917 року, т. є ранійш незалежности Латвії і Естонії. Маленькі Латвія і Естонія, які почали 
отверту боротьбу за незалежність о много пізнійш при підтриманню Англії і Франції, добилися великих успіхів в той час, як Українцям не щастило 
і ні Англія, ні Франція не тільки не підтримували їх, але навіть ігнорували. Українці ведуть бевуїтинну боротьбу з совітською Росією почавши 
з 1917 року; вони цілий час добивалися одержати підтримання Антанти, але остання робила вигляд, ніби не чує прохань Українців, не зважаючи на 
те, що Українці розходують великі суми на закордонну інформацію. Таке недобре відношення Антанти до України в той самий мент, коли Антанта 
підтримує балтійські держави, дуже часто зясовують політикою Українців, але мені здається, що ми маємо тут діло з иншими причинами і знати ці 
причини для балтійських держав набирає великого значіння. Доволі часто доводиться почути думку, що Антанта не розглядає Українців, яко окремий 
народ, а рахує їх Росіянами. Але на ділі правительства Антанти дуже добре знають Українців і Україну і в кінці 1917 року вони вели переговори 
з Українцями і пропонували їм підтримання у війні проти совітської Росії, конче під певними умовами. Ці умови здавалися націоналістам України 
не до приняття і Українці звернулися за поміччю до Німеччини. В той час, коли остання підтримувала Україну, про Україну знала ціла Европа, 
але як тільки Німеччина впала, антанта зробила вид, що не знає України Рахуючись з цим, часто можна чути, що власне тому і не підтримують 
Українців, що вони йшли разом з Німеччиною. Але поперед усього і Фіни шукали підтримання у Німеччини і більш тісно сполучилися з Останньою, 
ніж Україна але Фінляндців підтримують, а Україну ні. Говорячи про Україну, треба зазначити кілька факторів, після яких Україна сильно 
відріжняється від балтійських держав. Вони слідуючі. Український народ числить 40 міліонів населення, таким чином багато разів більш, ніж усі 
балтійські держави разом. Інородців на Україні порівнюючи малий відсоток. Таким чином коли Українцям вдасться збудувати і забезпечити свою 
державу, то вона буде населена доволі одноманітним елементом. Україна занимає слідуючі губернії бувшої Росії: Волинська, Подільська, Київська, 
Херсонська, Чернигівська (без північних повітів), Полтавська, Харківська, Катеринославська і Таврійська (залишуючи невирішеною долю Кримського 
півострова,). Все се найбагатші губернії бувшої імперії, так звана чорноземна провінція. В цих межах мала би кольосальні господарські (хліб, 
худоба, цукор цілої Росії) і природні (найліпший вуголь і залізо) багацтва, так само як і велику промисловість, найліпші гавані Чорного моря 
(Одеса, Миколаїв, Херсон). Коли від Росії відобрати ці губернії, то вона стане значно менша, біднійша та опиниться в невигідному географічному 
положенню: їй не вистарчить власного хліба і прийдеться возити його по довгому шляху з Сибіри, цукор прийдеться куповати і імпортувати, вугіль 
та залізо для московського і петроградського фабричних районе прийдеться підвозити з далекого Уралу. Гаванів Росія не буде, за виключенням 
замкненого зі всіх боків Петрогралу, Балтійського моря і гаваней перегородженого Японцями Тихого Океану (коли Україна стане незалежною, 
відокремляться і донські козаки). Таким чином Росія не булаб більш великою державою, а рахуючи по силі та багацтвам, державою другого ряду, 
хоч скількість населення Росії і залишилась майже в два з половиною раза більш, ніж населення України, але в відношенню військової сили, 
Росія не мала би перемоги над Україною, бо населення останньої цілком однорідне, земля багата і Україна, яка має о много меншу теріторію, має 
порівнуючи більші кількостно і ліпше розвинені залізничі і зодні шляхи, в той час, як Росії лишилось би багато ще інородців, населення 
розсіяне по широкій теріторії з поганими шляхами (виключаючи центр) весь народ доволі бідний і більша частина його стоїть на значно нищому 
культурному рівню, ніж Українці. Росія, гублячи Україну, тратить половину своїх сил і робиться буквально азіятською державою. Україна нічого 
не потрібує, щоб могла їй дати Росія і становлячись самостійною, вона почала би грати велику ролю в політиці цілої Европи. Навпаки Рисія без 
України лишається цілій своєї ролі в Европі. Ці обставини Антанті добре відомі. Для того Антанта не найшла можливим підтримати Україну, коли 
питання про Росію не було вирішене. Колиб Україна одержала поміч в моральному, і хоч яку-небудь в матеріяльному, відношенню, вона стала би 
фактично не залежною і зорґанізовалася би. На протязі минулих 2 — 3 літ вона б зміцнілася би внутрі і зовні так, що в той час, коли вирішалося 
би питання про Росію, Україна могла би сама рішати власну долю і не позволила би ні одчому чужинцю окреслювати свою будуччину. Естонія, Латвія, 
Литва і по части Фінляндія, можуть роками жити і десятками років бути самостійними і всеж, коли вони не будуть боронитися якою небудь великою 
державою, вони не будуть в стані сами себе боронити. Для того, що би підбити ці держави, навіть військова сила була би зайвою підбити їх 
впрост економічним шляхом можуть їх два великі сусіди Росія і Німеччина. Для того Антанта найшла можливим підтримувати ці маленькі держави 
до вирішення питання про Росію. Коли в будучині при розрішенню російського питан, ці маленькі держави будуть зайвими, або шкідливими, то їх 
легко буде стерти з політичної мапи Европи. Таким чином треба констатувати, що будучина балтійських держав ще не вирішена. Тому вони і не 
визнані ще де юра. О долі балтійських держав Антанта прийме рішення в той мент, коли в Росії буде стале правительсто, яке буде визнане великими 
державами. В рішенню долі балтійських держав головну ролю буде грати життяздатність держав, які будуть сцілені по внутрішньому порядку, 
законодавству, економічної життяздатности і положення військової сили. Конче, військова сила, приймаючи на увагу кожну окрему державу, не 
може бути великою, але коли балтійські держави будуть триматися в тісному союзі, то спільну силу цих держав не можна ігнорувати. При опреділенню 
сил балтійських держав найбільшу ролю буде грати Україна. Коли вона буде відокремлена від Росії, та ще приєднається до союзу балтійських 
держав, то злучена сила буде достаточна для постійного захисту, на ці сили ніхто не рішиться напасти. Таким чином ми можемо сказати, що доля 
України виріше й долю балтійських держав. Я рахую тут необхідним пригадати, що доля балтійських держав в історії була вже раз рішена на Вкраїні 
в 1709 р. побідою біля Полтави. Росія приєднала до себе береги балтійського моря, які ранійш належали до Швеції. Доля Балтика й тоді була 
рішена разом з долею України (повстання гетьмана Мазепи було зліквідоване). Другим важним фактором для рішення долі балтійських держав будуть 
відносини з їх великими сусідами. Росія, Польща і Німеччина, коли дві з цих держав їх підтримають, або принаймі віднесуться до них зичливо, 
то третий не зможе їм шкодити. Таким чином кожда держага, щоби забезпечити свою самостійність та незалежність мусить здобути здібність до 
істновання, утворити державну діяльність у всіх галузях і бути сильними в військовому відношенню. Всі нові держави мусять утворити тісний 
союз від північного океана до Чорного моря. Ще нічого остаточно не зроблено, ані не збудовано і рано ще відпочивати на лаврах. Треба працювати 
і тепер з тим самим запалом і патріотизмом, як і з початку. Инакше всі здобутки вислизнуть з рук.