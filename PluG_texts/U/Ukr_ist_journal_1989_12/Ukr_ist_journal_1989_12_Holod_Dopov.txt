За далеко неповними даними колгоспами, колгоспниками та трудящими одноосібниками за 1932 рік реалізовано лишків своєї продукції по Україні на 100 млн. крб. в основному молочних виробів, овочів, м’яса. Пересічно на Україні брало участь в колгоспній торгівлі лише 32% всіх колгоспів, в тому числі по Харківській області — 19%, по Вінницькій — 33%, по Дніпропетровській — 44%, по Київській — 27%. Так, наприклад, з 3-х колгоспів села Межиріч Павлоградського району колгоспники двох колгоспів стали на шлях явної спекуляції, не тільки перекупали лишки продуктів у своїх сусідів, а навіть зайнялися мішочниством, поїздками за продуктами до Москви, Північного Кавказу і т. д.
Інші колгоспи не тільки не виконали державних зобов’язань (план хлібоздачі виконано на 65 — 70 %), а й самі лишились без харчів. На базарах спостерігаються зараз випадки торгівлі спекулянтами гарячими стравами з дохлої конятини та собачого м’яса (Ракитнянський та Павлоградський райони). 17.111 ц. р. на базарі в Ракітному, наприклад, продавали холодець з м'яса котів та котлети з собачого м’яса, як це встановлено експертизою. На базарі в селі Венцетівка (Ракитнянський район) спекулянткою продавались пиріжки з сурогатами муки, з приміссю бур’яну, стручків та горошку і всі, хто купував ці пиріжки — отруїлися (30 чол.).
Заст. наркома РСІ
Керівник групи заготівель, постачання та торгівлі I7.1V.33 р
