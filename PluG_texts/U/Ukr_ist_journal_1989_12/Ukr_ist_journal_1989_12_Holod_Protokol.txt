4. Слухали: Про організацію медичного харчування по окремих селах Бабанського району (тов. Мамченко)
Висловились: Пінчук, Гехман, Кантаністий.
4. Ухвалили: Зважаючи на те, що по окремих селах Бабанського району спостерігаються хворі на брезки і виснаження, які потребують раціональної годівлі та медичної допомоги, президія РВК постановляє: 1. Мобілізувати увесь медперсонал району вкупі з присланою бригадою лікарів від облздраввідділу на організацію медичної допомоги вищезгаданим хворим, в першу чергу для обслуговування охопити села:
1)	Кам’янече — послати туди бригаду лікарів тов. Кривуця та Лобка;
2)	Підвисоке — Кантаністого та Склярова; 3) Тальянки, Легедзине — Гехмана та Сінькевича; 4) Вишнопіль — Монастирського; 5) Доброводи — Мамченка, Шлапака. Посилаємим товаришам вкупі з головами сільрад та головами колгоспів:
1)	Організувати харчування під наглядом лікаря із продуктів, які надсилаються облвиконкомом, та зобов’язати сільради провести мобілізацію кормів із місцевих ресурсів як капуста, буряк та інше;
2)	Харчування хворих проводити в окремих приміщеннях дорослих, а також і дітей;
3)	Для цього потрібно виділити стаціонари із бувших куркульських хат, які відповідали б санітарним вимогам для дорослих окремо та для дітей окремо. Поробивши поли, нари, хоча примітивного порядку, покласти відповідальність на голів сільрад за устаткування та мобілізацію ряден на матраци;
4)	Зобов’язати бригади через кожних 2 дні інформувати здравінспектора та голову РВК про стан харчування;
5)	Райздравінспектору слідкувати за своєчасним одержанням актів та продуктів харчування, відпущених облвиконкомом, та розподіляти поміж селами, по мірі потребности погоджувати з головою РВК;
6)	Наряду з цим зобов’язати всі сільради негайно забрати занаряджені їм продукти, котрі ще не забрано, та використовувати їх за попередньою директивою та інструкцією.
Голова РВК	Пінчук
Секретар РВК	Лелека
