Повідомлення, яким Вас повідомляв КК-РСІ, не цілком правильне. За розпорядженням РВК від 9 січня 1933 р. про повернення мені майна. худоби та хліба не цілком виконано сільрадою. Майно повернуто не все, бо [частину] пропили, хліба не повернуто нічого. Коли я звернувся знов до КК-РСІ, то мені заявили там, що «як нема, то де ми тобі візьмемо» і я зараз зостався без куска хліба та без бараболі, бо позабирали все, не дивлячись, що я член колгоспу, страждаю голодом та 4 душі, не дивлячись [на те], що хліб був зароблений в колгоспі. Прошу редакцію «Колгоспне село» аби дали мені пораду, де мені клопотати за хліб, оскільки голодаю із сім’єю. І що робити [із) злочинцями, що пропили частину майна та з’їли ЗО фунтів сала. Оскільки я член колгоспу, а тому прошу редакцію аби в найскоріший час дали пораду. Злочинців покарано неправильно, де Вам буде зазначено в другій бумажці, за що обвинялись та як покарані.