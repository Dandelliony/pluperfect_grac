З УКРАЇНСЬКО-РОСІЙСЬКОГО ЖИТТЯ. 
Кінець минулого року майже несподівано для богатьох висунув питаннє про українську мову в місцевім суді. Питаннє це остільки ясне само по собі, що навіть дивно на перший погляд, що воно викликало стільки дебатів у Думі. Але в цих дебатах насамперед кидається в-вічі одна характерна риса: несподівана увага до української мови в місцевім мировім суді, котра врешті порушила і питаннє чисто принціпіяльне, це-б-то питаннє про мову того народу, котрий до сього часу
вважався як правими так і лівими російськими партіями за суцільний руський народ, котрий од великоруського народу нічим не од-різнявся. 1 цей народ в устах майже всіх промовців в Думі таки добився того, що за ним визнали таки справжнє його назвище — українського народу, яке далеко більше і точніше промовляє до душі, ніж те чисто абстрактне назвище (руського) котре так довго панувало в офіціяльному і в неофіціяльному житті.
Ще більш характерно, що третя дума, зібрана на підставі урізаного виборчого закона, силою речей примушена була як не рішити це питаннє на користь українському народу, то принаймні висунути його.
Само собою розуміється, що праві виступили проти української мови в місцевім суді, проти цього цілком зрозумілого бажання дати народові суд на рідній його мові, аби не постраждали через це не тільки авторітет суда, але, що саме головне, і інтереси народа. Тільки така проста та цілком зрозуміла истина викликала проти себе надзвичайне обуріннє правих. Тут вилізло „единство“ і вищі інтереси і сепаратизм, і те, що сучасні українці-мазепинці начебто накидають українському народові якусь польсько-австрійську тарабарщину, або фальсіфікують мову Шевченка. Але всі ці голосні слова та фрази з надзвичайною яскравістю показали тільки ту силу централістичного політиканства, яке власне було і є єдиним ґрунтом відносин до всіх недержавних націй. Тим більше, коли про себе насмілилися нагадати українці. А один з наших „тоже малоросів44, Старицький міркує, що мова Тургенева та Бєлінського куди більш зрозуміла „малорусам“ ніж так звана українська, і що сами селяне проти того, щоб видавати агрономичні брошюри українською мовою. А гр. Бобринський дійшов до такої саможертви, що прилюдно оголосив про те, що великоруської мови нема, а що є тільки руська мова, чим і виявив своє неуцтво по части знайомства з наукою та життям. Це саме „вилить з водою і дитину“, як кажуть німці. Це саме і є шедевром політіканства, яким пройнята пануюча політика, що драпирується покрівцями вищих інтересів, перед якими все повинно уступити дорогу. „Не можна ж рахуватися з інтересами окремих особ, бо тоді б були постраждали інтереси правосудія“, сказав міністер юстіції Щегловітов Але промова п. Щегловітова порівнянно з иншими правими промовцями була найбільш принціпіяльною, бо вона однаково неґувала усе, що не стосується до пануючої великоруської нації.
Заступниками української мови в місцевім суді явилися у Думі трудовики та кадети. Виступ кадетів з приводу місцевої мови в місцевім суді і з окрема української мови в суді, можна сказати є першим на користь українскому народові, котрий до сього часу гак довго ігнорувався цими самими кадетами в ім’я централсітичних ідеалів, які одбилися навіть тепер, в промовах де-котрих з них. Надзвичайно характерна з цього боку фраза Мілюкова про те, що кадетам дуже було б бажанним, що б могла утворитися руська державна національність, коли б для цього були відповідні нормальні умови. Очевидно, що до цього часу умови, в яких йде державно-громадянське життя Росії, вважалися кадетами за цілком нормальні заллятого, аби принаймні ввесь руський народ (білоруси, великоруси, малоруси) виявив свою єдність національно-державну, бо про фактичний поділ цього народу на великорусів, малорусів, та білорусів ніхто до цього часу і не згадував серйозно. Очевидно, що кадети вважали за нормальне те, що не було таким і не могло бути в такому складному політичному тілі як Росія.
Одже російська дійність вказує на те, що Росія як і инші держави (Австрія) розвивали свою могутність та силу не на ґрунті суцільного російського народа і не на його спеціфічній терріторії, а навпаки, виходила з історичних рямок своєї великоруської народности і терріторії, і вводила в коло свого життя инші народи та инші терріторії, і перш за все ті народи, що належали до руського племені. Зрозуміло що складена з ріжних етнографичних коллективів, Росія не могла виробити суцільну руську державну національність, не вважаючи на всю ту централістично-обрусительну політику, яку вона провадила з самаго початку свого панування над иншими народами, хоч би над українцями. 250 років минуло з тиєї пори, коли Україна прилучилася до Москви, але окрім панства та інтелігенції, які піддалися офіціяльному впливові, можна сказати, що український народ зістався самим собою, розгубивши тільки в житті ті культурні здобутки, які колись мав і яких зараз так бракує йому, не вважаючи на всю загальну культуру. Тепер сами кадети побачили, що той міф, якому вони досі вірили, про повну єдність руського народу, що цей міф розвіявся як дим од огню і що український народ та його потреби істнують не тільки в головах української інтелігенції, а й справді; і що цьому народові не так то вже легко жилося и живеться під нівелірующою рукою, дарма що він такого ж руського похождения як і великоруси.
Цікаво між иншим, що коли справа йде, щоб полекшити життє окраїн Россії, де не живе великоруський народ, зараз же здіймається балачка про сепаратизм, який звалить „единство“ Россії; і цілком до речі депутат од Київа Лучицький підкреслив, що звязувати єдність
мови з державною єдністю, як це робилося і робиться, не можна, бо в такім разі це „единство“ задушить свободу всіх народів.
Міністер юстіції доводив, що в ім'я вищих державних інтересів, в ім’я єдности Росії повинні страждати інтереси окремих особ, се-б-то в даннім разі інтереси тих особ, котрі не належуть до великоруської національности. Це надзвичайно цікава фраза міністра, котра в небагатьох словах вказує на саму суть централістичної сістеми. Але такий погляд на державну єдність потроху починає вже втрачати ґрунт під ногами, бо й справді, що виграє державність, коли правосудіє буде виконуватись негаразд, як сказав Булат (трудовик), та й не одно правосудіє, а і всякі инші реальні потреби окремих народів Росії. Це все такі елементарні потреби, що час вже давно звернути на це увагу, раз державність претендує мати під собою не голу абстракцію, а справжні інтереси тих людей, яких вона береться і повинна захищати.
До такого абсурду доводить таке розумінне державної єдности. Цей абсурд остільки очевидний, що докладчик Шубинський, вважаючи руську мову державною скрізь в місцевих інстітуциях, а значить і в суді, великодушно пристає на поправку Антонова про те, що в крайнім разі можна допустити і місцеву мову, в судівництві.
В критиці старого погляду на державну єдність кадет Мілюков, визнавши цілком цю єдність, підходить до неї з иньшого боку. Сучасна офіціяльна політіка Росії на окраїнах — це порусіннє окраїн і асіміляція їх з великоруським народом. Але практика життя вказує на те, що така політика доводить не до державного будівництва, а до руїни, і такими руйновниками, на думку Мілюкова, являються всі ті, що не хотять рахуватися з інтересами инших, невеликоруських, народів, і своєю агресівністю врешті зміцнюють ту національну різнацію, яка настроює народи проти пануючої народности.
Але треба завважити, що не так давно кадети подібно до правих партій належали до тиєї породи глухих, які не хотять нічого слухати, принаймні що до українців. Звісно, що виступ їх в Державній Думі на користь українському народові, з'ясовується не добрими, моральними почуттями, — тією так званою реальною спеціфичною політикою яка раз-у-раз і скрізь рахується або з фактичною силою або з набуваючою силою. Таку набуваючу силу кадети врешті повинні були визнати за українцями, инакше українство було б повсякчасним доказом їм проти їхнього так званого демократизму, який врешті до цього часу рахувавсь тільки з більш сильними народами (поляками, жидами), надаючі їм марку вищої вартости і занехаював інтереси народів ніби то низчої марки, яку начепили і українському народові.
Але „лучше поздно, чѣмъ никогда“. Кадети це врешті зрозуміли, хоча й по своєму, по кадетському. Найяскравіше це видно в принціпіяльній промові Мілюкова, в якій він застерегае правих од грядучої руїни. Грунтом циєї промови були не об’єктивна правда та справедливість, котра робить всих людей рівними, до якої б нації вони не на лежали, а саме політичний такт та ті ж централістичні тенденції що і у правих. Дуже вже прозоро рахує він на грядучу ассіміляцію в тім
разі, коли Дума та уряд підуть на зустріч інтересам недержавних народів і задовольнять їх елементарні потреби. Так що якось мимоволі пригадуються недавні виступи російських прогресістів проти українства, що українцям треба дати де-які права, щоб вони не нарікали на росіян — це раз, а друге те, що сами вони (українці) тоді покажуть на практиці безпідставність своїх завданнів. Звісно такого Мілюков не говорив та і не скаже тепер, бо цього б не дозволив той політичний такт, який саме найбільше і характерний для Мілюкова,
Отже треба зазначити, що які-б не були причини, а кадети починають більш уважно ставитися до інтересів української людности; навіть де котрі з них (Родічев) в Думі згадали і про історичні права та вольности українців, права на самостійність, які принаймні на папері затвержував сам заступник ідеї абсолютизму — Петро Вел. А проф. Лучицький навіть підкреслив, що ні один народ не має більш історичного права на поліпшеннє своєї долі, як український. 1 це цілком справедлива увага, бо саме українці добровільно прилучилися до Москви« а не були звойовані чи переможені Москвою, яка тільки в такім разі і мала б фактичне право (право сильного) не рахуватися з її історичними правами, нищити ці права і скрізь заводити свої порядки...
Кадетський орган „Рѣчь" з приводу фрази Бобринського „они не просять“ умістила під таким заголовком статтю одного українця, який саме доводить, що вони (українці) довго і багато просили. Цілий ряд земств губернських та повітових з 70 років клопочуться про заведеннє української школи або принаймні про те, щоб дозволили українську мову для вживання в школі, бо як відомо, в шкільній практиці заборонено учителям навіть давати пояснення українською мовою. Про це ж думали й просвітні та сільськогосподарські з’їзди. В 1-й і 2-й державних думах українські депутати виразно поставили справу про українську мову в суді та в школі.
В тій же „Рѣчи" знов уже кадет Колюбакин присвячує увагу утиском над українським словом та українськими інстітуціями. Одно слово видно, що кадети напинають рішучо знайомитися з українським питаннєм, і треба сподіватися що на цьому не спиняться, бо добре вже починають бачити, що українське питаннє є цілком життьова потреба, здійснення якої буде надзвичайно користним для українського народа і для всього російського життя.
Так справа стоїть в столиці, а провинція, як водиться, запізнюється. Ось нещодавно в „Кіевской Мысли“ була уміщена стаття В. Др — а. члена „Общества распространенія просвіщеній въ народі»“, який зазначив в своїй статті те ж, що „они не просять". Це б-то
український народ не просить, щоб читалися лекції українською мовою і по українознавству, і тим то це товариство і не йде на зустріч таким вимогам. Цього мало, п. В. Др — г запевняє навіть, що української мови „слушатели не понимаютъ". Такі знання та переконання у д. В. Др — а! Колись, здається, Фальборк, на з’їзді журналистів говорив щось подібне до „они не просять“, на що один український журналіст одповів йому, що російській народ те ж не вимагає всяких реформ та прав, але ж за це дбають і повинна дбати російська інтелігенція. Теж саме можна сказати, і зараз усим тим, хто говорить що „они не просять". Але ж питаннє таке лоскотне для російської інтелігенції, що д. В. Др — г заспокоює, що і до українського дійде черга. Спасибі і за це!
Шкода тільки, що російська місцева преса підходить до українського питання раз-у-раз так, що й пучки знать; бо скрізь їй ввижаються антісемітізм та шовінізм, звязані з українським рухом. Всім відомо, як оце нещодавно „Рада" одержала догану за шовінізм, що ніби виявився в статті Гр. Ков.-Кол. за те тільки, що цей автор помітив великий % жидів в російських культурних товариствах, додавши ще, що це товариство сприяє русіфікації на Вкраїні. Але ж по совісті признаємося, що як би там „Кіевская Мысль“ не глузувала з того, що українці приходять в ріжні товариства не для чого иншого, як лічити жидів, але мари антісемітізму ще нема тут. Хто не знає, що на півдні Росії жиди складають великий % в російських культурних товариствах. Це навпаки, свідчить про те, що вони дуже цікавляться цими справами, до яких росияне та українці переважно байдужні. І що нам треба й треба у них вчитися. З другого боку це вказує на те, що найбільшими космополітами у нас саме є жиди, бо вони, не вважаючи на свою належність до жидівства, справді служать культурі не так своїй як російській. Але ж в такому розумінні космополітизм в рямках російської мови, а не місцевої української, принаймні по малих містах, свідчить не про що инше, як про нехтуваннє (свідоме чи несвідоме) мовою місцевого народу. І розуміється, що це є почасти доказ і несвідомої русіфікації, якою пройняте це товариство.
Цей же д. В. Др — г з „Кіевской Мысли“ в своїй статті „Наскоки просвитянъ“ (характерний заголовок) обвинувачує вже ціле товариство „Просвіту“ Київську в полонофобстві та в „юдофобстві“. На лист до редакції „Кіев. М.“ з приводу цієї статті — д. Сьогобочного, д. Др — г починає з того, що на великий жаль він зараз не мав на увазі національної проблеми і через те не міг оцінити гаразд „православно-украинско-патріотическаго выступленія“ д. Сьогобочного проти „общества „народн. універсіт.“.
--- Хіба ж це не обвинуваченнє цілої організації??! Треба бути просто сліпим, щоб не бачити з яким роздратуваннєм автор, член російського просвітнього товариства, підкреслює, що в „Просвіті" „все люде православної віри“. До чого тут православна віра — знає один автор, бо всім відомо, що є українці і католицької віри, і що по статуту „Просвіти" приймаються в члени всі, а не тільки люде православної віра“. І коли „общ — о распростр. образ, въ народѣ" не перепрошає за те, що там є українофоби, то чому, спитаться, це повинно робити товар. „Просвіти“ з 000 членів, між якими є юдофоби чи полонофоби?
Як на нашу думку, то фоби, які б вони не були, а будуть фобами, а на думку де-котрих представників рос. інтелігенції, юдофоби — то це людожерці, а українофоби — то тут нічого людожерного нема. Де ж тоді логика та справедливість?! Значить і виходить, що є всякі фоби, як є і всякі просвітні товариства. Як товариство російське, то це вже гарантія сталости, серйозности і т. и. і т. и., а як „Просвіта" — то це щось в кращім разі проблематичне, чим можна нехтувати і що можна терпіти з скреготом зубовним, як терпіла українські лекції пані Дреллінґ. А здається, що може бути яснішим, коли навіть поліцейський чиновник зрозумів, що і „Общ — о рас. обр.“ і „Просвіта“ просвітні товариства!
От до чого доводить зарозумілість і та глухота, про яку оце не-щадавно з думської каѳедри промовляв Мілюков: „нѣтъ худшихъ глухихъ, какъ тѣ, которые не хотятъ слышать!"
Н. Б.
