З УКРАЇНСЬКОГО ЖИТТЯ В ГАЛИЧИНІ в 1909 Р.
Верховне, пануюче становище в Галичині мають поляки, які, стоячи на ґрунті ідей історичної Польщі, вважають Галичину інтегральною частиною Польші і дбають, щоб з Галичини зробити польський П’ємонт. Всі майже партії польські стоять під прапором автономії цілого краю як польської самостійної, культурної, політичної і економич-ної території. До цього прямує і апарат державної власти під впливом поляків, а далі польські організації рільничі, просвітні (Tow Sz. L.), економичні (спілки Кредитові під патронатом Видділу Краевого).
Для спольщення краю будують „косцюлки“ для кількох латинників, роспреділяють поміщицькі землі між спроваджених з західної Галичини мазурів, не допускаючи українського мужика до купна землі. Тому то й слово автономія Галичини для українців є синонімом гніту. Це, одним словом, ціла ворожа сістема проти нас.
Австрійський парламент, на який покладала українська суспільність великі надії, не здійснив їх. Наша парламентарна репрезентація (25 галицьких -J- 5 буковинських послів) не встигла вибороти зміни дотеперішньої сістеми. В р.р. 1907 і 1908 український парламентарний клуб, заключивши умову з презідентом міністрів Беком, вів дуже умірковану опозиційну тактику. Та здобутки, про які говорилось в договорі за ціну непоборювання правительства, в більшій части не зреалізовані, а це через упадок правительства Бека та віроломність австр. міністрів. Так отже українські посли одурені остались з нічим, без ніяких реальних користей, а через невиразне своє парламентарне становище ще причинились багато до затемнення політичного світогляду мас української людности.
В р. 1909 хроніка парламентарних подій така: через цілу сесію від 20. І. — 5. II. тяглась безуспішно справа полагоди чесько-німецького спору. Українські посли поставили між иншим внесок на основание українського університета у Львові, а в справі чесько-німецького спору заняли одиноко справедливе становище, щоб національне питаннє (що-до управлення кожної мови) управильнити одним загально-державним законом, а не етапами від питання до питання, як це тепер хоче правительство. Презідент міністрів Бінерт, спровокувавши язиковими предложениями для Чехії чеську обструкцію, замкнув сесію парламенту і причинився цим до заснування „Славянської Унії“, яка зараз потім зорганізувалась для оборони славянських, а передовсім чеських інтересів, на ідейних основах новославянофільства пражського з’їзду. В „Слав. Унії“ сполучились чеські посольські групи, південні Славяни і 5 галицьких москвофілів. Українці ввиду свого становища до новославянства станули від „Слав. Унії“ осторонь. В сесію від 10. 111%	31 III,
парламент працював для ухвалення „державних конечностей"! конти-генту рекрута і повновласти правительству до заключуваня торговельних договорів аж до 31 декабря 1909 р. Український клуб встиг де-що змінити на ліпше для українського селянства постанову парламенту про пошесті на худобу. В справі набору рекрута український клуб станув на прінціпіяльнім становищі і голосував проти, не оглядаючись на ласку корони в важний момент перед перспективою війни з Сербією і цим як раз заманіфестувався проти війни. Инші сторонництва захоплені австрійським державним патріотизмом ухвалили контінгент рекрутів великою більшістю проти голосів соц.-демократичних, українського клубу і малих инших груп радикальних.
Скликаний знов під кінець квітня (апріля) парламент радив до половини липня (іюля). Замітне нагле внесение посла Є. Левицького про скасуваннє посади міністра для Галичини, з заміною її інституціями міністрів-земляків українського і польського. Польські міністри Галичини, мужі довіря корони в справах краєвих, підтримували тільки польське пануваннє над українським народом І старались настроїти цісаря і центральне правительство ворожо до українців. — При голосуванню над наглим внесением в справі концесії міністерства мадярсько-жидівським капіталістам привілею заложення банку для викупу селянських земель в Боснії, виступили з українського клубу буковинські посли, голосуючи проти рішення клубу, а йдучи за правительством, і мотивуючи своє становище окремими політичними інтересами Буковини. В дійсности причиною тут ріжниця поглядів на тактику в даній хвилі проти кабінету бар. Бінерта. Але ж становище українців на Буковині не так вже багато краще як в Галичині, щоб українські посли з Буковини потребували міняти опозиційну політику на правительствену, а з це! зміни і з розриву з галицькими послами вийде тільки шкода українській справі в Австрії. Тепер обидва клуби остаються в зближенню і подекуди сказати-б в кооперативі. — Проти наглого внесення д-ра К. Левицького в справі нехтовання української мови в судівництві, виступив ворожо міністр „справедливости41 Гохенбурґер. Така відплата правительства за вратованне при справі босанського банку вивела з рівноваги провідника буковинських українських послів Василька, який з обуреннєм напятнував віроломність міністра. Українські посли „дали відправу41 Гохенбурґерові, а той, щоб затерти лихе вражіннє свого нетактовного виступу, видав обіжник (циркуляр) до галицьких судів в справі береження прав української мови. Оце й реальний успіх внесення. В іюлі український клуб зробив обструкцію проти правительственного предложения в справі торговельних договорів Австрії з Руминіею, клуб стояв проти одкриття границь для ввозу
худоби в Австрію з огляду на велике значінню приубтку з худоби в бюджеті нашого селянина. Торговельні договори це — політична конечність держави з огляду на діпломатичні комбінації, а народна конечність — інтереси представителів міст, що змагаються до обниження ціни на средства поживи, отже тут мяса. От і конфлікт. Всі посли, що репрезентують округи з перевагою виборців-хліборобів, заявили проти внесення і внесли ряд наглих внесень, щоб ними перепинити правильну роботу парламенту, поки правительство не уступить. На це відповів Бінерт закриттєм сесії парламенту. По закриттю сесії в іюлі скликано палату знов на 20 октября, але і ця сесія не довго потревала. Неминуча санкція соймових законів про виключність німецької урядової мови в А чисто німецьких краях Австрії викликала обструкцію Чехів і инших славянських клубів з „Слав. Унії“. Відповіддю Бінерта було відроченнє нарад з кінцем місяця. В другій половині падолиста парламент зібрався і наради почались знов справою поладнання національного питання Остаточно полагоджено справу бюрократично, цеб-то, — здано в комісію.
Загалом беручи — важніших домагань української парламентарної політики не сповнено. Обіцянки правительства зразу розбились об інтриги польського кола, показалось, що впливи поляків на корону і парламент остались і на далі непорушені. А українське представництво не могло навіть заставити центральне правительство вкоротити самоволю галицько-польської адміністрації, як це показалось при виборах до сойму 1908 р., коли то українські кандидати побачили терор і всякі виборчі штуки проти себе з боку галицької адміністрації замість обіцяної центральним Правительством безсторонности (це також характеристичне, що в правовій державі треба торгуватись з правительством про безсторонність!). Це р. 1907 і 1908. Урядниче міністерство барона Бінерта, яке обняло управу з кінцем 1908 р. заявило, що воно як тимчасове не має права робити ніяких зобов'язань, отже і в домагання наші не входило. Нове міністерство стануло на становищі пануючих народів держави, що без їх „placet“ не можна поневоленим народам робити ніякихь концесій і оперлося в парламенті на німецькій буржуазії та польськім колі. Бек ще переговорював, робив обіцянки, обманював, Бінерт не старається вже полагоджувати данне питаннє, він забезпечений прихильністю корони, яка в Австриї має — мимо констіту-ційних форм — великий вплив на хід публичного життя, знає лиш одну відповідь для обструкціонистів:- закриттє парламенту. І цього неконституційного способу хапався він в 1909 р. нераз, як бачили ми з хроніки парламентарних подій. На це становище правительства виплинули чимало події заграничної політики останніх двох літ. Анексія Боснії і побідний вихід з конфлікту з Сербією в наслідок забезпеченої помочі Німеччини і справно переведеної мобілізації скріпив самосвідомість сили правительства і дозволив йому не багато оглядатись на парламент. Українсько-польське питание для правительства не істнуе, бо українські посли ще малочисельні, щоб могли спинити хід державної машини. Лиш маючи на увазі умови парламентарної праці можемо оцінювати посольську діяльність нашої репрезентації. Коли скажемо, що недостача справжніх здобутків для українства толкуеться непослідовною політикою українського клубу, який раз ставав на прінціпіальнім становищі, другий раз знов давався зводити на дорогу опортунізму — то це буде може надто строгий осуд. Він може в великій части правдивий для нашої парламентарної політики аж до сьогорічного голосування над контингентом рекрута, але від того часу неудачі парламентарної політики треба толкувати і режімом Бінерта, його іґноруванєм парламенту, його протегованем поляків ради своєї вигоди (краще мати за собою при голосуванні 70 польських ніж 25 українських голосів). Впрочім тепер, коли багато ще причин тактики нашого клубу закриті тайною — з огляду на всякі політичні комбінації нашого представництва, годі цю скомпліковану справу як слід оцінити. Свідомість неудач парламентарної політики повинна бути холодною водою, вилитою на голови тих, що ждали спасения від парламенту, повинна бути спонукою до інтенсивнішої праці політичної, культурної в народних масах.
В галицькім соймі, де українське представництво становить дрібну меньшість (12 послів з сільських громад +3 вірилісти [Вірилісти — шо мають право бути послом через своє офіціальне становище (напр. єпископ то-шо)] єпископи — супроти загального числі 161 послів), зазначилася сьогорічна сесія від 16 вересня до 16 жовтня загостреннєм тактики наших послів. Ліпше пізно, як ніколи... Ліпше, що цього року ступили наші посли на одиноку тепер можливу дорогу тактики, побачили на примірі минулої сесій як вміють нашу здержливість використувати наші вороги для бовкання по світі, що українцям не діється ніяка кривда, а доказом цього уміркована тактика їх послів. Обструкційна тактика нашого клубу дозволила соймові ледви полагодити біжучі адміністраційні справи і внесення Краевого Виділу і лиш дуже малу частину польських внесень законодатних. До українських домагань польська сеймова більшість відносилася крайно ворожо, як прим, до справи українського середнього шкільництва.
Так, позитивного не дав нам цьогорічний сойм нічого, але і не ухвалив завдяки обструкції наших послів ані бюджету ані законодатних предложень з метою поширювання автономії краю, цебто зміцнювання польського абсолютизму. І це користь — а ми вже звикли до цього, що кожна сесія сойму приносить нові протиукраїнські закони. Тим то й
нашому представництву лишається тільки одно: перепиняти роботу сойму щоб та ворожа нам інституція приносила нам як можна найменше шкоди.
Супроти польського культурно-економічного наїзду країнська суспільність мусить хапатись средств самооборони. Останніми часами, коли „ Краєва Рада шкільна“ (краєва, а властиво польска) насиллєм та підступом польщить оставші ще українські школи, коли „Tow. Szkoly ludowej“ засипує українську частину Галичини своїми читальнями та приватними школами, які з незвичайним поспіхом власти перебирають на кошт краю, коли власти нищать останки свідомого українського учительства, справа рідної школи, народньої і середньої займає серіозно суспільність. Насильне ученнє в українських школах польської мови спонукує суспільність обдумати средства оборони і от недавно кинено клич підготовлюватись до бойкоту польської школи і примусової науки польської мови. Організацією приватного народнього шкільництва займається „Українське педагогічне товариство“, яке у Львові, де управа міста зовсім не дбає про українські школи, удержує жіночі школи; філії (46) цього товариства ведуть таку саму роботу по инших містах і селах, організуючи ще селянські бурси, курси для неграмотних, курси гімназіяльні і семінарійні, бібліотеки і т. д. Цього року докінчило товариство будову величавого виховавчого інститута у Львові на 250 вихованців коштом коло 400,000 корон. Для основування приватних українських народних шкіл збірається тепер окремний фонд імени Олени Січинської.
На недопусканнє польськими правлячими кругами до основування нових українських державнихь гімназій відповіла наша суспільність закладаннєм приватних українських гімназій (в Яворові, Копичинцях, Рогатині, Городенці): в р. 1909 зорганізовано власне дві останні, а попередні в 1907 — 1908 рр. Опріч цих істнує ще кілька гімназіяльних курсів (Дусанів 1908, прочі в 1909, Рава руська, Куткір, Галич, Станиславів), де учнів підготовляють студенти університету до річних гімназіяльних іспитів. Ріжниця між приватними гімназіями та гімназіяльними курсами така, що в останніх учать неіспитовані сили, отже заведення ті не можуть сподіватись на компетентність в публичному розумінні. Для справи приватних українських середніх шкіл момент тепер важкий, бо Рада шкільна піддержує супроти них основувані, конкуренційні утраквістичні гімназії (предмети викладаються частинно по українському, частинно по польському). При рішучій підмозі суспільности можна однак надіятись, що українські школи вийдуть побідно в борбі з тим педагогичним дивоглядом. Всі приватні українські гімназії остаються під фаховим проводом „Учительської громади“ у Львові, т-ва українських учителів шкіл висших.
До важніших товариств основаних в 1900 р. належить „Товариство ухраїнських наукових викладів ім. П. Могили“, тов. „Жіноча громада“, „Тов. українських правників". „Тов. українських наукових викладів“ доповнює працю „Просвіти* і „Товариства педагогичного“, популяризуючи знаннє рефератами і курсами. „Жіноча громада“ ставить своєю метою просвітну і економічну організацію українського жіноцтва, видає двотижневник „Мету“, популярні брошури для селянок — протягом року вспіла оснувати кілька філій по більших містах. ..Товариство українських правників“ заложене з метою національного гуртування суддів, адвокатів і т. д. для справ наукових. як усталення української правничої термінольогіи, перекладу кодексів, але і для планової акції в обороні прав нашої мови по судах, в яких також розвелась ворожа українству сістема. Оборонна акція захопила парламентарну репрезентацію (внесок д-ра К. Левицького), Т-во українських правників і ширші круги суспільносте яка творить місцеві комітети для оборони прав нашої мови в судах. Цьогорічна рішуча борьба за українські залізничі білети між українською публикою та урядництвом залізниць, ведена легальними і нелегальними способами, скінчилася нашою побідою. Це здається дрібниця, але власне призвичаюваннє до масових виступів в обороні наших прав добрий метод і певний що до наслідків.
На полі економичнім помітно в минулім році значний рух. Товчком до цього став просвітно-скономичний конгрес, скликаний в лютім 1909 р. .Просвітою“ в 40-літні роковини її заснування. Конгрес признав, що становище нашого селянства загалом не завидне: малоземелля, не високий степень хліборобської культури, а ще за сим іде мала продуктивність, визиск селян посередниками при куплі і продажі, брак доброго кредиту. Але останніми часами багато тут добра зробила сільська кооперація. Значне число наших економічних асоціацій в області кредиту, торговлі, рільництва помагає нашому селянству боротись з своїми злиднями і підносити продуктивність господарства. 1 конгрес, оцінюючи значіннє цих асоціяцій признав поширеннє їх найголовнішим засобом для підняття добробуту мас. За рік 1909 зросло число спілок, що стоять під опікою „Союза ревізийного“, центральної інституції об’єднуючої інструктивно наші кооперативи, на 27% до числа 312 спілок з майже сотнею тисяч членів та з оборотом до 200 міліонів корон. Так само обороти центральної каси наших кредитових спілок „Краевого Союза Кредитового* і широкої торговельної організації „Народної Торговлі“ зросли дуже значно. Знов число молочарських спілок, що належать до „Союза молочарського“ зросло на 20. Ці спілкові централі з „Краєвим союзом ревізийним“ на переді творять у нас самостійну українську економічну організацію. В 1909 р. розвинувся могучо „Сільський Господар“, реорганізоване господарське товариство. Число філій перейшло 50, а кружків має товариство також кілька-десять. Отеє по-ширеннє діяльности т — ва тим більше важне тепер, коли правлячі круги задумують завести примусову загально-краєву організацію з закраскою очевидно польською. На товариство положені великі надії цілої суспільности. Як просвітно-економичний конгрес дав нам огляд становища нашого селянства і просвітно економічної роботи, так українська хліборобська вистава в Стрию (від 19 до 27 вересня цього року), заініціована „Союзом господарсько-молочарськім“ показала „ad oculos“ стан нашого рільництва, домашнього промислу і успіхи роботи над піднесеннєм продукції нашого селянства. Вистава уладжена дуже естетично, богата і оригінальна обняла предмети, шо відносяться до господарства і промислу рільничого, просвітну організацію, народню орнаментику, селянську кооперацію і показала, що наш народ не низше стоїть в рільництві від сусідів./а в дечім, як в домашнім промислі висше. Вона показала, що мимо ворожого до нас центрального і краєвого правительства у нас йде все вперед муравлина праця для будучности народа. Вона дала в великій части синтез сучасного життя Галицької України.
Є. Ст — ський.
