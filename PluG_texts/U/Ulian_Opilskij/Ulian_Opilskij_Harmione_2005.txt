ГАРMIOНЕ
Нарис із життя Чорномор’я під кінець V в. до Хр.
 — Чи Ойтозірос ще не вернув?
 — Ні, деспойна!
 — То йди поглянь на вулицю, чи не вертає?
 — Ох, я боюся, деспойна.
 — Боїшся, так я сама піду...
Дівчина-невільниця кинулася до стіп своєї пані.
 — О, не йди туди, Гарміоне, не йди! Твоя краса сейчас зверне увагу посіпаків Крітія, а між ними, як знаєш, є чимало сих, що бували колись у сьому домі...
Бліда тривога тихо, нечутно, м’яким крилом нічної птиці надлетіла знадвору і сіла на беріжку хрустальною водою наповненого збірника посеред перистилю. Вона гляділа з-по-між вієрів пальм, бил ірисів та лілей просто в очі Гарміони та її служниці. І вони обі завмерли, дивлячись у лице Торгони жаху-тривоги.
Довкола мовчало все. Гамірні, рухливі вулиці Атен наче змінилися у порослі асфоделями елізійські поля цо той бік Дети. Затихла гамірна агора-ринок. У мишачі нори поховалися крикуни-демагоги, які довели до упадку гордий город Кекропса і Тезея. Тільки вряди-годи почувалися мірові кроки побідних спартанських дружин. Нечисленні прохожі горожани з жахом та ненавистю гляділи на них, бо за ними ступали гуртками ще завзятіші вороги атенської демократії — поклонники спартанських порядків, окружені посіпаками. Керамейкос, Пнікс, Пірей та Фалерон виплювали на вулиці всі свої подонки — корабельних та портових робітників, злодіїв, жебраків, грабіжників, лінтяїв, які вмить примінилися до нового ладу чи безладдя.
На чолі сеї товпи ступали молодці, сини перших родів в Атенах, яким надоїла народна воля. Вони бралися ось мечем, ножем, отруєю знищити все, що могло її відбудувати. Не тридцять тиранів було в Атенах, а стільки, скільки молодих паничів виросло у мозаїкових перистилях атенської аристократії. І не дружини спижевих спартіятів були грізні горожанам, а ся підла товпа міського шумовиння, яка помагала й служила панам. Бо пани та шумовиння се — союзники у боротьбі з трудовим народом.
Після тяжкої, майже тридцятьлітньої боротьби повалили вони державу, виссали силу народа, повбивали його провідників, довели до розпуки купця, хлібороба, ремісника. Вони зломили силу, яка була сонцем усього грецького світла, а місто неї з Тартару закликали жах, який холодним потом обливає тіло, від якого дрожать коліна, а лице вкривається блідістю. Сей жах ішов від лискучих збруєю спартанських дружин і від сірої маси зголоднілої товпи і налягав на уми. Він втискався у найдальші кімнатки атенських домів, уповзував у всі серця, відбирав тямку умам, розривав узли приязни, любови, милосердя. І ось зайшов аж тут.
 — Я боюсь, деспойна, — говорила гарна кучерява невольниця, криючи смугле личко у складках хітона пані. — Від битви під Аргінузами, де згинув твій брат, нема мені ні їди, ні сну. Наче демони обступили мою душу та лякають її страхіттями підземелля. У довгих безсонних ночах причуваються мені голоси померших, наче лиха ворожба. А тепер... о деспойна! Коли, вертаючи з похоронів твойого батька, побачила я на ринку Терамена, Крітія та спартіятів, освітлених смолоскипами, моє серцо крикнуло з болю, як Фільоктет у драмі... О горе! Сповнилося віщування серця! Ворожі боги зруйнували тихий спокій твойого світа, о деспойна! Вони вбили й мене! Рятуй мене, Гарміоне, я ж твоя власність, твоя невольниця, рятуй мене переді мною самою. Бачиш, учера найшла я над берегом Іліссу... болиголов.
 — Чого ж ти ходила над Іліссос, дитинко? Сама кажеш, що боїшся, відки ж у тебе так знічев’я набралося відваги?
 — Чого? — повторила дівчина і підняла голову з колін своєї пані. — Гей, знаю я, яка-то сила туди мене тягне! Там, над Іліссом, гроби... та гріб твойого брата Стратоніка. Се він кличе мене до себе: «Прийди до мене, у мою тісну кліточку, принеси мені квітку спомину, як колись носила квітки любови! Обійми холодний камінь, як колись обіймала мою життям кипучу грудь, і заплач, як колись утішалася!» Ось що мене тягне туди, над Іліссос, ось що подало мені у руки конейон.
Темне, помарніле лице невільниці наче ожило на хвилину від спомину, але по хвилі знову жах заволодів неподільно над усіма його рисами. Широко розплющилися великі чорні очі, горі піднялися брови, кутики повних коралевих уст опали вдолину.
 — Рятуй мене, деспойна! — повторила. Голос дрожав замітно, а руки зложила, наче в молитві.
 Повна мала рука пані спочила на голові невольниці.
 	 — Правда! Стратонік любив тебе! — зітхнула Гарміоне. — 
Я знала про се і скривала перед батьком. Тепер нема вже батька, але нема й кого любити. Бідна ти, дитинко, але що я... що я, бідна, тобі поможу? Ти втратила тільки любов, я — все, 'що мала... все, кромі життя.
 У темно-синіх очах Гарміони заблестіли жемчуги сліз, дрогнули уста, а висока грудь піднялася зітханням.
Невольниця мовчки узяла одну з її рук і притиснула до уст.
 — Прости, деспойна! Я за своїм горем забула твоє...
 — Власне горе, Демофілє, завсігди найтяжче, власна 'заслуга — найбільша, найменший — злочин.
	 — О, так! Але й власне бажання видається найважнішим
з-поміж усіх других, чому ж його не сповнити?
Демофілє ясним поглядом обкинула стать своєї пані й заглянула в її заплакані очі.
	 — Бажання, дитинію? — спитала протяжно Гарміоне. — 
Яке ж бажання є в тебе? Якщо можеш, сповни його, я даю тобі ^свободу, іди й роби, що знаєш!
 — Ти не зрозуміла мене, деспойна! Моє бажання те саме, що й у тебе: се бажання вмерти або... або тікати ген далеко-далеко від гамору, брязку, від брехливих атенських чепурників з головами діточої кукли, а серцем шакалів, далеко від гробів, які тягнуть до себе живу людину сильніше від понади живого тіла, десь у безвісти, де пливе Океанос або де живуть кіммерійці...
Спішні кроки почулися у продомі, і обі дівчини позривалися. Демофілє подалася назад. Гарміоне поступила кілька кроків наперед. І ось відхилилася завіса, яка ділила перистиль від сіней, і під стовпами колонади указався високий, стрункий муж у полотняному хітоні. На лівій руці мав перевішений плащ, який скинув був задля спеки, а в правій — чималий шкіряний мішок. За ним сопів та пихтів невеличкий собою, але грубий, наче бочка, лисий атенець з
червоним лицем та маленькими хитрими очима.
Сумні черти дівчини прояснилися, наче всміхнулася до неї рожевопальця Еос.
 — Ах, дядечку! Хай поблагословить тобі Гермес у всіх замислах, хай постелить тобі доля шлях життя м’яким Полотенцем з Аморгос за се, що відвідуєш мене, самітню, рсь сядь біля мене, а ти, Демофілє, подай вина, але сього з Хіосу, бо воно солодке, як мід, а подає членам силу Геракла.
Ойтозірос уступив з пошаною у тінь колонади, а невольниця подала у срібному кретері змішане з водою вино. Грубий дядько розгорнув заялозений гіматіон, попив вина, відсапнув1 глибоко і забалакав скороговіркою:
 — На Зевса! Ніякий сікофант за небіжчика Клеона не набігався так, як я сьогодні. Увесь день на ногах: від Крітія — до Лізандра, від Лізандра — до Періксена, від Періксена — до Тезейону. Я молився, плакав і знову молився, але в пропілеях Спартіят мало черева мені не провертів. Не пустили на Акрополіду, собачі скоти. О, атене Промахос! Злізь та подивися на спадщину Арістіда, Темістокля, Перікла! Заболочені постоли пелопоннеських бовванів топчуть барвисту мозаїку Партенону, на гермах та статуях вішають чужинці свої вошиві кожухи та плащі, а нас, сіль усієї геленської3 землі, лякають, наче дітей Лямією. Але досить того, — перепинив сам себе, — скажи, що задумуєш зробити зі собою? Ти знаєш, що Періксен...
 — Періксен, певно, знає, що батько помер та що не остигло ще й гаразд попелище його костра, а там... Свойого часу заходив він у нашу домівку, та ні батько, ні я не вітали його радо, і він пішов собі. Яке ж йому діло до мене?...
Череватий Ономархос порушився на кріслі.
 — Звісно, що нема ніякого, — признав, — але в тебе може найтися діло до нього. Він, прецінь, права рука Крітія...
 — Лишім його! Ти, дядечку, звичайний собі купець, який до нічого не устрявав, противно — ти навіть позичав гроші атенським паничикам на розпусту. Тобі нічого боятися лякедемонської партії. Покійний батько був вправді їх ворогом, але вже не живе. Чого ж нам їх боятися?
 — Но так! Що ж буде, одначе, як він забажає забрати майно твойого батька? Що зробиш, як він посягне по тебе?
Бистро глянула Гарміоне на свойого дядька, який дуже пильно приглядався чорним фігурам Одіссея та Аяса на темно-червоному фоні амфори. Радісне почування із-за приходу дядька щезло вмить, як щезає на водограї дуговий рефлекс.
 — Ономарху! — сказала по хвилі. — Часами криють боги від очей смертних тайну створіння, але все-таки догляне часами її око мудреця. Та ніякий мудрець не збагне тайни людської злоби!..
Ономархос спаленів.
 — Чи ти злобою вважаєш журу про майбутнє?
 — Скажи — «своє» майбутнє, ціною чужого горя!
 — Не розумію!
 Гарміоне встала, а її тонкі брови стягнулися грізно, а стать випрямилася гордо, як Артеміда, відкривши в кущах підглядача своєї краси.
 — Значить, ти не в силі зрозуміти, що недосвідна дівчина може догадатися нещирости досвідного мужа? Ономарху! Не дали боги жінці розуму, який розчленовує та в’яже річи й ідеї, але дали їй серце, яке відчуває навіть се, про що й не снилося розумові. Тому кажи отверто: зачим прийшов ти до мене?
 Лице Ономарха прибрало облесний вираз лизуна, який береться видурити щось від багатого приятеля.
 — Гарміоне! Дитинію! Не стягай своїх брів та божеського чола, на якому звикли сідати Харіти, а не Зевесові громи. Хотяй у домі твойого батька бували софісти та ретори, хотяй твоє знання більше, ніж у не одного з молодих багачів, які тільки про коні, пси та руханку теє...
	 — Що ж! — перервала їдко і досадно дівчина. — Руханка — се філософія спартан, твоїх другів! Не диво, що їх розум у м’язах, а мізок...
 — Тсс! Такого не кажи; теперечки раб, який подасть донос іа свойого пана, дістає свободу.
Та в сю мить із-під стовпів портика зазвучав чистий
молодечий голос.
 — Не забувай, достойний Ономарху, що я не атенець, а
варвар, тому й не треба боятися мене. У мене нема розуміння ля чесноти та кальокагатії, тому не продам Гарміону нікому!
Ономархос кинувся взад, наче побачив у чарці, з якої пив,
скорпіона.
 — Не держиш своїх рабів у послусі! — скартав ратаницю.
 — Вони говорять тільки правду! — гордо відтялася івчина. — Але ти не вважай на Ойтозіра! Він знає, що він раб, готов послухати на кождий кивок моєї руки. Ти діло говори, ого тобі треба від мене?
 — Гм! — зам’явся атенець. — Гм... ага! Знаю!.. Отже, отяй ти розумна, як Палляс Партенос, то все-таки, а, радше, аме тому знаєш, що найяркіше світило знання не заступить молоскипу Гімена. Я знаю, що після смерти батька ти є диноким власником майна. Вправді, поле, винниці та □ливники не дали в цьому році доходу, але з торгівлі рибою та збіжжям із Ольвією припав нам обоїм чималий бариш у атенських тетрадрахмах. Ось твій раб приніс тобі відчислені гроші. Ти заможна дівчина, Гарміоне, і першого мужа
в державі не було б для тебе забагато. Я обчислив менше-більше твоє майно і погадав собі, які-то маєтки можна би зібрати, маючи ще за собою опіку великих, знатних мужів у державі. Ось чому навістив я сьогодня Періксена, сина Ксенократа...
 — Невже ж ти...
Лице дівчини спаленіло, очі заіскрилися, але ні слово більше не вийшло з-поза зціплених зубів. Затиснені п’ястуки піднялися, і здавалося, що вони ось-ось ухоплять безпомічного череваня та стануть його перетрясати, мов подушку. Але ні! Насилу погамувала себе Гарміоне, а Ономархос, який не смів глянути дівчині в очі, не замітив її душевної боротьби. Він тільки догадувався, що вона збентежена згадкою про Періксена, який давніше женихався до неї. Тому ждав, аж дівчина успокоїться і сама запитає. І справді! По хвилині звучав її голос вже зовсім інакше, коли запитала:
 — Що ж Періксен, чи тямить ще нашу хату?
Побідний усміх промайнув на лиці Ономарха: риба зловилася.
 — Ще би! Звісно, що тямить. Він знає також, що ти одна, а я...
 — А ти?
 — Я твій найближчий свояк, твій батько, — сказав з вагою черевань і своїми короткими, згрубілими пальцями став гладити рам’я та руку Гарміони. — 3 моїх рук возьме тебе твій майбутній...
Якийсь дивний огоньок заблимав у кутиках її очей.
 — Ах, я завсігди знала, що ти, дядечку, мені прихильний. Хай заплатять тобі боги по заслузі. Але ти розкажи мені, як-то ви зі собою говорили.
Вона говорила се з цікавістю в очах, весела й оживлена. Ономархос засміявся й попив з кубка.
 — Хе-хе-хе! Я так і знав, що тобі се буде по нутру. Що ж, молодість! Божа сила почувається в нас, правда? Хе-хе-хе! Ну, не бійся, дитинко! Будеш мати Періксена, як тільки захочеш! Я сказав йому — ти розумієш, до чого я се говорив, — що волів би, щоби гріш, який остався після смерти Евтрезія, не пішов у руки противної нам сторони, себто демократів, а звеличив блеск якогось стародавнього роду атенських евпатридів. Я сказав йому, що, за ласкою богів, серед теперішнього зубожіння купців і власник такого майна міг би за одним махом узяти в руки цілий довіз меду та збіжжя з Понту або вина з Хіосу чи Родосу. Можна би по дорозі забирати товар із Тазосу, з якого ось тепер найбільше амфор вивозять на мрячні береги кіммерійців...
Лице дівчини горіло. Розхиленими устами вона наче ловила кожде слово з уст дядька, а руки стикалися в п’ястуки.
 — Вкінці запитав Періксен про суму гроша, яку полишив Евтрезіос, а почувши, аж підскочив з місця. Помовчав хвилину, а там і дав мені бажаний дозвіл...
 — Який дозвіл? — живо запитала Гарміоне.
 — Нічо... то єсть... я... я прохав його передше позволити мені привезти власними кораблями дещо поживи зголоднілим співгорожанам, а не позволити другим...
 — Ага!
 Ойтозірос порушився неспокійно біля свойого стовпа. Гарміоне мовчала, але лице її чомусь-то поблідло знову. А Ономархос продовжав, бачучи, як корисне вражіння викликує ЙОГО купецький розум.
 — Коли ми прощалися і я дякував Періксенові за ласку, він ізасміявся і каже: «Своякові не дякують! Іди і скажи білораменній Гарміоні, що буду в неї завтра, коли наповниться людьми агора!» Ось і все! Тепер ти, доню, приготуйся відповідно на прийом мужа, який бажає увести тебе у гінайконіт свойого дому жінкою. І нехай Афродіта додасть повабу твоїй красі, а безсмертний Ерос хай пов’яже вас рожевим вінцем! Тоді Гімен запалить смолоскип на тому самому місці, де недавно горіли ще огні Танатоса.
 Ономархос вийшов, а коли за виходячим запала важка занавіса при воротах, Гарміоне закрила нагло лице заслоною та сперла голову на руки.
Було тихо, мов у гробниці, тільки з недалекого Пніксу доходили хвилями протяжні оклики спартанських варт. Останні промені Геліоса погасли за скалами Саляміни, а на сході стала звільна підійматися понад горби Лікабету велика темно-помаранчева Селена. У пітьмі глибокого сумерку стало тонути нутро перистилю, розпливалися в ній мальовані стовпи підсіння, статуети, картини.
До колін Гарміони приповзла Демофілє.
 — Чи подати лампаду, достойна? — спитала ніжно півголосом, перечуваючи роздратування своєї пані.
Наче зі сну збуджена, зірвалася дівчина.
 — Ах, правда! Вже ніч! Вели подавати вечерю, а поки що остав нас самих! Ойтозіре, ти тут?
 — Моє місце, деспойна, при твоїх ногах! — відповів із-під стовпа глибокий мужеський голос, і Ойтозірос станув перед дівчиною у поставі, повній пошани.
 — Сядь оттут, біля мене, і порадь мені в мойому горю. Ти чув нашу розмову і зрозумів її.
 — Так, деспойна! Я був товаришем Стратоніка не тільки в забаві, але й у науці, мені не трудно розуміти не тільки слова, але й наміри Ономарха, Періксена, Крітія...
 — Так, ти тільки з імени варвар!
Ойтозірос засміявся, але якось дивно, неприродно.
 — З імени й уродження! — відповів. — І сього не слід мені забути, бо, забувши про се, став би я таким самим гидким баришівником, як ось сей!
Гарміоне мовчала. Справді! Її дядько — варвар по серцю, куди поганіший ефіопа чи лівійця, а скит Ойтозірос вірний, мов золото, благородний, мов Арістід...
 — Не говори мені про Ономарха! Хай йому Гекате всю ніч давить груди страхіттями Тартару! Ти радь мені, що зробити із сею поганню, яку він накоїв. Я нароком не відповіла йому як слід, а ще й лукавила перед ним, щоби він не догадався, як противною є мені гадка про гінаиконіт Періксена. Я гадаю,і найкраще буде завтра сказати Періксенові, що дядько, не спитавши мене, орудує мною та майном батька, як своїм. Він евпатрид, то і зрозуміє...
 — Що, ти його .не хочеш, деспойна? — перервав скит. — Але, по вашому закону, Ономархос має право видати тебе заміж і проти волі. А чи Періксенові ходить про тебе? І оден, і другий бажають тільки зібрати якмога найбільші скарби, і то, по можности, без крови, бо тільки справжні мужі вбивають ворога, ось як Крітіяс... А вони тільки лодії!
 — Ономархос знає, що Евгрезій давав мені волю в, усьому!	!
 — Що ж із сього? Одно маленьке насильство в родині — се ж дрібниця. Більш тисячі горожан вирізали вже посіпаки спартанської партії, в усіх чільніших родинах — жалоба або страх; хто ж вступиться за дівчиною, яка не хоче заміж, і то ще за такого Періксена? Одно його слово — і посіпаки заберуть без тебе гроші, які він бажає взяти за тобою! Батька вбити годі, бо вже не живе, але майно забрати можна й тепер!
 У сю мить перші лучі місяця заглянули через крівлю у перистиль і освітили бліде лице дівчини. На ньому стояв вираз упору і завзяття.
 — Як так, — сказала голосом холодним, мов сталь, — то мене жде або втеча, або... смерть. Демофілє найшла над Іліссом конейон і радо умре зі мною.	
 — Є ще й третій, скитський.
 — Який саме? — зацікавилася дівчини.
 — І в нас на широких, вольних степах, наче дикий анемон, цвіте любов, а її цариця Артімпаза — се ваша Афродіта... Вона інакше називається, бо інакше є її царство, так як степовий анемон ріжниться від лілеї. Ось чому й її закони — се закони степу, де всякому вільно зірвати цвітку або
відібрати зірвану другому... Усякий, хто бажає любови, йде між криті повозки обозу, які стоять кругом таборового майдану. Побачить жінку, яка йому до пари, то спокійно привішує на її повозку свій сагайдак і йде до неї. Якщо в неї є другий чоловік, то вони борються, а побідникові припадає в уділі жінка, якщо ні, то й вона сама боронить себе від нелюба, а ніхто не присилує її прийняти його проти волі та спромоги. :Всі присутні є свідками дії та її законности... Тому позволь, деспойна, мені примінити тут, в Атенах, закон Артімпази. Я, щоправда, тільки твій раб, а не вибранець твоєї любови, але чи ми не є всі нарівні рабами Афродіти? Позвать мені вийти проти Періксена, а побачимо, хто набуде собі право стати твоїм оборонцем!
	3 подивом слухала Гарміоне слів скита, і мимохіть вдарила
їй кров до голови. Як ріжним, нескінченно ріжним від усіх її знакомих був сей раб-варвар, а при сьому як гарно плили його слова, наче в мовниці на «агора». На Пал ляду! І мати Темістокля була зі скитів чи тракійців, а батько помер рано... Але вмить вернула гадка до теперішности.
	 — Указуєш мені, Ойтозіре, далекий край зі суворим
відсонням, суворими людьми та жорстокими богами. На жаль, се далеко-далеко! І в нас було таке колись... коли Язон їздив у Іалеку Кольхіс добувати золоте руно. Але тепер не те!
Іеріксен приб’є тебе на хрест або велить убити посіпакам, а гене продасть торговцям. Тут ніхто не стане свідком двобою. Іапроти, кождий присягне перед тиранами, що я підбила тебе а злочин.
Ойтозірос засміявся згідно.
 — І се, деспойна, називаєш ти ладом, лагідністю, любов’ю? Се є те геленське світло, перед яким у варварську ітьму западається вольний степ скитів? Ось поглянь довкола! Малюнки, статуї, горорізьби, мозаїки, збитки папірусу з безсмертними творами великих поетів, філософів, хронографів, високі, небосяжні уми, невичерпана в багатстві уява, тонке почуття краси... Але серця не видко з-під сього, благородність полягла на полі битви, потонула в безодні моря, розвіялася з вітром. Десять літ живу між вами, запроданий в неволю зрадником, а боги дали мені паном благородного Евтрезія. Не помив я каміння в Пептеліконі, не тягав неводів, не порпався в землі, я був у домі ніби друга, хоч не своя, дитина. І, будучи тут, приглядався я доволі геленам: серед святинь Акрополіди, під покривалом блеску, знання та багатства чатують на прохожого брехливі, злодійські, рабські душі атенців. У нас, у вольних степах, куди частіше цвіте благородність, щирість, правда... під кожухом,косматого варвара. Ха-ха!
 — Правду кажеш, Ойтозіре! — відповіла Гарміоне. — Святу, Зевесову правду. Ніякий світ не запродав Дарієві, цареві персів, рідної землі, а таке вчинив Гістієй — мілезієць. І Спарта, й Атени в’язалася з вічними ворогами Гелляди1. А як згадаю сікелійські Лятомії, де замучили сіракузанці тисячі атенських бранців, то скажена лють хапає мене за горло і думаю, що ніякий варвар не вчинив би сього, що вигадає геленець. Правду кажеш, ските, у нас розцвів ум, але вмерло серце. А не умом — тільки серцем в’яжуться з життям люди.
Ойтозірос похилився над Гарміоною. Тепло її тіла почув на свойому лиці, ніжні пахощі її одягу та волосся наповнили його ніздрі та, дійшовши до мізку, обдали його, наче осіння мряка вершини Гіметту. І сам скит незчувся, коли заговорив тихим, палким голосом, якого вчить людину любов.	
 — Гарміоне! Якщо ти глядиш серця в людей, то тікай відсіля геть, далеко, куди не глядить око зависних геленських богів! Там не обманюють і не вбивають себе брати задля золота, там любов — не продажнім товаром, а справді цвіткою, яку в кождому серці засіває Апія, богиня життя й землі. Віддайся мені в опіку, я заведу тебе у Скигію, над Борисфен, між мирних калліпідів, які не знають війни, ні; спорів. Вони, як беотійці, орють і сіють, а їх внуки хто знає, чи не поставлять уже нового триніжка в Дельфах або жертівника в Олімпії. У вольних степах моє рам’я (Уборонить тебе від всякої напасти. Крикну — а тисячі зберуться на мій поклик боронити радше мойого добра, чим власного життя. І я не зраджу тебе, не продам ні за золото, ні за власть, яка нарівні з любов’ю оп’янює мужа! Тебе тільки почитатиму,. як святу богиню Тавіті, що опікується домашнім огнищем, а якої неї слід обиджати й цареві! Покинь тут усе — хату, Ономарха, Періксена! Заведи мене на торжище в Ольвії, а до тижня; викуплять мене мої земляки за такі скарби, про які й не снилося тутешнім багачам... Тоді за гроші добудеш собі усе, чого забажає твоє серце. За гроші половина Атен побіжить за тобою не тільки у Ольвію, але й у край андрофагів та естів...
Мимохіть заслухувалася Гарміоне у глибокий, чистий голос раба і через хвилину здавалося їй, що тут при ній сидить хтось другий — не Стратонік, ні Евтрезій, а сей хтось,; кого ще не пізнала в життю. Мимохіть огрів її жар йото слів, тепло, яке так і било від усієї його появи, чар сили мужа, яким опутує вона слабу жіночість... Ходи! Я пірву тебе, мов Зевес-бик Європу, мов Геракль Діянейру, мов сатир німфу в ліску. Я пірву тебе орлом у хмару’ і байдуже тоді, чи пущу тебе з неба на скалу, чи посаджу на Олімп... Я сила, могучий зрив Титаніда, який, всупереч богам, сотворив людство!..
Мимохіть похилилася головка Гарміоне на плече Ойтозіра. А він, наче оливну галузку обіймає прочитан Діоніза, пригорнув дівчину злегка до себе...
 Довга пасмуга світла з-поза навіси протяла, наче меч, темряву підсіння. Гарміоне скрикнула і подалася взад. Важко переводячи дух, вхопив себе Ойтозірос за схвильовану грудь і похилив голову.
 — Прости, достойна! — сказав. — Се не я зблизився до тебе, а ти сама гляділа в мене опори... і ти найшла її. Кленуся святим мечем царської Скитії! Я ні хвилі не забув, що я раб...
 — Ти не раб, Ойтозіре, ти мій друг і, як кажеш, моя опора. Я піду за тобою в Ольвію з грошем, якого в мене доволі й без твойого викупу. З нинішнім днем усі мої раби свободні й остають тут. В Ольвії є в мене знакомі... але не забувай, що...
 — Я варвар, Гарміоне, — я тямлю се і буду тямити, хоч би прийшлося власним ножем роздерти собі грудь. Твоє чоло гляділо мойого плеча, але твоє серце не гляділо мойого, бо вони обоє виростають із ріжних грядок. З ким сплететься їх галуззя, знають одні боги. Я тямлю се, Гарміоне, тямлю се, бо я не атенець... і не висмію тебе!
 — Ах, я не про се... — спротивилася дівчина і спаленіла, мов рожа.
Не було, одначе, часу на вияснення, бо ось надійшла Демофілє.
Спокійно, поважно засіли обоє до вечері. На приказ Гарміони прийшли й усі прочі раби й невольниці та засіли до стола. Після їди велів Ойтозірос запрягти мули до двох возів, а на вози вантажити все движиме майно Гарміони. До півночі все було готове, і з продому виїхала ціла валка, кермуючись на Кидатенейське передмістя, на дорогу, яка вела до Фалерону, де стояли кораблі Евтрезія та Ономарха. При воротах викупився Ойтозірос мошонкою дарейків, покликуючися на дозвіл Періксена для Ономарових кораблів. І справді, варта пропустила їх без перешкоди.
Дальша їзда була дуже небезпечна. Між довгими стінами, які лучилИ Атени з морем, побудували були перед двадцять семи роками мешканці Атен безліч ліп’янок, у яких перебули облогу та чуму. Опісля запустіли хати, зимові дощі розмили їх. У наслідників безсмертного Перікла не стало ні засобів, ні доброї волі. Румовшца не випрятано, непозасипувані доли і рови грозили ногам та колесам, а всіляка голота не шанувала навіть і життя безоружного та самітнього мандрівника. До того ще й бурили якраз поставлені спартанцями робітники пірейські та фалерійські стіни, а валява більших та менших каменюк валялася здовж дороги.	
Нога за ногою їхали вози, але коли перші лучі сонця заграли на вістрі списи Атени Промахос, один із кораблів Евтрезія випливав із пристани як виправлений Періксеном у Понт. 
Золота колісниця Геліоса доїздила до краю своєї щоденної дороги. Бежеський візник збирав віжки, а безсмертні коні весело потрясали багряними гривами. За ними оставав безмежний простір Понту, на який збиралася десь із Кавказу прийти ніч, — амврозійська осіння ніч, повна теплого, пахощами Колхіди ситого леготу, ясна від сріблистого личка Селени, говірка від ніжного хлюпоту хвиль, які гладять стіни трієри м’якими рученьками Нереїд.
Аж ось уже добігають святі коні до краю, де ростуть золоті яблука Гесперід, де усипляв колись Геракл, куди мандрує Діоніз... — і промінистий Фонбос оглянувся.
Наче хто жменю золота або розплавленої міди кинув у сині хвилі, заблистіли їх вершки, потемніли углубления. Світла й тіни стали чергуватися зі собою, ріжноманітно, необчислимо, грайливо, наче у діточій забаві сміх та сльози. А посеред сього безкраю розбавлених хвиль лягла довга, щораз то вужча полоса, ніби багрово-золотистий слід божеської колісниці.
Аж гульк — десь із глибини показалися з тіни та світла уткані личка німф Нереїд і велетенські статі чудовищ Позейдонового царства. І начали забаву рухливу, палку, завзяту, але беззвучну, наче глибина моря, наче привид, наче мрія поета. Вони товпилися біля золотисто-кривавого шляху, немов бажали його перескочити або пірвати на шматки, а з яркого світла уткати собі одежу. Сюди й туди маяли Нереїди, Тритони, Океаніди, Гіппокампи та другі твори безодні. Лискуча верхня соняшної ролоси хвилювала, зміняла відтінок і напрям, рвалася, аж приела... І вмить іщезли казкові діти моря у глибині. Посіріла хвиля, потемніло небо, а святі зорі заблимали на ньому, ждучи на появу Селени.
	 — Чудовий сей ваш Понт! — заговорила Гарміоне до
Ойтозіра, стоячи на чердаці трієри. — Я ніколи й не гадала, !що у краях кіммерійців плінить моє серце природа. Коби іще так кілька островів на виду, думав-бись, що ти в Архіпелагу.
	 — Так, у нас гарно! Гарно, хотяй нема островів. їх нема,
але є зате простір, свобода! Нема городів, сіл, геленів, але нема й злоби, ненависти, обману...
 — Ах! Прецінь тебе запродали в неволю зрадою.
 — Так! Але без геленів не було б се можливе, а й то кодило тут не про власть над одним містом, а про багато більші річи...
	 — Говориш загадками...
 — Ще не пора їх розв’язувати, не прийшов ще час заплати радникам. Тому й імена їх хай держить Апія в тайні, яку знає тільки вона й я. Ось побалакаймо радше про тебе! Завтра досвіта побачимо Білий Беріг борисфенітів. Боги дали нам щасливу подорож, дяка їм за се? Принесемо жертву у храмі Позейдона, але опісля? Куди покладе Гарміоне свою дорогу головку? Ти казала раз, що в тебе в Ольвії знакомі. Вправді, кождий горожанин прийме радо геленських виселенців, а ще й маючих, але все-таки добре є мати і тут друга по праву гостинности...	 — 
 — Саме такого маємо тут. Се архонт Агатонікос... Але що тобі! Пробі!
Скит скочив, наче поцілений затроєною стрілою. Сильна рука дівчини вхопила його за плече, а то був би скотився з тердака на поміст.
 — Агатонік! — закричав хрипло, а обома руками здавив зам’я дівчини. — Агатонік, торговець рибою?
 — Так? Пусти мене, Ойтозіре! Так не ялося... болить.
Важко перевів дух скит і насилу успокоївся.
 — Що тобі, Ойтозіре? — допитувалася Гарміоне. — Відколи обдало тебе повітря Понту, ти змінився, і я дармо силкуюся зрозуміти тебе. Ти так неначе віддалився від сього звіта, у якому ми зжилися зі собою. А се недобре, Ойтозіре, яедобре... для обоїх...
 — Заки зрозумію твої закиди, Гарміоне, позволь, що оправдаю себе. Справді! Відколи віддихаю тутешнім повітрям, минувшина обіймає мене звідусіль, наче пітьма Тартару, понурі спомини верзяться душі, зі серця виринають придавлювані пристрасти, жадоба мести, скажений гнів, жаль іа десятьма літами втраченої свободи...
Бистро глянула дівчина на Ойтозіра. Щось як гордість побідниці промайнула по її лиці.
 — Невже ж ти тільки втрати терпів у сьому часі?.. — спитала. — Ти ж пізнав багато-багато річей, про які не снилося твоїм землякам, ти жив з атенцями, з якими всі народи бажають мати спільність... Чи ж се нічо?
З усієї появи Гарміони промовляло ще й друге питання:1 «Ти пізнав і мене! Чи се не стоїть кількох літ недолі?»	
Дівчина не висказала сих слів, проте, Ойтозірос відчув їх.
 — Так, Гарміоне! Атени, а, радше, дім Евтрезія дав мені! неоціненні скарби краси, добра та науки, і моїх кілька літ втрати — се нічо супроти їх. Тому я готов заплатити за них усім життям... тобі!
Гарміоне спаленіла. Вона зрозуміла свойого бувшого раба, але чомусь-то не могла відповісти йому згідними словами відказу. Своїм тонким жіночим серцем відчувала вона його нескінченну вищість над усім світом, з якого вийшла вона. Ся вищість лякала її, вона не розуміла усієї величі, усього! розмаху стремлінь людини, яка виросла у безмежжі степових! просторів, людини-велетня, варвара... Тому мовчала добру хвилю, аж заговорила, але слова випадали з її уст, наче з чужих.
 — Селена виходить із-за овиду. Сріблиста полоса стелить нам шлях у Таврійський Херсонес. Бажала б я туди звернути чердак нашої нави, щоби втічи від споминів, які дратують тебе...
Не такої відповіди сподівався Ойтозірос. Все-таки не був се відказ, і він усміхнувся.
 — Для мене краще було би вирвати тебе з круга, у якому находяться такі Агатоніки, та, проте, знаю, що людина в ніщо не повірить, чого не збагне сама. їдемо в Ольвію, там у тебе знайомі, вони й пригорнуть тебе. Невже ж ти гадаєш, що я Періксен?.. Я беру тільки те, ща мені належиться, але тоді горе сьому, хто мені стане в дорозі! А поки що...
Ойтозірос ухопив кітару, яку держала в руці Гарміоне, та вдарив кілька струн молоточком зі слонової кости. Звінко відізвалися вони, а під їх дострій заплила під темно-синє небо мовою геленів співана імпровізація.
В вечірнім тумані, в сріблистій опоні
Віддаль спочиває в лучах.
І божа Селена у срібній короні Шляхам іде ясним в безмежній білявій Купатись у тихих водах.
Де море дрімає в ослоні синявій.
Де дума замовкне та спатоньки десь
Вкладесь.
	Забув я все горе в храмі Афродіти — 
На ворона пісню сумну!
На хвилі сріблисті почав я глядіти, На зорі та місяць, на кручі круг мене. Природи заснувши красу, Лаврового гаю галуззя зелене Шуміло, прохало спочити в раю Душу.
Знялася у небо молитва тихенька, Та в пісню змінилась сей час, Краса Гарміони, цариці серденька. Ся мрія предивна, чудова, кохана Згадалося серцю нараз,
Ніжним, наче крилом, там німфа Кіяна Всю тямку сповила на груди своїй М’якій.
Після першої строфи геленські моряки вмить підхопили напів та ритм а, не знаючи слів, півголосом супроводжували звінкий голос Ойтозіра, наче співця у святині. В такт шуміли і весла, якими гребці гнали судно до Білого Берега борисфенітів. Лискуча Селена виплила на небо, ясна, чиста, як чоло Артеміди, а її лучі освітили ярко біляві скали побережжя, наче стовпи святині. Розкішний усміх заяснів на личку Гарміони. Її великі чорні очі загляділися у співця, а напіврозхилені уста наче ждали поцілунку.
Тоді змінив Ойтозірос розмір пісні, але співав далі, а захоплені товариші достроювалися до нього:
Я люблю, дівчино, те личенько біле, Я люблю без міри-почуття, На море широке, мов меви, летіли, Щоб перли шукати, в безодню стреміли Без дна!
Позейдон тризубом своїм не дістане Мові любови з глибин, А око лискуче, чарівне, кохане, І рай — його погляд — для мене остане Один!
Прийди, моя доню! У ночі чудові Тебе я на березі жду, Уста твої цвітом нев’ялої крови, Вогкою скрасяться жаждою любови Огню!
Нас там Афродіта обіймам з’єднає, Обоє жаром запалить, Замовкнуть гомони, і віддих сконає, А серце в захваті, в полум’ї безкраї!	Згорить!
Величезна товпа ольвіополітів привітала слідуючої днини корабель Гарміони. Вже здалека замітили сторожі золоту фігурку Паллади на щоглі та звістили се астіномові, наставникові міських пахолків, який пильнував порядку в пристани та городі. Астіном сейчас повідомив архонтів, агораномів та чільніших горожан, а вістка вмить облетіла весь город. Від тижня, бач, доходили глухі вісти з Херсонесу та Мезембрії, яка ще з часу перських воєн завсіди стояла по стороні Атен, що спартанець Клеархос облягає Візантію, а Тераменес та Крітіяс панують в Атенах. Одначе ніхто в се не вірив. Не так-то ще давно атенська залога держала в руках Пантікапей, а тут знічев’я такий погром?.. Всі надіялися заспокоїти цікавість з уст мужів, які прибували з берегів Іліссу, з-під скали Кекропса, з-над баронського заливу, і тому все, що жило, поспішило до пристани. Аж ось прибігла трієра на веслах до мурованої набережної. Сотки рук вхопило гужі та прикріпило судно до кам’яних перснів, а течія Гіпаніса сплавила його до берега. Гребці витягли весла, а услужні ольвіополіти вмить кинули місток, по якому подорожні могли вийти на суходіл. І ось на місток ступив муж у довгому багряному плащі та високій кінчастій шапці. Коротка чорна борода та вуса отінювали худощаве темне лице, а погляд великих очей був поглядом орла. Мимохіть подалися ге лени взад.
 — Скит! Скит! — заговорили. — Царський скит! Варта! Двох вартових у шоломах, зі списами в руках стануло при боці астінома, й аж тоді відважився урядовець підійти до Ойтозіра.
 — Хто ти й відкіля? — спитав.
 — Я привіз із Атен Гарміону, дочку Евтрезія, яка глядить між вами Агагоніка, архонта.
 — Агагоніка? Торговця рибою? Він тут, тут! — закричали ольвіополіти, і з товпи висунувся середнього росту, поважний, пригрубий муж у темному гіматіоні.
 — Евтрезій мені другом по праву гостинности! — сказав. — І я...
Тут урвав, коли Ойтозірос звернув на Агагоніка погляд хижих очей та усміхнувся. Він сміявся тільки устами. В очах блистіла холодна криця, а рука, яка висунулася з-під багряниці, була затиснена, наче довкола рукоятки меча.
 — Хто ти? — спитав по хвилі Агатонікос, а його голос дрожав замітно.
 — Я раб Гарміони!
 — Раб у багряниці? Де ж твоя деспойна?
 — Не раз, о благородний Агатоніку, і багряниця стає одіжжю раба, якщо царя зрадять підлі каверзники. Але прийде
час, коли раб знову посягне по втрачену власть, а тоді кров зрадників обагрить його рабське лахміття куди краще фінікійської пурпури... Моя деспойна ось тут.
Він низько поклонився Гарміоні, яка в сю хвилю увійшла на місток. За нею з блудним виразом у очах та з гарячковим рум’янцем на прив’ялих ягодах ступала Демофілє. Скит пірнув у товпу ольвіополітів, які розступилися перед ним, наче перед архонтом або астіномом. Ніхто не здержував його, а Агатонікос обтирав з чола холодний піт. Тим часом звучний голос дівчини відвернув увагу товпи від появи скита.
 — Вітайте, ольвіополіти, і прийміть між себе бідну, бездомну людину, яка тікає від спартанської нахабности з усім, що удалося спасти проворному Ойтозірові.
 — Ох, то се таки він! — закликав Агатонікос.
 — Що за «він»? — живо спитала Гарміоне.
Але годі було розговоритися як слід, бо ольвіополіти, як один муж, закричали:
 — То Атени впали? Лякедемонці горою? Га, щоб їх Зевесові громи! Проклятий дорійський накорінок!
 Та тут загудів голос астінома.
 — Благородні й хоробрі горожани! Достойна Гарміоне втомлена дорогою. Позвольте їй перепочити по трудах, зложити подяку та жертву Позейдонові, а там розкаже вона вам усе, що сталося. Поки що вдоволіться вісткою, що Атени в руках Лізандра, а морський союз розбитий.
Серед гамору, крику, плачу та реготу розійшлася товпа, а Гарміону повів Агатонікос у свою домівку. Ідучи туди, даром допитувалася дівчина за своїм товаришем та опікуном.
Ойтозірос іщез.
III
 Ойтозірос пропав із виду, але не покинув Гарміони. Раз у раз мала дівчина від нього докази пам’яти. Вже другої днини прибув у дім Агатоніка молодий скит від сусідів Ольвії — Калліпідів, хотяй сам походив з царської Скитії, та привів зі собою білого, мов молоко, коня в багатій упряжі, зі сідлом та Золотим ховсталом.
	 — Отсей кінь та я — се дарунок ольвійських калліпідів
невісті Ойтозіра! — сказав і повів коня у стайню, а сам зайняв Місце межи службою архонта. Було поміж нею чимало скитів, як і взагалі в Ольвії, і всі вони стали падати на лице, коли дівчина проходила попри них.
Вкінці, коли перші пориви борею загнали до хат горожан та згуртували їх біля палахкотячих огнищ, у хату Агатоніка
прибув високий, стрункий, підстарший уже муж у довгих шкіряних шароварах, з луком, топором та рогатиною. Його стрій та упряж коня були прикрашені волоссям убитих ворогів, а коротка кольчуга та кінчастий шолом вказували, що се якийсь вельможа та що він вибирається на війну.
 — Я — Октамазадес, князь калліпідів з рамени царя всіх скитів! — сказав. — І приходжу до архонта Агагоніка як посол від сього, якого ім’я є йменням вашого бога Аполлона.
Агатонікос сидів саме з жінкою Тімаретою, сином Трофієм та Гарміоною при огні. Побачивши скита, поблід і встав, а там велів подавати вино та тронос для гостя.
 — Чого править від мене благородний Ойтозірос? — спитав з непокоєм у голосі.
 — Сей, якого ти назвав, велить тобі, архонте ольвіополітів, берегти достойної Гарміони, як ока в голові. Так, як око божеського Ойтосура заглядає у всі закутини світа, так всюди досягне тебе рука Ойтозіра, якщо ти знову заведеш положене в тобі довір’я. Коли пробудиться з просоння Апія весною, а зелені її дари укриють степ, зажадає він від тебе порахунку з опіки! Подбай же про се, щоби золото, а не залізо було твоєю винагородою, бо й одного, й другого доволі у царській скарбниці.
Відсунув приставлений для себе тронос та вино і вийшов, а по хвилині тупіт коня звістив, що скит від’їхав.
Добру хвилю сидів архонт мовчки, аж вернула краска на його лице, а з грудей добулося важке зітхання.
 — Проклята хай буде хвиля, коли нарадив я Ванадаспові продати Ойтозіра. Він — царем? Горе! Рятуй мене, Гермесе, рятуй, Зевесе, рятуй, хоробрий Ахіллю!
 — Благородний Агатоніку! — проговорила Гарміоне, а лице її було, мов грань. — Виясни мені вже раз, що саме в’яже вас з Ойтбзіром? Він називає мене своєю невісток), але, на золотий пояс Афродіти, се брехня! Багато добра пізнала я від нього, то правда, але за добро платиться добром, а не життям. Бачу, що ти непокоїшся, боїшся кожного тупоту коня, кождої скитської бороди! Скажи, що пригнітає твоє серце, а, може бути, я поможу тобі.
 — Ах, добре йому так, старому архимникові! — застреготала стара Тімарете. — Я завсігди казала, щоби він не устрявав у суперечки скитських царів, які куди могутніші від перських, але він не послухав. Має за своє. Хай зеленіє, як жаба у квітні, коли береться рахкати.
 — Ну, рахкати хіба від тебе навчився, мовчи, стара! — гримнув архонт.
 — Ба, гримай, старий Сілене! Було гримати на Октамазада, а побачив-бись, який був би кінець усеї треклятої каверзи.
Стара загороїжилася, але Трофіос усміхнувся та підсунув їй чарку солодкого меду з корінням.
	 — Не сваріть, мамо, бачите, що гостя між нами.
 — Ах, твоя гостя! Вже й матері годі сказати слово через твою атенську цяцю. Відколи вона тут, нема ні хвилини супокою. Якісь варвари день і ніч соваються у ворота та поміж дерева городу. Невдовзі під кождим ліжком ночуватиме підглядач. На Ате! Коби ти пропала разом зі своїм прихвоснем!..
Вона була б, певно, верзякала ще дальше, та тут встав архонт і рукою заткав їй рот, а відтак видрулив у спальню.
Поблідла від жалю й обурення, дівчина зірвалася з крісла, і здавалося, що таки сейчас покине негостинну хату. Але ось Агатонікос кинувся до її колін.
 — Не гнівайся, богине, на Лямію, не гнівайся на ничтожного раба твоєї величі та краси! Прости безглуздій бабі, яка сама не знає, що верзе. Ось послухай, то й поро-зумієш, відки взялися її завзяття та мій жах.
 — Говори! — приказала Гарміоне, а в її голосі звучав уже знову той сам тон, що тоді, коли від неї відійшов Ономархос...
і — Тому дванадцять літ помер Санагос, скитський цар. Він мав двадцятьлітнього сина, який часто пробував в Ольвії, де я був агораномом, то єсть наставником торговиці. Був се одинак, якого виховував Октамазадес між калліпідами, сусідами Ольвії та Тірасу. Молодець учився від наших учителів, переймав звичаї, ношу, і тому се дуже не подобалося своякові короля Намгенові. Намгенос звернувся до мене, щоби я поміг йому позбутися наслідника. Вбити його було важко...
 — Чому?
 — Чому? Ніякий скит не підняв би руки на царя, а я... я боюся крови, бо вона приносить нещастя.
Гарміоне пригадала собі Терамена та Крітія й усміхнулася згірдно.
	 — Значить, скит показав себе благороднішим від гелена! — сказана. — Але говори дальше!
 — Я велів під якимсь предлогом вхопити царевича і Продав його в неволю. Торговець мав його продати до Кархедону, Сідону або Єгипту. Тим часом він продав його в Атенах Евтрезієві.
 — Ах, то сей королевич — се Ойтозірос! — скрикнула Гарміоне. — Тепер уже розумію!
 — Так, се він. Але на сьому не кінець. Царські скити не повинуються кому-небудь, і сьому рік вибухнуло повстання проти самозванця, якого й убили над Борисфеном у краю хліборобських скитів. Тоді стали глядіти за наслідником Санага, але надармо. З сього скористав Спадакес, князь хліборобів з-над Борисфену, й оголосив себе царем, який царює й досі. Ніхто, одначе, не слухає його радо, і, якщо появиться справжній наслідник, всі покинуть і сього другого самозванця, а тоді горе кождому, хто скривдив коли-небудь Ойтозіра чи його вибраницю. Ось чому й я, старий, обіймаю твої коліна, божеська Гарміоне, і благаю тебе: не ховай гніву в серці до моєї домашньої Торгони. Вона без глуздів та знання, звичайна собі вихованка ольвійського гінайконіту. Коли в таких жінок доростають діти, а випаде волос, тоді вони зміняються в Ерінії, які без віддиху та стриму зчиняють війну з усім світом. На їх язиці сичить гадючка, у серці царює злоба, а в голові безглуздя.
Гарміоне вислухала прохання Агатоніка і кивнула головою.
 — Не бійся, благородний Агагоніку! Я остану в тебе, але я не зі сих жінок, про які говориш. Я не виросла в гінайконіті, і мене не возьме ніхто, хто не покаже себе гідним такої чести. Ойтозірові ніхто не дав права стежити за мною, і не ти відвічаєш за мене! Ходи, Трофіє, — відвернулася до молодця, — підемо до Демофілі.
Послушно встав Трофіос, який весь час закоханими очима водив за дівчиною, і, взявши кітару, послідував за Гарміоною. Вони перейшли перистиль та відчинили двері малої кімнатки, у якій рівно ж горів огонь на огнищі. Біля нього на низькій лежанці спочивала Демофілє. Одначе не була се вже та сама гарненька, дещо розмріяна дівчина з Пніксу. Ягоди лиця запалися, наче підмита водою вапняна скеля, впалі, підсинілі очі горіли хоробливим огнем, а сухий кашель раз у раз потрясав дрібним, виснаженим тілом.
 — Чи приходите з-над Іліссу? — спитала входячих тихим голосом. — Чи бачили ви там високу білу стелу з написом? Кажуть, що під нею є гробниця, але порожня... так тільки, щоби здурити посіпак Крітія...
В останньому місяці душевне терпіння дівчини перейшло в недугу, яка помішала до решти її тямку, а там і загрозила смертю її тілу. З дня на день упадали її сили, в’яла і гасла краса, щораз то ближче Демофілі ставав сумний молодець із відверненим смолоскипом... Хотяй суворий подих степу шмагав лиця ольвіополітів і морозив їх холодом гіперборейських пустинь, їй видавалося, що її волосся розвіває солодкий легіт із Гіметту, що здоровить її поклоном та тихим
шумом чорний кипарис, який вона сама посадила біля гробниці Стратоніка. Вирвана страхіттями атенського перевороту зі свойого середовища, утративши все, кромі спомину, дівоча душа, наче хмелева билина, оплелася довкола звідного привиду чарівної минувшини. Її життя в’язалося тільки зі спомином, бо ж дійсна теперішність була незвісна, непринадна, чужа. Тому і спомин перестав бути привидом, мрією, а став для неї дійсністю. Але така дійсність змінила все проче у привид, а сама мусіла і душу, і тіло пірвати зі собою у свій круг кипарисового шуму ти погаслих смолоскипів Ганатоса...
 — Коли ми, деспойна, підемо над Іліссос? — питала дівчина тихим, одноманітним голосом. — Він обіцяв, що як тільки умре Крітіяс та його посіпаки, то він під кипарисом дожидатиме мене і поцілує так, як тоді, ти знаєш, ніччю у продомі...
 — Цить, дитинко! — уговорювала божевільну Гарміоне. — Крітіяс уже недужий. Невдовзі умре, а тоді підемо обі туди; заберемо твойого любка знову у мальований перистиль на Пніксі.
 — Ох, так, так! Се буде чудово, чарівно. Дріади заведуть при жерелі хоровід під звук пастирської сопілки, будемо, як у Елізію на порослих асфоделями лугах забуття-безтями, у якій не буде ні краю, ні зміни...
Нагло блаженний вираз лиця змінився, риси лиця немовби застигли в німому жаху.
 — Чую брязк, тупіт, хриплі крики посіпак... за ними Крітіяс... Ух, який лячний, пикатий, рижий, із косими очима. Гу! Як вони світяться, наче у злючої ящірки... Він іде під кипарис... Богове! На поміч!
Демофілє зірвалася з місця і підняла руки горі, наче потопаюча людина, а в широко розплющених очах малювалася смертельна тривога.
 — Вони доганяють його! — кричала. — Ось там із-за сеї розваленої хати вилазить різун... а там за ним другий. На Ате, вони вб’ють його! Рятуй його, Гарміоне, рятуй брата!
По лиці Гарміони спливли сльози, а уста дрожали від жалю та спочування. З рук Трофія взяла кітару і крізь сльози заспівала пісню про золоту формінгу Аполлона:
«Хрізейя формінгс Аполлонос...»
Поважні, мінорові тони пісні, видко, успокоювали божевільну, її крик замовк зразу, а там і вигладилися викривлені риси лиця, в очах погас огонь, на устах завітав солодкий усміх, ніби відблиск рожевої надії. Дівчина лягла знову
на лежанку, а по хвилі брат Танатоса Гіпнос — сон обняв її тямку м'якою рукою потішите ля.
Довгу хвилю сиділи так обоє при засипляючій Демофілі: Гарміоне — розжалоблена її недолею, Трофіос — упоєнний появою та співом красавиці.
 — Бідна дівчина! — сказав вкінці молодець.
Живо заперечила Гарміоне.
 — Бідна? О ні! Її страждання — се двійник любови, се любов до помершого. У її стражданні — її все буття, а тільки нам жалко глядіти на неї, бо ми ще по сьому боці Стіксу... Ось бачиш, Трофіє, як виглядає справжня любов дівчини?
 — Чи тільки дівчини, Гарміоне? Мені здається, що муж куди спосібніший пожадати та стреміти, ніж жінка.
 — Пожадати, стреміти — може, але любити та терпіти — ні!..
Гарміоне сиділа, відхилившись на поруччя крісла, та гляділа в полум’я. Бездоганно круглі півкулі грудей відзначувалися виразно під тонким хітоном та підносилися й опадали ритмічно. Чорна жалібна нагортка зісунулася з плеча, а повні, наче з рожевого мрамору точені, рамена спливали долі по складках одежі до колін, на яких лежала кітара. Волосся, зв’язане в узол позаду голови, розв’язалося й опало на плечі запашною хвилею, і тим яркіше виступав з темного тла чарівний профіль лиця.
Демофілє віддихала рівно, спокійно, тільки хвилями заграло щось у недужих грудях, наче пригадка смерти...
На освітленій огнем стіні перед очима розжаленої Гарміони стали пересуватися картини минувшини, наче відбитки хмар у тихому плесі. Вони чергувалися, мов тіни на хвилях трав у степу, мов морські вали у негоду. Розкішна домівка на Пніксі, з якою зжилася її душа, буйні городи, лискучі, стрійні будівлі Акрополіди, ненастанний рух на торговиці, барвисті строї та збруї горожан — все те привиджувалося уяві дівчини, а рівночасно наче мрякою засувалися страхіття останніх тижнів. Вони забулися, як забуваються прикросте діточих днів, а остають тільки спомини ясних хвиль та картин веселих днів забави та радощів.
І вмить озвалося серце тугою, почувши, як далеким, чужим був сей холодний світ скитського степу від соняшного, барвистого фону Гелляди.
 — Гарміоне! — почувся нагло біля неї тихий голос Трофія. — Чого ти сумніваєшся про любов мужа? Невже ж муж, якого ти собі вибрала, не любить тебе?
 — О так, він любить мене, та в його серці на першому місці боротьба за втрачений царський вінець, честилюбивість, пімста... А я вимагаю від мужа моєї любови неподільносте... Ойтозірос — благородний муж, який чимало добра зробив для мене та моїм, але... він варвар! Він — наче подув борею, який пориває, але й ломить, се прибій хвилі, яка підносить наву, але й торощить її. Се орел, який під небом ширяє, але добичі глядить на землі... Я обожаю силу, але бажаю, щоби вона вміла постояти за любов. А тут, бачили, він повіявся у безвісти і гадає, що його грізне ймення заступить мені його самого. Може бути, що ольвіополіти бояться його, шанують мене та моїх, бо вони мужі й повинуються законові крови. Але я? Я не боюся Ойтозіра, в нього немає ніякого права до мене, й я не хочу його таким, як він є...
 Молодець наче в сонце глянув. Блаженний усміх роз’яснив його й без того гарне лице. Він узяв з колін дівчини її руку й, цілуючи, спитав:
 — Гарміоне! Душа мужа — се прозора тканина з Аморгу, крізь яку легко можна розглянути крутість форм та краску тіла, зате душа жінки — наче амфора без напису та дати. Може бути, що в ній криється солодкий нектар із Хіосу, а може... оцет. Тому скажи: чим з’єднується. прихильність твойого серця? Усе, що в моїй силі, робитиму, бо я люблю тебе, Гарміоне, від першої хвилі, коли ти ступила на беріг борисфенітів. Ойтозірос урятував тебе від Періксена, я урятую від Ойтозіра і заведу назад у країну нашої спільної туги...
 — Ох, ні! — живо заперечила дівчина, встаючи. — Ви мусіте оба доказати своєї, гідносте. Не кожду жінку добувається кітарою та солодкими словами, як не набуде її й сама рила...
 — А що ж? На Гекату, матір усього загадочного! Скажи мені, чим добуду собі тебе? Чи не досить тобі сього, що наражую на небезпеку батька, на якого впаде вся вага мести Ойтозіра? Чим зворушу серце жрекині Артеміди?
 — Ха-ха! — засміялася Гарміоне. — Батько поїхав би разом із нами. Моя домівка в Атенах куди краща за вашу, а моє майно вдесятеро більше, ніж ваші скитські достатки. Не золотом, ні його посвятою не добудеш мене, а тільки щирістю, правдою твойого кохання...
 — На Ахілла, батька хоробросте! Чим її тобі доказати?
 — Ділом! — відповіла дівчина і вийшла, докинувши попередньо на погасаючу ватру сухих дров.
Ні в сих, ні в тих слідував за нею Трофіос. Чого, властиво, бажала від нього дівчина? Діл? Яких діл? Чи мав узяти її силою, чи ніжністю? Чи мав прохати посередництва батька? Чи вона любить Ойтозіра, чи його, чи кого третього?
Вкінці рішився розказати усе батькові.
Агатонікос налякався зразу, почувши, які наміри має його син. Надило його, одначе, велике майно Гарміони, дім у Атенах, кораблі та винниці. Одначе блідий жах обхоплював його на спомин Ойтозіра. Двічі зраджений царевич скитів не дарує йому, і смерть у нечуваних муках буде його заплатою... Хоч, щоправда, золото блестить, як лучі Геліоса, розсипані по хвилях...
 — Слухай, Трофіє! — сказав вкінці. — Якщо вдасться тобі здобути прихильність Гарміони, блеск нашого дому притьмить перших евпатридів в Атенах. Тут оставати не можемо, хіба що Ойтозірос десь у степах запропаститься. Гей! Дали б се боги! В Атенах також не мали б чого боятися, бо Трофіос, син Агатоніка з Ольвії, не відповідає за гріхи Евтрезія з Атен. А й то розказують, що з тиранами вже круто... Так чи сяк, Гарміоне — се золоте яблоко. Бачиш, одначе, молоді дівчата часто-густо самі не знають, чого їм забагається, а про любов та подружжя знають стільки, що я про Касітеріди. Одним видається гінайконіт Олімпом, другим — спальнею Гетери, в міру сього, чи повільніше, чи швидше б’ється кров у їхніх жилах. Тому не даром не дають у нас волі дівчатам... Але, на Геракла, який сидів при колінах Омфалі! Часом добре є піддатися забаганкам дівчат, якщо бажаємо добути їх ласку, бо найчастіше жінка не вимагає від чоловіка прав — тільки привілеїв, не любови — тільки зверхніх її проявів. У квітні, коли на Борисфені спливе лід, поїдемо на наші поля, до наших риболовів та ловців. По дорозі буде не раз нагода віддати дівчині якусь прислугу, оборонити її від якоїсь небезпеки, а тоді легко буде тобі добути її любов. А як вчуєш слівце «так», — то сейчас на кораблі і майнемо так само швидко відсіля, як вона тікала з Атен.
IV
Здавалося, що Парка Ляхезіс сплела разом нитку життя Гарміони з Трофієм. Над усяке сподівання, все складалося як можна краще. Хотяй люта зима скувала ледом хвилю Гіпаніса та не позволяла ольвіополітам з ранку до вечора гуляти по городі, замисли Агатоніка розцвіталися у пишну квітку будуччини. І як не раз найкращі квіти виростають із гробів, так і тут смерть була помічницею Ероса.
Демофілє, яка від осени слабла з кожною дниною, померла якраз тоді, коли південний вітер став приносити відлигу після довгих морозів. Перші його подуви, які заповідали весну життя, принесли дівчині смерть.
Здавалося зразу, що вона відживе з приходом тепліших днів. Холод, сніговиця, Острі степові вітри томили, бач, несказанно ніжну дівчину і відбирали їй останки відпорности та сили. Коли потепліло, очі Демофілє поясніли зразу, рухи оживилися, вона навіть перестала маячити, тільки без слів вдивлялася у палахкотяче полум’я непогасаючого огнища, а на її личку витав давно невиданий усміх. Сим усміхом піддурила вона навіть Гарміону, яка бачила в ньому добру ворожбу, заповідь до повороту до здоровля. Але ось із початком квітня затягнулося небо знову важкими хмарюками, маси снігу засипали вулиці міста так, що годі було з хати виглянути. Околичні скити-калліпіди з трудом тільки проторили собі доріжку на торг у місті, а в хатах запанував вогкий, проймаючий холод. Тоді Демофілє сіла одного ранку на лежанці та, на вид, зовсім притомно покликала до себе Гарміону.
 — Прости мені, деспойна, що відходжу, — сказала своїм хриплим, тихим голосом, — прости, не гнівайся! Бачиш, мене кличе той, кому я віддала усе, що мала до віддання невольниця. Там, над Іліссом, біла, ясна стелла з написом... Крітіяс і Тераменес вже погибли, а ти чомусь-то не хочеш вертати до Стратоніка, тому я йду сама...
Закашлялася, кров виступила на її устах, лице загорілося цеглястим рум’янцем, а коли налякана Гарміоне покликала Агатоніка та Трофія, Демофілє упала назад на подушку. Кров плила чимраз обильніше, і всі спроби її здержати були Даремні. За годину Демофілє сконала.
З нею зійшла в могилу остання людина, яка в’язала Гарміону з Атенами та життям узагалі, і вона почула себе нагло крайньо самітньою. Зразу забажала повороту Ойтозіра і навіть запитала своїх скитських слуг про нього. Але її конюх відповів:
 — Де він пробуває, там він і є! Один Папайос, бог неба, знає про нього, бо ослонює його, та Апія, богиня землі, Яка його живить. У свій час він появиться, як бог Ойтосур на небозводі. Він цар, йому слід хотіти і ділати, а не нам.
Сумні хвилі настали для осиротілої дівчини. Бліде марево помершої раз у раз являлося очам її духа, наче сказати хотіло: «Так в’яне кожда цвітка, яку злі боги вирвуть із рідної почви га кинуть у холодні пустині скитів. Бережись, бо й тебе може постигнути така сама доля!»
 І тоді серед сумнівів та зневіри наблизився до неї Трофіос. У нього було доволі зрозуміння та спочування для горя Дівчини, і він умів у відповідних хвилях влити розраду та потіху в її зболіле серце. Мимохіть стала Гарміоне у хвилях душевного страждання звертатись до Трофія по лік, який плив із його уст теплими словами. Сам Агатонікос почував не раз зворушення, прислухаючись до їх розговорів при палаючій ватрі.
 — На Афродіту! — сказав раз, коли Трофієві удалося спонукати Гарміону взята до рук забуту кітару. — Тільки любов в силі викликати в людині правдиву щирість. Тільки вона вміє спочувати й потішати, і тільки раз у життю каже людина правду, а то тоді, коли любить!
Коли молоді розійшлися на спочинок, старий сів при огні, а по хвилі зітхнув важко.
 — Хоч, щоправда, — продовжав свою гадку, — то також і найпідлішу лож, зраду чи обман видало на світ се, що називаємо любов’ю. Ніхто не зрадить, не збреше та не упідлиться так гидко, як серце, пробите стрілою Ероса.
І старий задумався глибоко.
Весна на побережжях Понту ступала кроками велетня, зазеленівся степ, спливла крига з Гіпаніса та Борисфену, а каламутна, жовта хвиля несла зі собою тисячі вирваних із корінням дерев із Гілеї, яка лежала на північ від Скитії. Тоді став Агатонікос ладитися до прогульки над Борисфен, у край скитів-орачів, де в нього була торгова та рибальська станиця. У хатах над рікою жило там кільканадцять рабів і слуг із наставником Тетіксом. Він все літо ловив та солив рибу, а осінню скуповував збіжжя від скитів, яке весною Агатонікос посилав у Малу Азію та Гелляду. До прогульки треба було чималих приготувань з огляду на розбишацькі ватаги скитавих царських скитів, які вважали себе і були на ділі панами усієї Скитії.
Безпосередні сусіди Ольвії — калліпіди і скити-орачі — знали та шанували геленів і радо помагали їм у скруті. Числилися з ними і їх князі-намісники, поставлені царем. Зате самі скити-кочовики, або так звані сколоти, гордували кождим, хто вів осіле життя, та при кождій нагоді нападали на станиці чи каравани. Тому Агатонікос узяв зі собою дванадцять оружних слуг, які мали луки, топори та списи, а крім того, двадцять гребців до байдака. Байдак був плоскодонний, широкий і мав чимале вітрило на низькій щоглі, бо се була якраз пора полудневих вітрів, то можна було користуватися й їх силою.
Посередині байдака була простора каюта для Агатоніка та Трофія, а тепер відділено її частину для Гарміони.
Коли зібрано увесь потрібний припас, Агатонікос заговорив із дівчиною про те, як чудовим, чарівним буває вид бурливих хвиль Борисфену, його островів та безмежних, зеленню покритих степів, про се, як живо б’ється придавлене горем серце людини на лоні безсмертної природи.
 — Як із підземелля повертає Персефона й оставляє за собою всі страхіття Аду, так і смуток облітає весною з душі людини. Се наче всохле листя безчерешкового дуба: свіжі пуп’янки своїм вибростом скинуть на землю пожовкле дрантя, а нова зелень укриє деревину. Тому не пручайся, дитино, а їдь із нами. Розірвешся!
Поїхали. Швидко минули ріг Гіпполяоса зі святинею Деметри, які лежали у місці спливу лиманів Борисфену і Гіпаніса. Опісля в’їхали у гирло найбільшої скитської ріки. З ранку до вечора гребли веслами гребці, а коли від моря зривався вітер, видувалося вітрило, і, наче пелікан, нісся байдак по хвилях лиману. Тоді гребці спочивали, а й подорожні без перешкоди захоплювалися стрічними картинами. А були се картини, яких не бачив ні Протоген, ні його наслідники, картини, яких не було ні в Пропілеях, ні в Стоа Поікіле, ні в домі Нікія. Вони чергувалися ненастанно, зміняючи безвидовно краски, води, постати, а що більше — вони засувалися одні за другі, наче острови на Архіпелагу або хмари на небозводі, губилися, появлялися відтак знову серед зміненої обстанови, у новому освітленні, на іншому тлі... На Мнемозіну, матір Муз! Може бути, що її дочки купалися залюбки у водах Пермессу та Гіппокрени, але, певно, не раз весною бистрий лет птиці переносив їх і сюди, у країну кіммерійців. Бо навіть піднебесна, божеська штука, яка не знає голосу пристрасти, ні змислових похопів, мусить не раз відпочити та набрати свіжого життєвого розмаху на груди життям хвилюючої землі.
f Грізний був вид велетенської ріки, якою, здавалося, пливе Океанос. Швидко а невпинно котилися величезні маси вод, жовтавих або зеленавих, розбурханих, запінених, наче море у прибою. Серединою плила головна струя. Зі шумом та гуком перевалювалися водяні вали один через другий, наче не находили для себе місця у руслі, та один через другого бажали рирватися вперед у даль, у незвісний, мрячний Понт.
Тихше плила вода при лівому березі ріки. Тут весняні води заливали простори, більші від усіх долин Гелляди, рівніші від низин Тесалії, буйніші від берегів Пенея. Оттут, у височенних комишах, очеретах, трощі, серед водяних лелій, курчатки та ситника, гніздилася безліч всілякої птиці. Журавлі, меви, лебеді, гуси, качки, слукви, водяні курочки, бузьки, чаплі, а навіть пелікани виводилися тут міліонами, літали цілими хмарами, обсідали не раз щоглу, вітрило та каюту, нече святі голуби Афродіти крівлю Парфенону. Крик усієї тої пташні глушив хвилями голоси людей, а особливо різко вирізнявся крик чайки: киги! киги! Сим сумним покриком наче нагадать бажала птиця, що се не рай, а земля, що тут лиш тільки місця для живих, скільки оставили їм мертві, що се не вимріяні поетами блаженні острови, а темний беріг кіммерійців, негостинний, дикий, варварський. Сумно ставало Гарміоні від сього покрику чайок.
 — Скити розказують, — пояснював Трофіос, — що чайка — се душа матері, яка, кинута чоловіком, вбила його двоє дітей, а сама скочила у хвилі Борисфену. Але бог ріки велів її прогнати, кажучи: «Убити теперішнє можна всякому. Його смерть робить місце майбутньому. Але вбивати будуче — се злочин, якого не простить ніякий бог, бо будуче — се якраз власність богів». Злочинна матір пізнала свою вину й пішла благати Паппая, бога неба, щоби простив її гріх. Але і Паппай прокляв її, щоби не найшла миру ні у світі, ні там, у підземеллі, тільки, змінена у чайку, заводила ураз і нагадувала навіть серед найпалкішого розгулу життя... смерть!
 — Видко, скити не шанують жінок, але люблять дітей! — пояснював Агатонікос.
І так раз у раз пропливали попри острови, повні гамору та життя, пестрі від цвітів, які ковром укривали всі отверті місця. Сині китиці незабудьок, жовті козельці та кульбаби надили око, а хотяй з-між високих трав не видко було інших цвітів, то зате хвиля пахощів неслася від них та обдавала видців, наче жертівні пахощі святині. На правому березі показувалися зате вечорами величезні череди ріжного звір’я. У тіни могутніх дубів, верб, осокорів, тополь та вільх припочивали тисячоголові череди турів, диких коней, оленів, а сарни, кабани, сайгаки приходили до водопою. Але ліс ріс тільки при березі, дальше шумів височенною травою степ, а вечірній легіт зі заходу приносив виття вовків. Найрідшою у сій розкішній пустині була людина. Всього кілька разів бачила Гарміоне на березі людей, а Трофіос пояснював, що се оселі хліборобських скитів або торгові станиці херсонеських, ольвійських та пантікапейських купців.
В кінці дванадцятої днини після виїзду із Ольвії побачили подорожні на високому виступі берега їздця зі списою, у високій шапці та широкому плащі. Ярко-червону одежу розвівав вітер, наче прапор на щоглі.
Керманич чимдуж завертав байдак від берега на середину ріки, а Трофіос сказав:
 — Се скит-кочовик, або, як вони самі себе називають, царський сколот. Треба тепер пильно глядіти, чи ніччю сторожі розставлені як слід, бо в кождій хвилі може нас постигнути нещастя. Численне, бач, потомство видала зі себе Ніч, мати всіляких страхіть у сьому та тому світі. Хай стереже нас Гермес, післанець богів, товариш і помічник людей!
 — Як-то, то ви ведете зі скитами війну? — занепокоїлася Гарміоне.
 — Зовсім ні! — пояснив Агатонікос. — Але царські скити вважають себе володарями всіх людей, які замешкують їх землю, а одиноким законом, який признають, є воля їхнього царя.
 — Се зовсім так, як у Персиї! — замітила дівчина. — Батько Евтрезій бував у Сардах, то й розказував мені про се.
 — Без сумніву! — відповів Трофіос? — Вони й тої самої породи, що перси, та говорять подібною мовою, але тільки властиві сколоти. Хлібороби або наші калліпіди зовсім інакші. Калліпіди говорять, як тракійці з-над Істру, а мову скитів-орачів розуміють тільки сі, що живуть між ними. Вона звенить, наче мідяна посуда, та пригожа до співу, під час коли фракійський говір — наче немащена теліга. Тим-то калліпіди іне співають зовсім, а зате скит-орач кроку не зробить без Івеселої пісоньки або побрехеньки. Але одні і другі зовсім не ке, що сколоти.
І Гарміону вельми зацікавили оповідання Трофія, а нові вражіння затерли звільна спомин Демофілі. Крім сього, пізнала вона з не одного, що, поминувши мову, пересічний скит не ріжниться від атицького хлібороба більше, ніж тебанець від атенця або етеокретієць від геленського кретійця b побережжя. Як нерозумними, прямо смішними видалися їй !сі закохані у своїй виключносте атенські мудрики, що всякого прозивали варваром, як його колиска не стояла в тіни скалистої Акрополіди.
 — На Палладу! — сказала собі. — Більше є на світі людей, чим вони самі знають, а кращий хіба скит, який переймає знання й обичай від атенця, ніж спартіят у своїй заскорузлости!
Третьої днини після сього, як плавці побачили сколота на березі, а двадцятої — від виїзду з Ольвії, прибули до станиці Агагоніка, де привітав їх його орудар Тетікс. Станиця лежала на правому березі ріки, у тіни високих білих тополь, і була окружена високим частоколом. На сей частокіл вирубали були перші поселенці всі дерева, які росли неподалік від станиці, так що тут степ доходив аж над саму ріку. З вартівні обіймало око не тільки весь простір вод, але й цвітисте море трав. Посередині майдану лежав низький, з тугих дубових кругляків збудований двір, у якому мешкав Тетікс та його гості. Упродовж частоколу, кругові майдану стояли хати для залоги, робітників, склади на рибу, мід, віск, шпихліри тощо. Під хатою був просторий льох. Тут Тетікс переховував вино, яке було найважнішим предметом
виміни у торговлі зі скитами. У великій підмурованій коморі за хатою держав ге ленську куплю: золоті персні, ковтки, бляшки до упряжі та до нашивання на одежу, кольчуги, панцири, червоне сукно, борти, мідяні кітли, кубки, ковані спижем роги тура, інкрустовані скриночки, триніжки, гарно поливані збанки, мішальники, амфори, вази. Сеї скарбниці пильнувала залога день і ніч не тільки перед кочовиками, але навіть перед сусідами, так великою була її вартість.
Вістка про появу сколотів не була для Тетікса новиною. Вже від довшого часу цар Спадакес бушував по околиці, шукаючи за повернувшим потомком Санага. Пантікапейські сколоти відмовили йому вже послуху, калліпіди також, але ні у сих, ні у других не появився ще новий цар. У виду сього Спадакес думав, що він удався у Геррос на пороги, де є могили царів, принести жертву на могилі батька. Тому чатував над Дніпром, щоби зловити суперника при переправі та вбити скрито від прочих сколотів. Вони, бач, ні хвилі не завагалися б покинути невправного царя при появі Ойтозіра. При сьому не раз перешукував геленські станиці, а якщо заскочив яку ненадійно, то грабив безпощадно, що тільки найшов у них.
Одначе кілька днів минуло, а скріплена залога станиці не бачила ворога. Важка дубова брама була наглухо зачинена, а конюх Гарміони, який щоднини виїздив у степ, раз у раз приносив вісти, що ватаги сколотів пробігають степ здовж цілого правого берега, одначе не під’їжджають до станиці. Уми замкнених у дворищі геленів стали успокоюватись, а там вони знову прийнялися за своє діло: рибальство та торговлю.
Ворота відчинено, а ясноволосі, синьоокі скити-орачі стали привозити свій товар: збіжжя, мід у сотах, віск, смушки, шкіри волів, солену рибу бочками тощо. За се брали вино, сукно, прикраси, посуду та лишали Тетіксові описи або і зразки предметів, які бажали мати при слідуючому обміні. Тетіс пильно затямлював і записував сі бажання, щоби відтак замовити потрібну куплю в ольвійських ремісників та вдоволити вимоги доставців.
Вечорами випливали човни на ріку та при світлі смолоскипів ловлено рибу...
V
І
У лугах над Борисфеном співали соловії. Не один і не два, а цілий хор. Як там далеко, в Гелляді, навзаводи чирикають цикади-цвіркуни, так тут розспівалися найкращі співаки
землі. Солодкі, пліняючі серце звуки переходили раз у раз Наглими та принадними переливами у іншу мелодію, інший ритм, але й ся зміна, і сі переливи не були гірші первісної пісоньки. Одному соловієві відповідав другий, третій, десятий. Одні підхоплювали розпочату пісоньку, другі уривали та починали на свій лад другу, зовсім іншу, та все-таки у незрівнянній понаді згідну з усіма прочими. Ось обізвався один... Довгий, протяжний тон, наче питання: любочко, ти тут? Прийди, прилети в зелений луг над воду послухати пісоньку, яка не має слів, але понятна всякому, в кого живуча кров б’ється в серденьку. Ніхто не любить словами, любов — се музика, спів, мелодія, і ось її почуєш тут у всіх грайливих відтінках тонів. Вона, наче мозаїка, вкрита огневою емалією, яка блестить, іскриться, сяє, а її зміст зовуть люди красою. Бо вона — цвітом людської природи, у якому вся розкіш теперішности та вся надія майбутнього.
Чимраз голосніше, живіше тьохкав соловій у лузі. У вогке нічне повітря випливали трелі щораз то інші, барвисті, пестрі, ріжноманітні, наче морська хвиля у місячному світлі, наче цвітастий степ у травні. Тьохкав, тьохкав... аж звільна став втихати. Наче втомлена любовними ласками людина клонить голову, щоби у сонній мрії переживати ще раз усю радість життя, — стихав і соловей. Уривалися солодкі переливи нагло, несподівано, але і незамітно, бо вже другий мистець підхоплював слабіючу чергу тонів... І так співали соловії всю ніч, а весь світ заслухувався в їхню чародійну музику.
У станиці Агатоніка не спадали ще всі молодші мешканці. Лежачи на підсінні дворища, вони гуторили стиха про рідню в Ольвії та про се, що і там живе хтось такий, хто радо слухає нічних трелів, мріючи про вигнанців у далекій Скитії... Не спав і Трофіос, сидячи біля Гарміони на низькій лавочці. Перед ними у місячному сяєві розвернувся сріблистим гуманом окутаний Борисфен, а такий шум його хвиль давав цострій до пліняючої любовної меліки соловія.
 — Чи чуєш, Гарміоне, — питав Трофіос, — як надить нас філомела? Чи розумієш, що вона саме нам пригадать бажає? Недовго цвіте степ, недовго пливуть весняні води Борисфену, недовго співає й вона. Віз Геліоса, який поперепалював шкіру ефіопів, перепалить і тут ніжні билинки та платки цвітів, вип’є воду з великих рік, пожовкне, спопеліє світ, втомиться й серце навзгодинами життя...
Гарміоне, чи не розуміє твоє серце ударів мойого? Чи ти з дружини Артеміди, яка не знає любови, ні розкоші? Скажи мені тільки одне слівце, у якому відбивається зміст чарівної пісні лугів, а не втраченою буде для нас весна. Пестлива
рука Афродіти приведе нас до огнища, яке запалить Гімен, а його смолоскип освітить шлях нашого майбутнього щастя... 	 — Ні, Трофіє, не з дружиною Артеміди прийшла я сюди.
Привів мене сюди хоробрий, благородний муж...
 — Ах, ти ще його не забула?
 — Можна гніватися, негодувати, але забувати не слід нічого й нікого!
 — Бачу, що ти зрозуміла пісню філомели, але не я зірву квітку, яка виросла сеї весни на шляху мойого життя...
Гарміоне мовчала хвильку, аж відповіла:
 — Не кидай надії, Трофіє! Ще всіляке може бути. Щоправда, Ойтозірос ближчий мені серцем, але ти геленець, а він ні!
 — Богове! — закликав Трофіос, обіймаючи лівою рукою круглі коліна Гарміони. — Пришліть яких ворогів і дайте и мені оружною рукою добути се, чого не можу добути серцем. Най щезне тінь сього, що ділить нас обоє, перед геройством геленця!..
Праву руку підняв горі, наче призиваючи богів, але не скінчив промови. Нагло сталося щось, що, як здавалося, зовсім виходило поза обсяг мислимости. Понад темними палями частоколу, які ярко відбивали від сріблистих трав, появився нечайно ряд голов у високих, кінчастих шапках. З брязком та шумом піднялися вони вгору, аж наверху огорожі, наче галки на крівлі хати, станув ряд високих, чорних людських постатей. На їх плечах розвівав вітер довгі плащі, наче крила хижих птиць. Над головами блистіли вістря спис, а з-під високих шапок, ярко освітлених місяцем, видніли темні, грізні, бородаті лиця мужів.
Хвильку стояли напасники на частоколі, а там одним скоком найшлися на майдані і бігли без оклику, але з брязком мечів та щитів до дворища. За першим, гуртом показався другий, третій, четвертий, і вмить заповнила собою товпа площу перед дворищем.
 — Сколоти! До збруї! — крикнув, зриваючись, Трофіос. Йому відповів скажений рев нападаючих. З підсінь позривалися оборонці, але вмить, як британи ведмедя у тростнику, обскакували кождого скити. Свист, брязк, крики, прокльони змінили вимріяну картину земного раю у якесь пекло злости, жорстокосте, божевілля... Також на Трофія кинулося з диким криком кількох скитів. Заки, одначе, прийшло до боротьби, у повітрі свиснув аркан, і, наче остродонна амфора на гладкій долівці, упав молодець на землю. Серед реготу потягли йоги напасники перед дворище, де покотом лежали пов’язані слуги Агатоніка. Дивним дивом усі були живі,
тільки чотирьох вартових лежало біля воріт із перерізаними горлянками.
Наче мраморна статуя, з широко розплющеними очима гляділа Гарміоне на хаос, серед якого опинилася так нагло. Кілька разів підбігали до неї розчіхрані сколоти, але ні разу не займали її, наче її не було у дворищі або начеб був на її пальці перстінь Гігеса. З отупіння вирвав її вкінці грімкий голос мужа, який станув на підсінні дворища і видавав прикази другим. Оглянулася.
 З-над Борисфену ставав день, а на побілілому небі появилася червона смуга. Бліде світло днини зливалося з лучами заходячого місяця у непевний, зеленяво-фіолетний розсвіт. У ньому вже виразніше виступали постати екологів, їх Червоні плащі, довгі ногавиці та каптани, яких поли звисали спереду трикутним зубцем аж до колін. Грізно хмурилися темні худощаві лиця з вірлиними носами та лискучими, глибоко осадженими очима. Посеред майдану лежали бранці,
а біля них вбито в землю чотири довгі списи, на яких висіли шкірки з голов побитих вартових. Кількох скитів пильнувало сих трофеїв легкої побіди, а прочі за сей час виносили з-під
мурованої комори скарби Агатоніка. Брама була виломана, а біля неї валялися трупи з кривавими, обдертими черепами.
 Довго гляділа Гарміоне на дію спустошення та грабунку, аж нагло погадала собі, що при березі ростуть очерети, а десять стадій долі водою лежить село скитів-орачів, які, певно, переховають її перед сколотами. Гадка та рішення прийшли майже рівночасно. Кинула оком довкола себе... Ось при її ногах ніж, який випав із рук Трофія... Живо підняла його і сховала у складках гіматіону. Відтак подалася у тінь дворища, щоби незамітно збігти між хати при частоколі. Вже добилася до воріт одної, коли саме з неї вийшло двох сколотів. Вони заступили їй дорогу, й один усміхнувся, роздіймаючи ремена.
 — Вертай, дівчино, іуди, де зложена добича! — сказав ломаною геленською мовою. — У нас жінки свобідні, але тільки в обсягу богині Тавіті, в войлоковому шатрі при огнищі. Не пробуй, отже, втікати, бо наш цар — се не ваш астіном, а його приказ сильніший від залізних кайданів.
Білий одяг дівчини на тлі темної хати звернув увагу других, і вкоротці біля неї зібрався гурток сколотів. Вона сама стояла, дрожачи з переляку та озлоблення, а рука судорожно затискалася довкола ручки ножа. Ось перед нею неволя або загибіль? Що ж вибрати? Кому вбити в серце ніж Трофія: Ьдному зі сколотів чи собі?
Але в сю мить поміж скитами, які гуртувалися біля неї, Гайнуло лице Октамазада зі сивою бородою, а поза його
плечами доглянула Гарміоне черти свойого конюха. Оба скити стояли спокійно, опираючись на списи, а Октамазадес прикладав до уст палець. Щось наче лискавка осліпила нагло дівчину: «Він тут! — забилося серце. — І сей, і той. Побачимо...» Гордо, відкинувши з чола волосся, попрямувала назад до дворища і станула на порозі.	
Тим часом зійшло сонце, якого червоно-золотиста куля виплила з-поза сірого овиду. Її лучі заграли на рухливій поверхні Борисфену мигтячими рефлексами, наче кидали в жовтяву, каламутну хвилю сипкий огонь. Заграли вони й на окервавлених вістрях списа та на мечі, який був вбитий у землю перед воротами дворища.
До сього-то меча підійшов високий, молодий ще сколот із золотим чільцем на голові, у багатому, золотими бляшками нашиваному каптані. Із-під нього іскрилася, наче зеркало, кольчуга, якої луска була теж грубо позолочена. Самоцвіти вкрашали пояс, за яким виднів застромлений ніж у багатій оправі. До мужа підвело двох скитів коня, який пручався, ставав на диби та форкав із ляку.
Один із конюхів ухопив коня за храпи, а другий підбив йому рівночасно коліна, так що кінь став навколішки передніми ногами та протяг голову до меча, наче спавді бажав молитися. Тоді скит у діадемі добув ножа й одним махом; перерізав горло звірині. Вмить підставили два другі мідяний позолочуваний ківш, і червона кров струєю потекла у нього. Члени звіряти судорожно двигалися, останній віддих зі свистом добувся з перерізаної горлянки, а скит у діадемі, піднявши до сходячого сонця кривавий ніж, молився:
 — Тобі, Паппає, боже неба, тобі, Апіє, богине землі, й вам усім, могучі та блаженні боги, приношу сю кров. Хай земля і море, огонь і вода, ростина й живина радіє обличчям божества та нехай воно звернеться й до нас, сколотів, лицем Мітри, світлого, ясного, безсмертного, якого луч — мечем, а меч — лучем!..
Влив ківш крови на вбитий у землю меч і так кінчив:
 — Зійди з високого Тара Берецайті, де твоя золота палата, о побіднику демонів, зійди і глянь у наші серця, повні правди та щирости, як щирою та правдивою є кров нашої жертви!..
З набожним мовчанням слухали уставлені в круг сколоти слів молитви. Тим часом оба помічники жертводавця наточили другий ківш крови і понесли його поміж товпу, де кождий устромлював туди свою стрілу на знак, що він бере участь у жертві.
 — А тепер подайте сюди ольвійського крамаря! — гукнув скит у діадемі.
 Заворушилися сколоти, і швидко перед лицем царя станули Агатонікос та Трофіос. Старий охолов уже з переляку а, видячи, що його життю не грозить ще небезпека, вмить відзискав самопевність.
 — Могучий царю! — начав мовою скитів. — Скільки знаю, між начальством сильного города ольвіополітів а тобою панує вічний мир, обопільна згода та любов. Тому думаю, що нічний напад на мою оселю — се тільки помилка хоробрих сколотів, які взяли мене за кого другого. Якщо бажаєш надальше доброї злагоди, якщо не хочеш бачити тільки замкнених воріт нашого міста, верни мені забране добро та жінку мойого сина, як Належиться по закону богів та людей!
 — Що бреше ся лисиця? — звернувся цар до кількох старших скитів, які стояли гуртом біля нього.
 — Він каже, що ти, царю, скривдив його, й домагається відшкодування! — відповів із поклоном Октамазадес.
По скитському звичаю, цар говорив тільки зі своїми достойниками або з рівними йому станом чужинцями. А Агатонікос не був ні сим, ні другим. Тим разом, одначе, цар Спадакес тільки для зазначення своєї гідности звертався до окружения, бо вслід за сим заговорив до Агатоніка впрост.
 — Таке? Ну, я тобі на се відповім. Ольвія живе у згоді зі мною, то правда, але чи й я з нею — се не записали ніякі Ееці, ні чарівники ні на камені, ні на металі. Мир є в овець із жами, та не у вовків із вівцями. Не мириться орел із сайгаком, ловець із туром. Ха-ха! Як смієш ти, гноєм та гнилою рибою годований крамарю, грозити мені замкненими брамами Ольвії? Вони для мене завсіди отверті, а якщо замкнуться, то я відчиню їх... Але тоді крізь них втіче все життя із города, як вода з дірявого глека, як кров із розірваної б’ючки...
Цар почервонів із досади, очі кидали лискавки, права рука стискалася в п’ястук. По хвилі, одначе, поміркувався і говорив далі:
 — Та ти, як звичайно, брешеш! Усі гелени — брехуни, але й між ними перший. Чи ти Ольвія? Чи Ольвія — се ти? У не є з тобою рахунок, а не з Ольвією! Ся дівчина, яку назвав своєю невісткою, — се невіста Ойтозіра, який пропав десь у Степах, а в якого руках право до власти над усіма сколотами. Воно тепер в мойому посіданні, бо я добув його мечем. Бажаючи, отже, вдержати його в руках, питаю тебе: де Ойтозірос? Скажи, а сповню усе, чого забажаєш від мене, хоч
би прийшлося відважити золотом тіла отсих побитих або віддати тобі, старому трупові, сю цвітку.
 Тут рукою вказав на Гарміону, яка підійшла аж до них. Ніхто її не здержував. Напроти, всі радо розступалися перед
нею, доки не станула біля царя, око в око з Агатоніком та Трофієм.	
Агатонікос обтер рукою спітніле чоло.
 — Могучий царю! Бажаєш від мене неможливого. Тільки Геліос, якого лучі проникають в усі закутини світа, може сказати, де укривається твій ворог!
 — Га! Санагові говорив ти що інше! — замітив їдко цар... Агатонікос заточився, мов п’яний.
 — Ах, ти знаєш?.. — прошептав.
 — Знаю, знаю, з ким говорю та про кого, і так гадаю, що договорився вже до сього, що бажав знати. Ти, певно, не завагався би зрадити Ойтозіра, якби знав, де він. Та не гадай, що між могилами Скитії, у її високих травах, плавнях та солончаках укриється злочин зрадника перед оком Мітри або його заступника — царя. Не помилявся я, кажучи моїм: «Добудьте мені дворище Агатоніка!» Ти брешеш, як брехав усе життя. Одно тільки правда, що не знаєш місця, де укривається Ойтозірос... Тому йди! Сядь на човен зі своїми рабами та сином і щезай із моїх очей, бо я часами послугуюся зрадниками, як кождий цар, але ними горджу. Проч!
Агатонікос подався взад, але ось виступив наперед червоний, мов грань, Трофіос.
 — Царю! — сказав дещо дрожачим голосом. — Позволь взяти з комори одежу для дівчини!
 — Дівчини? — спитав Спадакес, протягаючи руку, наче бажав здержати надходячого молодця. — Дівчини? — повторив по хвилі, пильно приглядаючися Трофієві. — До дівчини має право тільки сей, хто привісить сагайдак до ручиці її теліги або до одвірка її хати та стане її оборонцем по закону Артімпази. Власником її був Ойтозірос, а я відібрав йому її мечем, Вона моя...
Спокійним кроком підійшов до одвірка дворища, вбив у нього свій ніж, а на ножі повісив свій сагайдак із луком та стрілами.
 — Вона моя, — повторив ще раз, — а на прю з царем може стати тільки рівний йому князь крови!
Слова сі, висказані по-геленськи, зрозуміла й Гарміоне. Трофіос замовк і пригриз уста. Натомість між сколотами озвався глумливий сміх, а по хвилі — голосні оклики в честь царя та богині Артімпази. Аж знову поблідло лице молодця, і він сказав:
 — Не забувай, царю, що не ми двоє були зрадниками Онтозіра, тільки Агатонікос. Ми правимося законами геленів, а не скитів. їх закон нас не тикається!
 Серед загальної мовчанки виступив із круга скитів Окгамазадес і поклонився цареві.
 — Позволь, могучий царю, сказати і мені слово! — попрохав.
 — Говори! Цар, який слухає терпеливо геленів, тим радше і може й повинен послухати голосу благородного князя околотів!	
Окгамазадес звернувся до Трофія.
 — Ти не кажи, що тільки Агатонікос зрадив Ойтозіра, бо чи ти не зрадив його довір’я, бажаючи взяти йому його невісту? Він повірив тобі її, а ти що зробив із нею? Усіми силами змагаєш до сього, щоби її опутати гладким лицем геленського чепуруна! Цар Спадакес узяв її мечем, ти бажав і би її украсти. Чим же ти не зрадник?
 — Зрадник! Зрадник! — закричали сколоти, з яких деякі розуміли добре мову геленів.
 — Одно тільки не подобалося мені, — продовжав Октамазадес, — і, як досвідний у лицарському ділі сколот, питаюся: як може благородний лицар відбирати жінку у неприсутносте її власника?..
Старий відважно глядів в очі цареві, а сей зморщив брови і схилив голову. Закид старого був оправданий...
Мертвецьки мовчали скити, які добре знали, що власть Спадака не основується на праві наследства, а на його особистих прикметах. Задля них признали його всі царем, бо серед ріжнорідних племен скитів конечною була царська власть і сильна рука. З появою, одначе, правного заступника богів кінчилася його влада, бо у екологів тільки мужі королівської крови могли спорити про царський діадем. Виступ Октамазада зрозуміли всі як оборону прав Ойтозіра. Де ж він? Чому не явиться перед ними та не зажадає звороту украденої корони? Чому не покаже на груди тетованого обличчя Аптії, богині землі, матері всіх богів та людей? До чого ж гне вкінці старий князь?
 — Добре! — сказав нагло цар. — Ти, князю, закидаєш мені, що не я власником цієї дівчини, а Ойтозірос! Бачать боги, що се неправда, бо в Ойтозіра украв її Трофіос, а не я! Я відібрав її крадієві мечем, але щоби хто не сказав, що я ховаюся за свій царський щит, отже рішаю от що. Ти, Трофіє, геленець, то правда, але ти на вольних степах під небосклоном Паппая в руці царя екологів, скований їх законом, а не приписами ольвійських архонтів. Закон Артімпази обов’язує тут і тебе. Тому скинь зі себе плащ, як ось я, і поборімся про се, кому припаде в уділі дар богині любови. Хай кров другого буде весільною жертвою богині Тавіті від побідника. Ставай!
На даний знак підійшло двох молодих околотів, які швидко здійняли з царя лискучу збрую та каптан, а дали в руки звичайний скитський меч та щит. Впрочім, уся горішня половина тіла була обнажена, щоби було видко кожду рану, кожду краплину крови. Велична, а заразом грізна поява царя подобалася околотам, і вони голосними окликами привітали його виступ.
Тоді ненадійно для всіх заговорила Гарміоне звучним, спокійним голосом.
 — Ануко, Трофіє! В твоїх руках твоя і моя судьба. Се, чого ти бажав, сподіялося! Поборися з ворогом, вчини те, що вчинив Ойтозірос, а тоді...
Не докінчила, одначе, бо голосний регіт кількохсот мужів спинив її. Трофіос, побачивши царя готовим, оцінював через хвилину зором противника. Але трусливе серце задрожало йому в груди. Під ним зігнулися коліна, він сполотнів увесь, подився взад; один крок, другий... — а там відвернувся і побіг за батьком до пристани.
Гарміоне закрила лице руками, щоби укрити рум’янець стиду. Але ніхто не глузував з неї та її почувань. Вона ж була тільки жінка, а гідним погорди може бути тільки муж...
Цар звернувся до Октамазада і Гарміони.
 — Бачиш, старче, що я виграв боротьбу самим царським оком, від якого тікають демони, мов перед щитом Мітри. Дівчино! Ти кинула свою любов брехунові, обманцеві, трусові, але Артімпаза не дасть твоєї краси негідному, бо вона краща, чим ти сама знаєш, чого треба людині в життю. Ти моя! Може, й тепер заперечить мені права Октамазадес?
 — Ні, царю! — відповів холодно князь. — Вона твоя, а ти заховаєш її для правного її власника, бо ти цар, а цар є першим сторожем закону. Ти сам признав, що не ти, а Трофіос украв дівчину Онтозірові. Невже ж ти тільки на те її відібрав злодієві, щоби самому зайняти його місце?
Спадакес спалахнув.
 — На Апію! — закликав. — Коли сніг пізнього віку покриє волос мужа, тоді у черепі замерзає мізок. Торочиш від ранку про правного власника, про Ойтозіра, а де він? Не будь він обманцем, він давно, давно зажадав би звороту влади від мене і я віддав би йому її. Царський вінець валявся у грязи, коли я вістрям меча підняв його. Видко, він не сміє станути переді мною...
 — Ти не бачив його, царю, але бачив його я! — відповів спокійно старець. — Він не являється перед тобою, доки ти не вернеш у Герргос, де вершаться могили предків Ойтозіра і де всі сколоти зберуться невдовзі на дорічний обхід смерти останнього царя. Ти, царю, настаєш на його життя, глядиш
за ним у степу, у плавнях, у лісах, у селах хліборобів, у Станицях геленів, та все надармо! Ним піклуються безсмертні боги та вірні душі людей. Усе, що робиш ти, знає він від мене, (усе, що діє його невіста, доносить йому його молодий конюх. Ти не досягнеш його рукою скритовбійника, а побачиш його, коли віддаватимеш йому владу прилюдно, як щойно обіцяв.
Г Скажений гнів розсаджував груди Спадака. Очі вийшли з оправи, здавалося, що на раменах ось-ось і пукне шкіра, яка Обтягала тугі м’язи; жили на карку пучнявіли, дрожали губи, а на цих у кутиках уст показалася піна. Меч, який цар держав у руці, піднімався звільна угору. Не підняв його, одначе. Наче рій пчіл при вилеті матки, заворушилися сколоти, а їх оклики спинили царя. Круг мужів змінився в товпу, яка хвилювала довкола обох розмовляючих серед окликів та запитів. А в сю мить між Октамазадом а царем найшлася Гарміоне. Мимохіть подалися найближчі мужі, щоби не придавити або не зранити жінки.
І — Мужі екологів! — закликала високим жіночим голосом, який ярко та виразно вибивався понад гамір мужів. — Мужі екологів! Тут ходить не тільки о царську корону, але і про мою долю. Я не бажаю, щоби вирішував її Спадакес. Рішайте ви, а ці, то рішить моя рука!
І наглим рухом підняла горі лискучий ніж Трофія, а другою рукою розірвала на груди білу одежу...
Сколоти замовкли, але не вернули на давнє місце. Вони щораз то виразніше гуртувалися у дві громади. Більша вбиралася біля Октамазада, менша_ — біля царя. Тоді цар кинув меч і сплів рамена на груди. Його лице було спокійне, тільки кутики губ дрожали замітно.
 — Так ти, князю, починаєш ворохобню в імени Ойтозіра? Се злишнє! — Він бистро поглянув по дружині і вмить визнався в розкладі сил. — Се злишнє, бо я ні хвилі не задержу на чолі неналежної мені корони... Друга річ — дівчина. Вона моя, а хто її мені відбирає, побореться вперед зі мною по акону Аргімпази. Навіть сам Ойтозірос ще не цар, бо діадем це на моїм чолі. Тож я і з ним стану до бою про найвищі добра віта: владу та любов. Де ж твій Ойтозірос? Пішли за ним, а йоки що заказую всім яких-небудь спорів чи суперечок! Зате Іменем промінистого Мітри та богині Апії приказую всім юклонитися без спротиву сьому, хто вийде побідником із нашого двобою!
і Голос царя, зразу спокійний та рівний, задрожав при кінці, а на лиці знов заграла кров ненависти, гніву, завзяття. Глумливо усміхнувся старець.
 — Не треба, царю, ждати, Ойтозірос тут! — відповів. — Ось він!
Із одної з хат вийшов високий, стрункий сколот у червоному плащі та кінчастій шапці. З брязкотом меча та щита, які висіли при поясі, переходив він поміж товпою, доки не станув проти Спадака.
 — А ось і я! — сказав.
Голосний оклик радости привітав його появу. Видала його Гарміоне, але ніхто більше не обзивався. Всі ждали розв’язки.
Наглим рухом скинув Ойтозірос червоний плащ. На нагій широкій груди виразно відзначувався синявою краскою тетований образ богині Апії: суворе жіноче лице, окружене полум’яними язиками....
 — А ось і я! — повторив, здіймаючи зі шиї малий шкіряний мішочок. — На моїй груди святий образ богині, а ось тут те звено, якого недостає у твойому діадемі, Спадаку! Таке звено дає цар свойому наслідникові враз із першим мечем як запоруку могутньої влади. Ти, старий Артанаспе, і ти, Октамазаде, знали батька Санага, то можете стати моїми свідками перед лицем лицарського збору околотів!
Старий Артанаспес, високий, худий старець зі згоїною на чолі та осліплим оком, виступив уперед, віддав Онтозірові земний поклін і сказав:
 — Не треба нам твоїх знаків, герою! Хто знав молодим блаженного Санага, сей ні хвил не завагається признати тебе його нащадком. Ти був далеко, та ми не забули тебе. Поклін тобі і слава цареві екологів!
 — Слава, слава цареві? — закричали, як один муж, усі присутні.
Гордим рухом голови подякував Ойтозірос лицарським підданим за признання, яке не одному з-поміж прибічників Спадака було вельми не по нутру. Але лицарський дух побідив усі прочі згляди. Ойтозірос, який укривався перед нечайним нападом, ні хвилі не завагався виступити на прилюдній нараді, бо знав, що між скитами нема лукавства, ні ложі, де ходить про лицарські справи.
Втім виступив наперед Спадакес. Його лице було похмуре, наче небо, коли з-над Понту надвигається буря. Коли став говорити, слова виходили крізь стиснені зуби якісь хриплі та свистячі, наче гадючий сик, повні злоби, ненависти, глуму.
 — Пожди, Ойтозіре! Ще царський діадем у стіп сеї геленської дівчини. — Тут зірвав із голови золоте чільце й кинув його до ніг Гарміони. — Вона вложить його на голову майбутнього царя. Заки поїдеш у Герргос, ще тут мусиш звести боротьбу зі мною на життя чи смерть. Хіба що уступиш мені добровільно дівочу ласку, як я уступаю тобі Царський вінець.
 — Ні, Спадаку, — відповів Ойтозірос. — Царський вінець — се моє право, оборона дівчини — се моя повинність. (Вільно мені виречися права, та ніхто з богів, ні з людей не Простить мені несповненої повинности!
Добув меча, підійняв щит, скинув з голови шапку, й оба противники станули до бою, пробуючи землю ногами та оцінюючи оком противника.
VI
Як тільки Гарміоне побачила Ойтозіра, уся її душевна мука щезла десь у глибині, ум відзискав рівновагу, а натомість зовсім ясно виринула гадка: «Ви обоє — Ойтозірос і ти — належите до себе! Ви призначені собі, бо Парка Ляхезіс разом ісплела нитки вашого життя. Дарма, що він не геленець. У безмежжях степу ширшає кругозір, а око бачить тісноту атенського опістодому. У ньому темно, душно, невигідно, наче штучно плеканій ростині у черепку. А тут? Тут втвирається уся безкрай широкої волі, безмежний простір отвертої країни, з якої золоте яблуко Гесперід сотворить геленський дух. На Ареса! Атенський світ душиться сам у собі. Кинений на схід га північ, він обійме землю аж по круг Океану!..»
Уосібненням сього розмаху геленського духа був для Гарміони Ойтозірос. Його могутня поява стане Прометеем скитського варварства, а вона... вона буде його Аріадною, якої провід дасть йому побіду над Мінотавром...
Схилилася й підняла кинений Спадоком діадем.
«Вложу йому на чоло вінець побіди! — погадала. — А якщо судилося йому впасти у порох боєвища, то й я умру разом із ним. Хай поміщається разом наша кров! На Гекате! Не гільки невільниця Демофілє поклала любов до Стратоніка вище власного життя!»
Стукнули мечі об щити. Зібрані сколоти привітали сей перший відгомін бою одушевленим окликом. Зі здержаним віддихом стежила дівчина за лискавковими ударами, які завдавали собі противники з вирахуванням, але й із силою. Уже від перших ударів пірвалася шкіра на щитах, а металеві обручі, які їх окружали, повигиналися в кількох Місцях. Оба противники не стояли на місці, а пробували то відти, то відси влучити ворога ненадійно. Недаром, одначе, Спадакес був першим борцем між околотами, недаром Ойтозірос уже двадцятьлітнім хлопцем добув собі признання старців у народі так, що не забули його досі. Сили в обох були
однакі, а Спадакес за час царювання вийшов був уже дещо з вправи. Він швидко помітив, що хитрощами не побідить1 Ойтозіра, й тому, відбивши останній удар, напер на нього1 впрост, гадаючи розрубати щит і влучити противника1 смертельно. Зав’язалася січа. Стук та брязк змінився у! ненастанне звеніння, а око ніяк не могло розріжнити швидких' рухів мечів. Вони, як огнисті вужі, маяли у повітрі довкола' голов борців і видко було їх тільки через сю коротеньку! хвилину, коли упадали на щит противника між ударом а новим розмахом. Чимраз ближче і ближче підходили до себе борці.! Щораз густіша хмара пилі підіймалася з-під їх стіп, а з' повищерблюваних мечів стали сипатися іскри.
Аж ось Ойтозірос чомусь-то звернувся вбік... подався взад... вперед кинув собою Спадакес... Гарміоне закрила очі... Її рука міцно стиснула ручку ножа... Грімкий оклик зі соток грудей, оклик одушевления та радости заставив її розплющити очі. Перед нею серед опадуючої куряви стояв над тілом! поваленого противника... Ойтозірос із порубаним щитом на' лівій руці, з окервавленим мечем у правій. Але й його лице було' з лівого боку криваве. Кров заливала ліве око й застигала на вусах та бороді, але він не звертав на се уваги. Що ж сталося? 
Після довгих зусиль пізнав Ойтозірос, що має діло з хоробрим противником, якого завзяття ще збільшували! честолюбивість, любов, а то й ненависть до соперника. Тому удав, що слабне, щоби відтак наглим ударом ранити противника та осягнути перевагу. Але тут о мало що не поплатився за свій підступ життям, бо Спадакес у боевому захваті нагло подвоїв силу ударів, а один із них досягнув чола Ойтозіра. Бризнула кров, але в сей мент, коли все тіло Спадака подалося за розмахом уперед, Ойтозірос зробив півобороту вбік, а там із усієї сили вбив меч у шию противника.
Спадакес умирав, а, бачучи се, всі його свояки та приклонники покинули круг видців та окружили його, щоби показати новому цареві свою вірність, але й свою благородність. Перша веліла їм не покидати у смерти близької людини, як друга не позвиляла їм спомагати мечем його неблагородних стремлінь. Ойтозірос зрозумів се й, указуючи Гарміоні засумований гурток екологів, спитав:
 — Як гадаєш, Гарміоне, чи вчинив би се при трупі Стратоніка Ономархос у прияві Крітія?
Але Гарміоне не відповіла, тільки підійшла до нього та вложила на його чоло золотий діадем скитських царів, — а рівночасно всі скити ударили мечами об щити та голосним криком привітали нового царя.
Ойтозірос здійняв сагайдак Спадака з одвірка хати, а привісив свій. Але даром ждала Гарміоне вечором його приходу. Тільки старий Октамазадес прийшов спитати, чи їй чого не треба, а там і він вийшов.
Сколоти пристроїли її кімнатку усім, що найшли у скарбниці Агатоніка, а коврів та опон дістали з найближчого села хліборобів. Одначе сим разом самітно тільки слухала Гарміоне пісень соловіїв та самітною найшов її солодкий Онейрос.
Другої днини підвели їй коня, і Гарміоне побачила себе на чолі двохсот екологів у високих шапках, червоних плащах, з довгими списами, на яких маяли шкірки з волоссям, позривані з голов побитих ворогів. їздці співали дорогою походні пісні, показували всілякі штуки на конях, удавали напад та оборону, словом, старалися скоротити їй час подорожі. Під вечір заїхали у край степовий, хвилистий, у якому були могили давніх царів. По тому боці лежав Герргос — околиця, у якій перебував царський двір. Туди з’їздилися також деколи князі-намісники царя від калліпідів, алязонів, агатірсів, скитів-орачів та кочовиків. Над Борисфеном на рівнині вже здалека доглянула Гарміоне картину, яка була вельми схожа на вигляд атенської агори у торговий день, тільки о много більша й багатша людьми та красками.
На широкій рівнині над рікою видніло наче чотири села, чотири табори скитських племен авхатів, катіярів, траспіїв та паралятів. Складалися' вони з безлічі войлокових буд на колесах із занавісок» ззаду, а віконцем спереду. За ними, кожда про себе окремо, паслися величезні череди волів, коров, кіз та овець, а далеко на овиді показувалися бистроногі табуни невеличких, але палких та витривалих скитських коней. Біля черед та возів роїлося від їздців у довгих плащах, зі списами га арканами, рабів у сірій полотняній або шкіряній одежі та жінок у ярко-червоних хустинах та барвистих строям Посередині між таборами, окружений також рядом возів, був осідок царя: п’ять просторих стіжкуватих войлокових юрт із золотими верхами. Тут жив давніше цар із жінками та дітьми, гут переховував свої скарби, тут жили також під час дорічних з’їздів князі чотирьох племен сколотів та намісники других скитських народів.
Човнами переїхала Гарміоне з дружиною на той бік сіки, а під вечір в’їхала у табор, де прийняв її Ойтозірос, Цар, якого ім’я є ім’ям бога сонця. З цікавістю приглядалися їй жінки сколотів, темнолиці, кароокі красавиці, стрійні з багаті намиста та узірчаті, багато золотом нашивані одяги. Зони гляділи на прибувшу без ненависти, бач, минулися вже часи Анахарзіса та Скіллоса, й ніхто не гіршився прибуттям геленської дівчини у царську юрту. Оттут, у півтіни шатра, вперве стрітилися Гарміоне та Ойтозірос від часу пам’ятного двобою.	
 — Вітай, царю, — сказала вона, — вітай у своїй величі і змилуйся над безпомічною дівчиною! Ріши її судьбу якомога) найшвидше, благаю тебе!	
 — Не глузуй, деспойна! — відповів цар. — Чи ти не1 розумієш, що між мною а тобою нема місця на пусті слова та1 що наша судьба зависни» після богів тільки від тебе? Скажи!) Чи пізнала ти, чим ріжний еколог від геленця в очах тямущої жінки?	
Хвильку гляділа дівчина у темне, худощаво лице скита, вкінці усміхнулася жартівливо.	
 — Знати то я знаю, тільки ніяк не можу зрозуміти, чому ти1 тоді... після втечі Трофія не прийшов вечірком у хату...
Вона надіялася обійму, поцілуя... першого поцілуя його повних, рум’яних, чорним вусом отінених уст... Надармо!! Ойтозірос кинувся зразу вперед, але припинився, зітхнув
важко, потер чоло рукою, вкінці сказав:
 — Ах, дівчино! Здається, поява самої святої Артімпази не врадувала б мене більше, ніж твої слова, але що ж! Недосвідна ти й незнаюча, тому гадаєш, що своєю згодою придбала собі чоловіка, як у Гелляді, більш нічо! Ти помиляєшся. У нас нема весілля, нема обрядів, як і нема пожиття між нелюбами, то) правда! Але саме тому нема і сили, яка б розлучила сих, що справді любляться. Навіть смерть не ділить їх, навіть могила не кінчить пожиття між сими, що самі без свідків та жреців
получаться любовним вузлом у тіни шатра.
 — Ох! Демофілє померла з туги за Стратоніком. І їх не розділила могила...
 — Ні, Гарміоне! Се не порівняння. Вона погасла, наче випалений смолоскип, зів’яла, наче осінній пізноцвіт. А ось ходи зі мною на Борисфен, побачиш, що там діється. Спадакес не був справжнім царем, тому його хоронять уже нині. Побачиш...
Коли вийшли із шатра, криваве зарево незлічимих кострів заливало ярким світлом долішню полосу чорної одноціли, якою налягла на землю хмарна, беззвіздна ніч. При кострах суєтилися скити та їх жінки й дівчата. Мужі різали та паювали м’ясо, жінки виносили кобиляче молоко, сир; пшеничні коржі та лагодили вечерю. Видко було, одначе, що вони спішаться. Не чути було ні співів, ні дотепів, ні розмов. Наче якась таємна сила підганяла всіх до поспіху, на якесь страшне, лячне діло, перед яким мовкне веселість та радість, а кам’яніє серце.
Цареві та Гарміоні підвели коні, і вмить уся дружина царя зібралася біля юрти, а там і поїхала через табор туди, де плив Борисфен та вершилася могила Санага. До дружини Ойтозіра раз у раз прилучувалися сі сколоти, які успіли вже повечеряти, і швидко зібралося довкола царської пари кількасот комонників та комонниць. Сі останні сиділи на конях по-мужеськи так справно, як і мужі. У зборі панувало мовчання, і чути було тільки брязк упряжі і збруї та тупіт коней. Мовчав і Ойтозірос, на якого чолі красувався діадем Санага, а Гарміоне, одягнена у синю, багато золотом нашивану скитську ношу, вся аж горіла з цікавосте, що-то саме бажає їй показати Ойтозірос.
Аж ось і доїхали. Далеко від табору над рікою горіли великі огні, накладені з дров, які весняною порою наносила ріка з Гілеї. При сих кострах видко було гору викопаної землі, (а біля неї глибоку чотирикутну яму. З дещо отесаного каміння (збудовано серед неї гробівницю, покриту сильною кришею. (Не була вона велика, але Спадакес, як неправний володар, не міг мати більшої. Побіч ями на низькому ложі покоїлося очищене з внутренностей, наповнене пахучим зіллям та обтягнене воском тіло Спадака. На ньому була багато золотом (нашивана одежа, але не було царських відзнак, скиптра та вінця, тільки збруя і дорогоціннощі. Біля тіла плакали й заводили жінки та наложниці погибшого, а було їх кільканадцять. З другого боку держали конюхи улюбленого коня Спадака, який спинався, форкав, пручався та світив білками великих, від переляку одичавілих очей. Цілий ряд других коней стояв неоподалік, а при ньому кільканадцять пастухів під вартою цілої ватаги оружних скитів. Товпа народу в околичних осілих сіл та чотирьох таборів окружала могилу, тіло Спадака, жінки та коні густим перстенем.
Коли появився цар, під’їхали до нього сейчас усі князі екологів і віддали йому поклін, а Окгамазадес, як найстарший між ними, спитав:
 — Великий царю, лице Мітри-Ойтосура! Ти позволив похоронити по закону сього, хто піднімав меч на твою святу голову. Безмежна твоя великодушність ласкою заплатила за зло. Позволь же ж розпочати святий обряд!
 — Начинайте! — відповів Ойтозірос. — Віддайте Апії се, Що з неї вийшло, похороніть минуле, щоби буйно розцвіло майбутнє на славу та радість богів та людей!
 — На славу і тобі, царю! — хором відповіли сколоти.
З круга виступило трьох мужів: один у білій одежі, другий — у червоній, третій — у чорній. Всі мали на головах вінці з трав та цвітів, а в руках один мав ніж, другий — 
залізний обруч зі трубою, а третій — меч. Були се жреці, які мали довершити обряду.
Перш усього біло одягнений підійшов до мерця і діткнув ножем його груди.
 — О Апіє, богине землі, життя і смерти! — закликав. — Нема вже крови у сьому тілі, ти випила її там, у степу, у полі бою. Ти кличеш Спадака, який був могутнім, багатим, здоровим, сильним вождем комонників, кличеш його до себе, бо бажаєш тіла, як узяла кров. Так бери його як жертву від рідні, племени, народу! Хай із сього посіву зійде буйне нове життя!
Махнув рукою, і вмить ухопили сколоти тіло та по драбині знесли у могилу. Там засунули його у гробівницю. А тоді жрець спитав:
 — Чи зладжено тобі, блаженний Спадаку, усе, чого потребує еколог у вічному життю в Тара Берецайті? Чи є в тебе пожива, вино, олива, хліб? Чи є чарка, збанок, блюдо?
 — О, так! — відповіли здолу сколоти.
Рівночасно на мотуззі стали у могилу спускати печені чвертки волів, баранів, всіляку дичину та пташню, далі — смолисті амфори з вином, оливою, глеки з кобилячим молоком, медом, пивом, водою, вкінці — дорогоцінні золоті, срібні спижеві та мідні вази, збани, тарілки, кубки. На них видніли грецькими мистцями ковані фігури. Вони зображували побут скитів у степу, їх боротьби, лови, пири, збрую, коні та слуг.
 — Не на се дбає людина, щоби після смерти раділи другі її добром, — сказав Ойтозірос Гарміоні, — а на те, щоби користувалася ними сама у ясному, білому раю Мітри — Ойтосура.
 — Се гарно! — відповіла дівчина. — Бо тільки так можна пізнати, хто любив небіжчика, а хто ждав з тугою на його смерть. Один, бач, заплаче, другий зрадіє, і не буде ложі ні в сьому, ні в другому.
Одначе картина змінилася у іншу, а серце дівчини застигло від жалю на її вид.
Жрець у червоному плащі підійшов до слуг і підняв меч. В сій хвилині заспівали всі сколоти пісню смерти, яка зачиналася від слів:
Відходиш у рай Ойтосура, у Апії царство святе Спадаку, вожде ехолотів, і слуг забираєш усіх З собою в далеку дорогу...
Рівночасно жрець махнув мечем, а в сю мить на голови Спадакових слуг упали обухи топорів. Другі скити різали коні, а перш усього — бойового коня Спадека. Кров полилася в могилу, а звуки пісні не завсіди глушили квік коней та харчіння убиваних мужів. Трупи конюха, підчашого та одівальника зложено біля гробниці, а поруч уложено коня. Коли пісня скінчилася, не чуть було вже нічого, тільки дзвіночки та балабони, якими обвішані були криша гробниці та скрізь понабивані палі, звенінням відганяли демонів... А тоді білий жрець поспитав знову.
 — А чи зладжено тобі, блаженний Спадаку, усе, чого потребує сколот у вічному життю? Чи є в тебе любимий кінь, конюх, підчаший, одівальник? Чи є ясна збруя, молоді слуги-післанці, баский табун, який радуватиме твоє серце у степах вічности?
 — О, так! — відповіли здолу сколоти.
 — А чи є в тебе, блаженний вожде, наложниця-жінка, якої біле тіло подасть утомленому розкіш Артімпази?
 — Ні, нема! Приведи її чим боржій, бо пора вже покрити землею се, що втікло від лиця дня!
 — Невже ж вони уб’ють і жінку? — спитала Гарміоне Ойтозіра, дрожачи, наче від смертельної тривоги.
Але Ойтозірос мовчав. До гурта жінок підійшов чорний жрець з жслізним обручем і спитав:
 — Котру з вас вибирав звичайно блаженний Спадакес у своє ложе? Чиї коліна цілував він найчастіше? На чиїй груди покоїлася його свята голова найрадше?
 — Скіллі! Скіллі!
 — Ні, Ідантірси!
 — Тісси! Тісси!
 — Тісси! — закликали вкінці мало не всі жінки.
Молоденьке, може, шістнадцятьлітнє дівча висунено з гуртка наперед. При виді страшної, чорної, кривавої могили га валяви трупів подалася дівчина взад, поблідла, мов иерлець, а в широко розплющених очах малювався безмежний жах, ся живлова тривога, яка огортає людину при виді смерти, ся розпука молодого серця, яке має вмирати, заки ще жило.
 — Я... чому я? Мене ж силою взяв цар... — лебеділа. — Усього чотири дні тому... О Апіє! Не бери мене! Я ще не твоя!..
Упала навколішки і заломила білі малі рученята, а там похилила головку й зімліла.
 — Горе! — прошептав нагло біля Гарміони якийсь голос. Живо оглянулася атенянка. Її конюх закривав лівою рукою чоло й очі, а правою добув із-за пояса ніж...
Вмить догадалася, що тут діється.
 — Ойтозіре! — крикнула. — Сі жінки брешуть! Спаси Гіссу! Якби Спадакес любив був її, не чіпався б був мене!
Ойтозірос підняв руку. Чорний жрець та два сколоти, які вхопили вже були свою жертву, відступилися.
 — Пожди, знаючий отче! — сказав цар. — А ви, жінки, кажіть правду, бо якщо Ticca не була улюбленицею Спадака, то він сам прийде по сю, котру любив. І ні він сам, ні вона не найдуть спокою у вічности. Проклін ложі вчинить із нього опиря — вовкулаку на весь час, який призначений до життя нащадкам Таргітая... Тому хай виступить ся, яка володіла в юрті Спадака!
Вмить розступився гурток, в посередині остала висока жінка середніх літ, повногруда та круглолиця, з великими палкими очима.
 — Ойбара! — закричали в один голос сколоти.
А покликана виступила вперед гордим кроком.
 — Так, Ойбара! — сказала звучним, чистим голосом. — Я бажала пімститися на сій малій тварюці, до якої розгорівся був Спадакес солом’яним огнем, а там була б пішла за обоїми... Ось ніж... Життя без обійму любимого не стоїть і череп’яного глека!
Тут кинула жрецеві під ноги ніж і витягнула обі руки до сколотів. Вони вхопили їх, а жрець вмить заложив їй на шию обруч. Покрутив закрутку раз, другий, а там і закинув на лице Ойбари чорну хустину... Через хвилю страшні судороги потрясали тілом жінки, тим страшніші, що ні один стон не міг добутися зі здавленої горлянки. Швидко спустили сколоти тіло в могилу і поклали на лежанку біля трупа Спадака.
 — А тепер, — гукнув білий жрець, а голос його дрожав замітно, — хай лискавка Паппая та проклін віщої Апії влучать усякого, хто б нарушив упокій померших!
Кинув ніж, який держав у руці, в могилу, а вслід за сим зашуміла земля під заступами копачів. Під час, коли одні засипали яму, другі вбивали на палі тіла коней. У сі палі встромлювано другі, на які насаджувано тіла Спадакових слуг. Швидко ряд страховинних кукол окружав вінцем криваву могилу!
Звичайно роблено се аж у першу річницю похорону, та виїмкове становище Спадака вимагало доповнення обряду сейчас.
Тим часом ніхто й не завважив, як до зімлілої Тісси підбіг конюх Гарміони. Він підняв її, поклав перед царя і сам укляк біля неї.
 — Віддай її мені, царю! — прохав. — Заки ще взяв її цар, вона моя була по закону Артімпази. Не мені було ставать на прю з царем.
 — Вона твоя, — сказав цар, — як тільки захоче сама.
 — Ох, вона захоче, захоче! Життям усім не заплачу тобі, деспойна, твоєї ласки.
І вдарив чолом перед конем Гарміони. А в сій хвилі Ticca розплющила очі.
 У тьмяве шатро прокрадався розсвіт. Сірина його рішалася зі світлом оливної лампади, яка горіла в куті юрти перед ідолами домашніх богів володаря. На перських пуховиках царської лежанки сиділа Гарміоне у спартанському хітоні, який закривав тільки груди, і плечі, а боки лишав відкриті. У стіп дівчини клячав Ойтозірос, а Гарміоне гляділа на нього Солодким, пишним, а заразом боязким поглядом дівчини, яка уперве остане на самоті з вибранцем своєї любови.
	 — Скажи, могутня царице, — говорив Ойтозірос, обіймаючи білі повні коліна дівчини, — скажи, порадь мені і ріши мою долю, як дельфійський бог устами Пітії рішає судьбу народів. Я показав тобі похорони Спадака, щоби ти знала, як солодким, та заразом страшним є закон Артімпази, щоби зрозуміла, що у нас подружжя — се злука на все життя, до гробу і поза гріб. Без крику та гомону, без співу та смолоскипів лучаться в нас мужі з жінками, без злоби та глуму й розходяться, коли в’язло почування заслабке... Але вічною, неділимою є злука сердець перед богами і людьми. Я знаю, твоя душа здригається перед страшною картиною варварських звичаїв. Тому на твій приказ кину ще нині сей табор і скажу до своєї душі: радій молодістю, душе моя! Швидко прийде черга жити на других людей, а я повернуся у грудку пилі. Так не в сьому моє бажання, щоби покоїтися на царському ложі, тільки В сьому, щоби бути щасливим за життя. Як прийде смерть, то й проста рогожа може заступити ковер. І байдуже тоді, чи тверда під нами постіль, чи набита пухом...
Він цілував її руки і коліна. Тепло, яке било від них, відбирало йому тямку, а вона здригалася під поцілунком усім тілом, а її грудь піднімалася, наче хвиля на розбурханому Понті.
	 — Страшні ваші звичаї, Ойтозіре! — сказала вкінці уриваним голосом. — Страшні, бо незвісні та не кождому зрозумілі. Але тричі гидкіші та жорстокіші бачила я в Гелляді... День стає, друже... Що ж тобі відповім? Хіба словами Ой-бари: життя без обіймів любимого не стоїть і череп’яного глека!..
