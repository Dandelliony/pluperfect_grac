Капітан
Юрій Федькович
[Ка]пітан на двері!
– А це що? – крикнув.
Що вона єму на оце сказала – не знаю, бо вони собі по-французьки говорили. От тількі знаю, що схопив з клинка шаблю свою гостру, та до мене.
– Псе, – каже, – жавро! приповіжся!!
Я стою та мовчу; тільки в вічі ‘му ся дивю.
Господи, як намірить у мене шаблев, щоб то мене, знаєте, пробити!.. І був би мене прошив, як би були гості не збіглися, та шаблю ‘му з рук не відняли. Мене завели до арешту.
Другої днини сорок буків.
Але видимо ми, наш капітан п’є! Одної днини п’яний, другої, третої, день цілі-у-дня. Аж тут припав нам марш на Італію на війну. А я такий уже рад! Боже мій, думаю собі, може хоть одна кулька змилується, та моє серце прошиє, бо мені вже не подоба було в світі жити. Що сором від камратів (бо вони собі гадали хто зна що), а що капітан чи було за що чи ні’, а він все буки мені та буки, та в залізі мня було карає, що я вже чорний став, як та земля. Люди вже мене не пізнають.
А капітан машерував з нами одну днину, відтак знов вернувся до Відня (бо оце, що я вам тепер уповідав, у Відгін діялось) та мав бавити вісім день, а відтак нас аж у Бресції здоганяти. Да не бавив він усїх вісїм день, а зараз четвертої днини вернув, коли ми стояли обозом під містечком Аркуніяном. Скоро приїхав, так зараз кличе мене до себе; я йду. Знов скаже, думаю собі, двадцять буків усипати.
Вхожу в його наміт, а він сидить собі коло столика, та на руки сперся. Я мельдуюсь, а він мовчить; тількі ввертів чорні свої очі в мене та мовчить, великі сльози покапали по столові.
– Співай мені, – каже, – тої співанки, що ти не раз співав, як ми машерували до Відня.
– Котрої? – питаю.
– Про удову, – онде на ліжку кобза, сідай собі.
Я сів, тай співаю: а він не плаче, ні! І він плаче і я плачу, бо мені єго жалко стало, я ‘го любив. А ще мені гірш жалко стало на нього, що він мене так безневинне катував!… Я виспівав, положив кобзу на ліжко, тай став собі, як то вже в війську звичай: прямо та тихо, жду, доки не скаже йти.
– У співанках правда! – промовив він не борзо.
– Правда, – кажу.
Він бере саківочку з самими червінцями тай дає мені.
– На, – каже.
– Не озму, – кажу, – пан капітан.
– Чому? – питає стиха.
Я тількі стис з плечей тай пустив очі в землю. Хоть ти мене тепер важ золотом, думаю я собі, коли ти мою славу, моє здоров’я відібрав. О, пани, ви пани! богдай ніхто в ваші руки не впадався!…
У полуднє, саме ми сіли обідати, аж тут крик та гомін по обозі: капітан застріливсь! капітан застріливсь! Ми так і затетеріли! вбігаємо в наміт – а він лежить, сердешний, у самі груди прострілений: профатин на колінках коло його, кровцю ’му тамує, що так і грає косицями по мураві!…
– Пан капітан, – кажу, – татку: що ви оце наробили?…
– Не я, – каже, – а доля моя!
Сказав тай сконав.