Героїчна оборона Тернополя
Верховне Командування Німецькими Збройними Силами повідомляє 4-го квітня: 
На захід від Березівки не повелися поновлювані наступи совєтів. 
В околицях Чернівець на північ від Дністра наші війська ведуть і далі у поганих атмосферичних та шляхових умовах, важкі бої. Місто Тернопіль втримується далі, незважаючи на нові сильні наступи більшовиків. В тих боях блискуче вирізнився 949 полк гренадирів під командуванням полковника Шенфельда. В районі Бродів більшовики даремне наступали на багатьох місцях. Контрнаступи наших військ розбили ворожі сили. 
На північ од Ковеля дійшло до запеклих боїв місцевого значіння. Сотник (гауптман) Больм і сотник Райхе, командири батальйонів (куренів) одного гренадирського полку, відзначилися в боях під Ковелем зразковою хоробрістю. 
На південь від Полоцька большевики продовжували свої проривні наступи, нові сили. Наші війська осягнули у запеклих боях нову оборонну перемогу, знищивши 24 ворожих танки. Большевики втратили разом за останні 3 дні боїв на цій дільниці 172 бронетанкових. 
В Італії на північний захід від Касіно відбили ми сильні ворожі ударні відділи та взяли полонених. 
З’єднання північно-американських бомбовиків перевело перед полуднем 3-го квітня терористичний наліт на Будапешт. Друге менше з’єднання атакувало минулої ночі знов мадярську столицю. В населених дільницях повстали шкоди, населення мало втрати. Німецька й мадярська зенітна артилерія та німецькі й мадярські ловці збили 17 ворожих літаків. 
На Північному Морі німецькі підводні човни атакували останніх днів ворожі ескадри воєнних кораблів, потопивши 14 нищівників і корвет, в їхньому числі кілька великих нищівників "Трібель" класи.

ВІРИМО У ВОСКРЕСЕННЯ!
Не дзвонять нам того сумного українського Великодня могутні дзвони київської Софії, замовкли срібні дзвони Полтави, не почуємо крізь бурю гранатів і розриви шрапнель могутнього гомону святині, яким милувався колись наш великий Шевченко. Під навалою червоної сталінської орди стогне у кривавому ярмі збезчещена, сплюгавлена червоною поганю Україна, чекаючи і надслухуючи, чи крізь мертву тишу совєтського жаху не долинуть із Заходу нові визвольні громи і славні добровольці у вогнистих загонах Українського Визвольного Війська не надійдуть разом із залізними когортами німецьких побратимів визволяти народ хрещений з неволі. 
Доля не дозволила нам, вірним синам України, святкувати цей Великдень дома, але ми віримо у нашу перемогу, у силу наших союзників і в правду нашої справи. Всюди там, де сьогодні стоїмо на фронті проти большевиків, над Атлантикою, в Німеччині, на Балканах, у найглибших закутинах далекої чужини, вслухаємося вояцьким серцем у життєдайну і мітичну силу Воскресного канону і віримо. Віримо, що надійде Великдень нашого найбільшого Воскресення, день, коли народ України скине пута совєтської неволі і в народів вольних колі стане до осяйного, кращого, щасливого творення і буття. 
Христосуймося побожно й радісно, скріпляймо у той радісний "День, що його сотворив Господь" братерство у наших рядах і черпаймо в радості Великодня силу та волю на майбутні дні, на нові бої, що в них розіб’ємо ворогів, а Батьківщині дамо Волю і Славу.

Отак вони повертаються після налету
Зі статті старшого ляйтенанта північно-американської авіяції, Бейріна Лея, в журналі "Гарпере Меґецін" видко замовчані, або, як американці кажуть "тихі" втрати англо-американських повітряних ґанґстерів та надзвичайну силу німецької проти повітряної оборони. В цій статті, в якій автор описує поворот американських літунів з терористичного нальоту, читаємо: 
"Я сижу в кріслі другого пілота одного бомбовика і оглядаю наше з’єднання. Бомбовиків чимало поменшало, рівняючи до того, скільки нас було за старту. Більшість з тих бомбовиків, які ще є, мають ушкодження, заподіяні їм німецькими ловцями та зенітками. Деякі машини кульгають на три мотори. У бомбовиках лежать поранені, які намагаються затамувати свої болі впорскненями та сірчаними таблетками, а також мертві. 
В кожному літакові залога дуже змучена дев’ятигодинним летом на великій височині. Ми спробували знов зімкнути розсипані з’єднання. Деякі машини втратили пальне через поціл у бак. "Одна з Б 17 падає" — вигукнув стрілець. 
Пілот і я побачили бомбовика, що ковзався об поверхню води і зрештою втратив літ у хвилях водяних бризок. З кожного боку потопаючого літака вистромились жовті поплавки і залога літака намагалася вибратися з нього у своїх рятувальних колах. За кілька хвилин униз пірнув ще один бомбовик, за ним другий. Літаки, що залишилися від нашої втомленої розбитої групи летіли далі, викидаючи за борт усю зайву вагу. 
Як тільки ми перелетіли узбережжя, нашим очам явилось цікаве видовище. Бомбовики, які ледве-ледве тримались і з важко-пораненими та мерцями на борту мали ще лише по кілька літрів бензини в баках, зобачили летовище (аеродром), до якого було приблизно з милю. Вони водночас вийшли зі з’єднання і сторч головою кинулись униз до цього рятівного летовища. Вже над самою землею кожен боровся лише за власне життя, посилаючи до чорта всіх інших. Кожен перебував у одчайдушному стані. 
Контрольний літун-офіцер на летовищі мабуть лютував з обурення й безпомічности. З неймовірним поспіхом випускав він червові жовті й усякі інші можливі сигнали, ракети та все що мав під рукою. З тим же успіхом він міг би й не давати цього фейерверку, бо залоги цих літаків намагалися врятувати себе будь що. 
За кілька хвилин по годині 18-ій годині наш літак досяг свого летовища. Ми поплентались до наших бараків. Це була купка до останку змучених людських істот. Я глянув на того, що йшов поруч. Це був перевтомлений К. з опущеними кутками уст, ледве живий від утоми. "Когось втратили?" — запитав я його. — "Там мертвий радист". —  "Вони застрелили мені бомбокидача і стрільця у верхній башті. Мій другий пілот цілком пристав, я посилаю його у відпустку".

Гречуха і Хрущов співають нової пісні
Терором не розбити українських повстанців
Про одну "гарантію" Уряду УРСР
"Український Доброволець" повідомляв нещодавно про збройну боротьбу українських повстанчих і партизанських загонів проти червоних катів, що мов орда насунули на наші квітучі українські землі і йдучи за голосом самого Сталіна: "українці винні за все", зачали поголовно вивішувати, вистрілювати й грабити спокійне населення по містах і селах. 
Повідомляючи про бойову діяльність і порухи українських повстанців на окупованих землях Волині, Київщини й Поділля, висловлювали ми, як орган УВВ, радість з приводу того, що українська патріотична і свідома молодь та актив, згуртовані в повстанчих відділах, зрозуміли нарешті, що з большевиками можна говорити лише зброєю, та що без допомоги Німецької Армії Україна, слаба й зруйнована та викривавлена, не встоїться перед навалою сталінських орд. Ми вітали збройний відрух українських повстанців, як збройний чин непобореної, хоч поневоленої нації, що не вмерла і хоче та буде жити. Ми, старшини й вояки УВВ, бачимо в масовому повстанні українців проти Сталіна доказ слушности нашого чину, а повстанців уважаємо побратимами, що після важких розчарувань при першій нагоді прийдуть у наші курені, сотні й загони та разом з нами під прапором з Тризубом, плече-в-плече з німецьким вояком і найкращою молоддю Европи підуть до військової боротьби, слави і перемоги. 
З України, що стогне під чоботом червоного хама, наспівають нові бадьорі вісті про великі осяги наших національних партизан. Їхні відділи нападають на цілі червоні полки, винищують НКВД, палять боєприпаси, переривають шляхи й несуть помсту за знущання катів над народом. Тепер до наших рук попав важний совєтський документ, що підтверджує великі труднощі червоного командування з поборюванням українського повстанчого руху. Цей документ це видана з Києва відозва "Уряду Української Радянської Соц. Республіки до учасників так званих "УПА" та "УНРА", підписана відомими катами України М. Гречухою й М. Хрущовим.  
Мета тієї відозви, коротко кажучи, така: облудними псевдо-національними обіцянками "прощення" заманити повстанців в лапи НКВД, щоб в той спосіб ліквідувати силу народнього руху, який не дає українським гречухо-хрущовським інквизиторам спокійно спати в Києві. 
Такі "гарантії" та "амнестії" для нас не нові, московсько-сталінські душогуби стосували їх вже 20 років тому по цілій Україні, намагаючись зламати силу тодішніх повстань і отаманів. 
Ми одначе наведемо деякі уступи з того цікавого документу совєтського переляку народнім бунтом, щоб виказати словами й фактами самих Гречухо-Хрущових брехливість і підлість їхнього обману.
"Український народ — каже большевицька відозва разом — з своїм братом — великим російським народом, разом зі всіма народами Радянського Союзу уявляє собою нездолану силу, яка перемагає і незабаром переможе гітлеризм"... 
Немає українця — відповідаємо ми, щоб вірив у "братерство великого російського народу", що за царату кричав до нас: "не било, нєт і нє будет" а за Сталіна заморив міліони наших братів і сестер голодом. Ми, українці й справді разом з усіма поневоленими народами СССР уявляємо велику силу, але ця сила уважає своїм єдиним ворогом Кремль, Сталіна і большевизм і буде — так як це роблять сини тих народів у лавах німецької армії — боротися проти червоного ярма аж доки не скине кайдан. 
"У світлі дні 1939 року, коли Червона Армія, йдучи назустріч віковим прагненням і стремлінням нашого народу возз’єднатися в єдиній Українській Державі, визволила братів і сестер західних областей України спід влади польських магнатів і панів, українські націоналісти шкодили, стріляли з-за рогу в спини передових синів і дочок нашого народу, всіма засобами заважали їм будувати щасливе і вільне життя".
В страшні і чорні для нас, — відповідаємо ми, — дні 1939 року українські маси Західної України дійсно боролися як могли проти червоного окупанта, що визволив їх не з неволі панів, але від хліба, сала, одежі і свободи. Приємно нам знати, що комуна не забула наших виступів проти неї і призналася до них одверто, бо раніше вона трубіла про "велике захоплення визволених мас". "Відчуваючи наближення неминучого розгрому і знищення гітлерівських банд розбійників, неминучу жорстоку розплату за вчинені ними злочини, німецько-українські націоналісти — бандери, мельники, рубани, бульби вирішили стати на новий шлях обдурювання наших людей. Під гаслом боротьби за звільнення України від ворогів українського народу, вони створюють свої озброєні загони, так звані "українську повстанську армію" і "українську народно-революційну армію" і спрямовують їхні удари не проти гітлерівців, а проти славної Червоної Армії, проти героїчних синів і дочок нашого народу радянських партизанів. 13 січня 1944 р. представники "ОУН" та "УПА", вели переговори з начальником гарнізону міста Камінь-Коширський, в наслідок яких одержали від німців зброю, боєприпаси та харчі, зобов’язавшись за це вести боротьбу з Червоного Армією та радянськими партизанами. 
Перед відступом мадярських і німецьких військ з міста Домбровиці, Ровенської області, місцевий комендант української поліції Логвиненко разом з мадярськими і німецькими офіцерами їздили у стоянку банди для переговорів з "УПА" про спільні дії. В результаті цих переговорів до банди влилося 100 мадярів і німців з повним особистим озброєним, чотирма гарматами і шістьома важкими кулеметами і разом виступили проти Червоної Армії та радянських партизанів". 
Всі ці факти наглядно говорять про те, що писання відозви київськими большевиками були даремним трудом. Український народ сам вибрав собі правильний шлях і сам вибрав союзника. Ми, українці, 30 років билися проти комуни самі, а тепер боремося аж до перемоги поруч наших вірних німецьких союзників. "Ваші ватажки примушують вас нападати на польське населення. Це теж робиться за вказівками німців, які нацьковують українців на поляків, а поляків на українців, щоб розладнати їхню боротьбу проти спільного ворога". 
Підла брехня! Ніхто з українців не нападав ніколи на поляків, а навпаки, одурманені ворожою Німеччині пропагандою польські бандити винищували найкращих українських діячів і селян. А коли вже йдеться про Москви, то вистачить згадати, що центральний пресовий орган польського еміграційного уряду заявив подавши перед цілим світом, що сталінські партизани вирізали 70.000 поляків на Волині. 
"У грудні 1943 р. в селі Можирічі, Володимир Волинського району, відбувались переговори між одним з командирів загону "УПА" Антонюком, командиром німецької застави у Володимир-Волинську, оберлейтенантом Остен, і заступником гебітскомісара Володимир-Волинська. В наслідок цих переговорів було укладено угоду про спільну боротьбу з радянськими та польськими партизанами, при цьому німецькі окупанти зобов’язалися постачати "УПА" озброєнням, а "УПА" зобов’язалась не перешкоджати німцям грабувати населення сіл, зайнятих "УПА". Даремне трудяться Хрущови. Вони самі знають, що їхні заклики такі дурні, що й рукою махнути над ними не варто. А "великий друг українського народу, маршал Сталін" хай краще не висуває носа в Україну. А то як бабахнемо, то й сліду з люципера не лишиться.

В історії шукаймо науки, прикладу і віри в перемогу
ГЕТЬМАН ІВАН МАЗЕПА
(1687—1709) 
Написав проф. ДМИТРО ДОРОШЕНКО
Богдану Хмельницькому не судилося звільнити Україну від московської протекції, що її він сам прийняв був під тяжку хвилину на початку 1654 року. Богданова смерть (влітку 1657 року), саме тоді, як він, махнувши на Москву рукою, задумав в союзі з Швецією, Бранденбурґом (Прусією) й Трансільванією розвалити раз на завжди Польщу, — розвіяла його широкі пляни. Гетьманська булава опинилася в слабких руках молодого Юрася Хмельниченка, і її підхопив талановитий Виговський. Він розірвав союз із Москвою, розгромив під Конотопом у пень стотисячну московську армію й заключив спілку з Польщею. Але проти Виговського повстали честолюбні козацькі полковники, що з них не один сам марив про гетьманську булаву, і почалася тоді на Україні сумна доба, влучно охрещена в історії ім’ям Великої Руїни: козацька Україна розпалася на дві половини по Дніпру, одна тягла до Москви, друга до Польщі і кожна мала свого гетьмана, що боролися між собою. Об’єднав був на якийсь час обидва береги Дніпра під своєю владою гетьман Петро Дорошенко. Він розгромив за допомогою турків Польщу, але не міг вдержати лівобережну Україну, за гетьманом якої Самойловичем, стояла Москва. Біля Дорошенка окупчились найкращі люди козацької України, всі справжні патріоти, що хотіли бачити свою "заплакану отчизну"  вільною й незалежною. Але не сила була Дорошенкові одбитись разом й від Москви і від Польщі та ще й від своїх зрадників і ворохобників, що шарпали батьківщину з середини. Правобережна Україна, залита кров’ю й сплюндрована, обернулася в справжню таки пустелю, і не було вже за що воювати. Дорошенко зрікся булави на користь Самойловича і пішов на заслання до Москви. 
Ще як тільки він сполучив був до купи обидва береги Дніпра, вступив до його на службу молодий український шляхтич з-під Білої Церкви Іван Мазепа. Діда його стратили поляки за участь у повстанні Наливайка, а батько його був козацьким отаманом у Білій Церкві. Невідомо напевно, в якому саме році народився Мазепа, думають, що десь біля 1638. Він дістав добру освіту в славній київо-могилянській академії, а докінчив її при дворі польського короля Яна-Казимира, куди батько віддав його в час згоди з Польщею за гетьмана Виговського. Побував Мазепа за кордоном і навчився чужих мов та чужоземних звичаїв. Ніс він при королі придворну службу, виконував дипломатичні доручення, але коли король пішов р. 1666 походом на Лівобережну Україну, Мазепа покинув польську службу. В 1668 році він уже служив у Дорошенка. Як каже один наш історик, привабила його ідея неналежної, самостійної України, за яку боровся Дорошенко. Спочатку служив Мазепа як ротмістр "надворної гетьманської корогви" (себто гетьманської ґвардії) і дослужився скоро до генерального осавула, себто генераладъютанта при гетьмані. 
Але в 1674 році, ідучи з дипломатичним дорученням у Крим, попав Мазепа у полон до Самойловича, і той одіслав його до Москви. Самойлович оцінив розум і здібності Мазепи й сам випрохав у Москви, щоб вона пустила Мазепу на Україну й прийняв його до себе на службу. Наново розпочав Мазепа в Батурині у Самойловича, спочатку як простий старшина, та вже в 1682 році став він і тут Генеральним осавулом. Не раз посилав його гетьман до Москви в важних справах і Мазепа добре придивився до московської політики та до московських порядків. Самойлович таки любив Україну і не раз сперечався з московським урядом то за те, то за се, але на лихо собі не зумів він наладнати з козацькою старшиною, яка не злюбила його за гордощі й за пиху. В 1687 році московсько-українське військо під проводом князя Толщина й гетьмана Самойловича вирушило в похід на Крим. Самойлович був проти цього походу, він не хотів ослаблювати Крим, який не раз ставав у пригоді українцям у боротьбі з Польщею або з Москвою. Він радив обернутись проти Польщі. Але Москва його не послухала, і от коли кримський поход не вдався, бо татари підпалили степ і військо мусило вертатись, невдачу звалили на Самойловича. Козацька старшина обвинуватила Самойловича перед москалями в зраді; Голіцин зрадів, що було на кого скинути вину за невдалий похід, заарештував Самойловича і одіслав у Москву, звідки нещасливого гетьмана вивезено на Сибір. 
Тут же на поході, у степу над річкою Коломаком (у південній Полтавщині), зійшлася козацька рада брала гетьманом Івана Мазепу. Серед трудних обставин перебрав Мазепа гетьманську булаву — серед козацького війська, роздратованого тяжким невдалим походом, почались розрухи, заворушились задоволені утисками й кривдами з боку старшини. Новому гетьману вдалося привернути спокій, але не надовго. В 1689 році мусів Мазепа провадити українське військо у новий похід на Крим. Знову дійшли тільки до Перекопу й мусіли разом, українці й москалі, вертатись назад. Взагалі гетьманування Мазепи було тяжке й неспокійне. В 1692 р. військовий канцелярист Петрик утік на Запорожжя й підняв звідти повстання проти гетьманського уряду й проти Москви. Він заручився допомогою татар і кілька років тримав Гетьманщину в тривозі, аж поки його не було вбито, тоді повстання приборкали. З 1695 р. московський цар Петро І відновив війну з Кримом і з Туреччиною. Гетьманські козаки під проводом Мазепи і козаки запоріжські взяли дуже жваву участь у цій війні й вкрили себе боєвого славою. Взяли Озіб, завоювали турецькі фортеці на нижньому Дніпрі Дніпровому лимані. Козаки воювали охоче, бо за воювання чорноморського й азовського побережжя лежало в інтересах України і кожен це розумів. Мазепа виявив себе дуже добрим вождем. Але війна ця, що затягнулась аж на п’ять років, важким тягарем лягала на народ; московські війська, які раз-у-раз переходили через Україну, чинили всякі здирства та насильства; народ дуже хвилювався і росло народне незадоволення проти Москви. Але Мазепа вірно служив цареві, доки той воював з татарами й турками та шанував автономні права України. 
Та ще мав Мазепа на думці приєднати до гетьманської України й Правобережжя. Уступлено Москвою Польщі, воно при кінці XVII століття заселилося знову і на ньому цокотала нова козаччина під проводом Фастівського полковника Палія. Воюючи з турками, Польща не могла обійтися без козаків і тому мусіла їх терпіти в себе до якогось часу. Палій задумав прилучити Правобережжя до Гетьманщини. Хотів цього й Мазепа, але як мудрий політик мусів дожидати сприятливого задля цього моменту. А він ще не наступив, бо Москва заключила була з Польщею "вічний мир". 
Тимчасом Мазепа старався наладити життя на Гетьманщині, піднести її господарство і торговлю, розвинути освіту й культуру. Українська козацька держава не мала капіталів, щоб оплачувати своє військо й урядовців грішми і козаки й урядовці (себто старшина) служили з землі, з прибутків господарства. А щоб старшини, які були заразом й військовими і цивільними службовцями, могли упоратись з своїм господарством, то ще з часів Хмельницького встановився звичай, щоб селяни обробляли старшинську землю; це був їхній обов’язок супроти держави й називався він "послушенством". Було те послушенство на перших порах не дуже важке, один або два дні на тиждень в робочу пору. Але з часом старшина почала вимагати все більше та більше обов’язків послушенства і це обтяжало селян. Мазепа суворо забороняв надужиття з боку старшин над селянами й карав неслухняних. Він роздавав старшинам маєтності, хотів, щоб старшинська верства була заможна й незалежна від царської ласки, але не допускав кривдити селян і простих козаків. Мазепа старався розвинути українську торговлю й промисел. При ньому поширилися торговельні звʼязки з. Прусією, Австрією та ін. чужими краями і Бреслау, Кенігсберґ та Данціґ зробилися осередками українського експорту, куди вивозилося українське збіжжя й взагалі продукти сільського й лісового господарства, куди гнали гурти волів, отари овець і табуни коней. Натомість привозили звідти всякий заграничний крам. 
Особливо дбав Мазепа про освіту й культуру й недурно добу його гетьманування прозвано "золотим віком української культури". За його часів справи освіти, а головно шкільництва, держала в своїх руках церква. Мазепа, вірний син української православної церкви, щедро осипав її своїми дарами, особливо ж опікувався він найвищою українською школою Могилянською Академією у Києві, він заложив колегію в Чернігові, будував церкви, монастирі і взагалі піддержував православіє і в Польщі, і на Балкані й навіть у далекій Палестині. Український гетьман виступав як оборонець і опікун православної церкви на всьому сході. Сини козацької старшини, простих козаків і міщан їздили вчитись до німецьких та інших европейських університетів, а сам гетьман брав до себе на службу вчених чужинців, найбільше німців. Уся Гетьманщина вкрилася сіттю шкіл, притулків та шпиталів і чужі подорожні дивувались високому рівню її культури. Особливо високо розвинулось за Мазепи українське мистецтво: в будівництві, малярстві, штихарстві та в різних галузях прикладного мистецтва. 
Та не дала лиха доля стати Україні на ноги під розумним і обережним проводом Мазепи. Цар Петро І замирився з турками й бачучи, що опанування побережжям Озівського моря дає йому доступу до Европи, почав війну з Швецією, щоб опанувати береги Балтійського моря. В цю війну втягнув він і Україну, хоч боротьба за доступ до фінської затоки була зовсім чужа для українських інтересів. Україна добре, торгувала через близні до неї порти Данціґ та Кенінсберґ і не було їй чого воювати. Війну з Швецією почав Петро І в союзі з Саксонією, курфюрст якої Август був одночасно й королем Польщі й Данією. Молодий шведський король Карл XII побив Данію, розбив москалів під Нарвою й кинувся проти третього свого ворога, проти Августа. Він думав, що з Москвою вже справа скінчена. Але дуже помилився. Цар Петро І виявив себе геніяльним організатором боротьби. Він напружив усі сили своєї Московщини, притягнув українське військо і тоді як Карл XII ув’язнув у Польщі. Петро І крок за кроком відвойовував у шведів Естляндію, Ліфляндію, а при усті Неви заложив місто Петербург, куди переніс свою столицю. Поляки поділились на два табори: одні піддались Карлові й обрали собі за короля Карлового прихильника Станіслава Лещинського; другі стояли за Авґуста. Щоб побороти партію Лещинського, Петро наказав Мазепі рушити на Польщу. Весною 1704 р. Мазепа на чолі 40.000 української армії окупував Правобережну Україну, а на другий рік і Галичину. Здійснилася мрія українських патріотів — обидва береги Дніпра сполучились знову під одною булавою. Щоб спокійніше доконати цього великого діла, Мазепа пожертвував Палієм, якого же любили козаки, і який сам мріяв про булаву. Мазепа звелів його заарештувати й москалі вивезли його на Сибір. Але цар Петро зовсім не думав задержати за собою Правобережну Украйну, він і не хотів, щоб Україна була об’єднана й сильна. Щоб задовольнити своїх польських союзників, він наказав Мазепі здати їм назад Правобережну Україну. Та тільки Мазепа не виконав царського наказу і твердо держав Правобережжя в своїх руках. 
А тимчасом Україна несла все більші та більші тягарі й жертви на користь Москви. Десятки тисячі козаків мусили воювати на далекій півночі, у Фінляндії та понад Ладожським озером і гинули там від хвороб, від голоду та злиднів ще більше, ніж від ворожої зброї. Петро немилосердно грабував Україну, реквізуючи хліб, коней, волів і всякі за паси. Москалі поводились в Україні немов у завойованому краї й дозволяли собі всякі насильства, утиски та здирства. Петро явно намірився скасувати автономію України. Народ почав хвилюватись і нарікати на гетьмана. Козацька старшина благала його, щоб він скористався з становища Петра і скинув з себе московську протекцію. Та старий гетьман і сам бачив, що не буде Україні добра під Москвою, він уже мав таємні пляни покинути царську протекцію й вернути Україні волю та тільки дожидав слушного часу. Сам бувши поетом і виливаючи свою тугу за волею рідного краю в журливих піснях, склав Мазепа прегарну пісню про "чайку-небогу", що видала дітей при битій дорозі, і під цією чайкою треба розуміти саму Україну. Склав він і прекрасну думу, в якій вболівав, що між українцями "нема любви, нема згоди" й закликав їх одностайно стати за свої вольності і права.
Свій великий задум мусів ховати Мазепа у великій таємниці, щоб не довідались москалі. Коли в 1707 році, Карл XII, побивши Августа й вигнавши його з Польщі, рушив походом на Москву, Мазепа уложив з ним потаємну умову: в той час як шведи поб’ють москалів, Україна скине з себе московську владу і стане незалежною державою в союзі з Швецією, як було за Богдана Хмельницького. Та тільки не міг Мазепа одверто підготувати український народ до повстання. Військо козацьке було розкидане по всьому фронту й стояло воно частинами і під Петербургом, і на Литві, в Польщі й на Білорусі, перемішане з московськими частинами, і не міг Мазепа зібрати його до купи. Знала про замисел лиш генеральна старшина та полковники. Та й серед них траплялись зрадники, як ось генеральний суддя Кочубей, що з особистої досади на гетьмана подав на його цареві донос. Але Мазепа так розумно провадив політику й так добре удавав вірного царського помічника, що Петро не повірив доносові, і Кучубей заплатив за його своєю головою.
Літом 1708 р. Карл XII дійшов був уже до Могилева на Дніпрі в своїм поході на Москву і потім раптом повернув на південь, в Україну. Це зовсім помішало Мазепині плани: Україна ставала театром війни; слідом за шведами йшла московська армія і цар наказував Мазепі поспішати скоріше на сполучення з нею. Мазепа опинився між двох вогнів і держався, доки було можна. Коли ж москалі наблизились до Батурина всього на два дні переходу, він залишив у своїй столиці кілька тисячів залоги й під проводом хороброго полковника Чечеля й німця Кенігсека, наказавши їм держатись, аж поки він повернеться вже разом із шведами, сам же з 5.000 своєї ґвардії й з усією старшиною вирушив назустріч шведам. Коло села Орловки на Чернігівщині зустрілися король із гетьманом. Саме тоді москалі під проводом Меньшикова облягли Батурин. Залога й мешканці гетьманської столиці приготовилися до рішучої відсічі, але знайшовся зрадник, який вказав москалям таємний хід до кріпості під землею і вороги прорвались вночі до міста. Перший зауважив їх один діякон з дочкою й кинувся обороняти той хід, а за ними й інші мешканці Батурина. Козаки й усе цивільне населення оборонялись геройські, але були переможені. Все населення поголовно, з жінками й дітьми, було вирізане, місто було зруйноване і спалене. Від пишної гетьманської столиці залишились обсмалені руїни, калюжі крові людських трупів. 
Несподівано скора загибиль Батурина була страшним ударом для Мазепиного діла: не тільки тому, що зруйновано його столицю й у ній багатий арсенал зброї та бойових припасів — ще страшніший був моральний удар: українське населення було стероризоване, і хоч подекуди шведів зустрічали з хлібом-сіллю, але ширшого руху де вдалось організувати. Москалі відступали на південь, а за ними йшли шведи й вірні Мазепі козаки. До Мазепи пристали запорожці з їх славним отаманом Костем Гордієнком, яких 15.000 доброго війська. Але це не врятувало справи. Зима того року стояла люта і багато шведів затнуло від морозів, дарма що шведи звикли на своїй півночі до суворих зим. 
Коли Карл з Мазепою дійшли аж до Полтави, то шведів залишилось всього 20.000 та ще було кілька тисячів козаків. Цар мав понад 60.000 війська і сильну, але все вагався, чи приймати бій. На нещастя напередодні рішучого бою Карла було поранено в ногу підчас об’їзду позицій, і в день бою 27 червня 1709 року він не міг сам керувати військовими операціями. Шведи програли бій і відступили до Переволочни. Полтава на довгі часи стала могилою української свободи. 
Москалі знищили наперед усі човни на Дніпрі й шведська армія, змучена боєм і поспішним відступом, скапітулювала. Запорожці встигли переправити Карла з Мазепою і самі переправились через ріку вплав. Москалі замордували кілька тисячів українців, які не встигли переправитись. Король і гетьман знайшли собі притулок на турецькій території в Бендерах. Біля Мазепи зібралось кілька тисячів запорожців і гетьманських козаків та майже вся старшина. Але старий гетьман не міг перенести тяжкого удару долі і 22 серпня 1709 року спочив на віки. 
Одначе з його смертю боротьба за волю України не припинилась. Козаки вибрали на гетьмана вірного помічника Мазепи, генерального писаря Пилипа Орлика. Карл XII підняв проти Москви Туреччину і Крим. Орлик одвоював був усю Правобережну Україну, де козаки тисячами горнулись під його булаву. Цар Петро попав був на берегах Прута в пастку разом з усією своєю армією. Але москалі підкупили золотом турецького візиря й він випустив царя з його військом з пастки. Україна залишилася надовго в московськім ярмі і цар Петро люто помстився над нею. Справа Мазепи надовго завмерла, але образ старого гетьмана, який на порозі могили приніс у жертву все, чим дорожить людина в житті і станув до рішучого бою за свободу своєї батьківщини, залишився на віки зразком високого патріотизму й любови до свого народу. Коли Мазепа в осені 1707 р. відкрив козацькій старшині свою грізну тайну, він заприсягнув перед нею на хресті й на св. Евангелії такими словами: "Я кличу в свідки Бога й заприсягаюсь, що не ради високих почестей, не для багатства або яких інших цілей, але для вас усіх, що перебуваєте під моїм урядом, для добра матері нашої, бідної України, для користи всього народу українського, хочу я за поміччю Бога так чинити, щоб ви з жінками й дітьми вашими і рідний край не загинули під москалями". Мазепа додержав своєї присяги і хоч зійшов у могилу, не змігши виконати свого великого задуму, але залишив нам усім заповіт, словами своєї думи:  
Візьміться всі за руки, 
Не допустіть гіркої муки 
Матці своїй більш терпіти! 
Нумо врагів, нумо бити! 
Самопали набивайте, 
Гострих табель добувайте,
 А за віру хоч умріте, 
Та вольностей бороніте! 
Нехай вічна буде слава. 
Що через шаблі маєм права!

Ліквідація українців
Читачі пишуть
Найяскравішим прикладом того, як большевики перетворювали українців у росіян і знищували українську культуру, може служити "розвʼязання" українського питання в Курській і Вороніжській областях. В цих областях було 24 райони, в яких українське населення становило 89—97 відсотків, у 26 районах українців налічувалось 25—55 відсотків. І хоч це населення і до революції, і за большевиків було під тиском росіян, воно цілком зберегло українську мову, побут, культуру. По суті, в цих районах (усі вони межують з Україною і в минулому належали до неї) більше як міліон українців і нічого спільного не мають із російською національністю. 
За часів непу і на початку першої п’ятирічки в цих районах народ прагнув всякими засобами, хоч до деякої міри, зберегти свою національність: школи, установи, клюби в основному провадили свою роботу на рідній мові, обласні та районові газети також друкувались українською мовою. 
У Вороніжі, на Комісаржевській вулиці, було утворено український клуб, де містилася бібліотека, драматична студія, хорова капеля й різні гуртки. Український клюб або, як його називало населення, театр, користався великим авторитетом. Були навіть такі випадки, коли театральна студія ставила оперу "Запорожець за Дунаєм" чи "Наталку Полтавку". Глядачів було більше, ніж у міському театрі. 
Подібна робота розгорталась саме тоді, коли на Україні створювались різні антибольшевицькі групування. Щоб придушити цей антибольшевицький рух, преса часто засуджувала ці націоналістичні групування і підкреслювала, які "широкі" можливості дано для розвитку культури не тільки на Україні, а й за її межами. 
Однак треба підкреслити, що серед обласних керівників завжди виникали суперечки по українському питанню. На одному з засідань президії Облвиконкому секретар Обкому Варейкіс заявив: 
— Я вважаю, що краще було б, якби Раднарком українські райони приєднав до України, щоб не мати клопоту з їхньою мовою. 
— Ні, — заперечив його заступник, жид Малінов, — треба скасувати українську мову, бо в Росії має бути одна мова, один інтерес... 
Малінов швидко "розв’язав" українське питання. В перших числах січня 1933 року з Москви обком партії одержав телеграму такого змісту "Українізацію припинити, українські установи ліквідувати, винуватців покарати. Сталін". 
Протягом двох днів по всіх районах були закриті всі початкові й середні школи, технікум та інститути, газети й клуби; з бібліотек і крамниць вилучено літературу, частину спалено, а частину відвантажено до Харкова.
Цей наказ Сталіна найбільш відбився на молоді, бо тому, хто закінчив українську школу, було дуже важко вступити до російського інституту. Ще в гіршому становищі опинилося українське вчительство: одним відмовили в роботі в російській школі, на підставі того, що вони погано знають московську мову, інших (а їх було сотні) обвинувачували в націоналізмі і без усяких підстав засилали на далеку північ. 
Так зникла українська культура і самі українці в Курській і Ворожській областях. Висловлюємось "зникли", бо підчас останього совєтського перепису мало хто наважився назвати себе українцем.
Ліквідацію українців на Курщині й Вороніжчині варто пригадати тепер, коли сталінські бандити ліквідують взагалі всіх українців на окупованих землях. Народ наш не складе зброї і не дасть себе безкарно ліквідувати. 
Оп. Верба.

Ви того ще мабуть не знаєте
Кров, як носій життя
Нові досліди над втратою та тиском крови
Коли людина втратить від 30 до 50% крови, в неї настає загальне ослаблення організму з усіма знаними при цьому симптомами. Людина блідне, випотіває. Швидкість биття пульсу зменшується, тиск крови знижується. Послаблюється дихання, температура тіла знижується, свідомість затьмарюється, втрачається регулярність рефлективних рухів і настає смерть. 
Докладні досліди проведені над звірятами, виявили, що при втраті 20% нормальної кількости крови тиск її не завжди знижується. Організм надолужує втрачену кров звуженям кровʼяних судин в менше важливих для цього частинах тіла. Здобутий при цьому запас крови він використовує, а натомість до кров’яних судин подає рідину з тканин. В результаті серце, мозок, нирки та інші важливі для життя організму частини тіла, дістають достатню кількість крови. Якщо організм втрачає понад 20% крови, то її менше допливає до периферії тіла, а тиск крови та постачаних крови організмові знижується. 
Брак кисню шкідливо впливає на кров’яну систему, особливо на капіляри. Внаслідок цього білок крови, який при нормальному стані не проходить крізь стінки кров’яних судин, тепер просякає крізь них до тканин. Якщо проникливість капілярів ще збільшиться, то разом із білком до тканин потрапляє й вода. Від цього кількість крови у судинах далі зменшується. Якщо нормальний тиск крови не відновиться протягом кільканадцяти годин, то брак кисню в капілярах спричиниться до того, що білок з крови й далі переходитиме до тканин, а в крові збільшиться кількість гемогльобіну. 
При тяжких опіках циркуляція крови майже завжди буває подібна до тієї, яку спостерігаємо і при втраті крови. Зменшення кількості крови настає при цьому внаслідок проникнення кров’яної плазми до опечених тканин. Це виявляється збільшеною концентрацією гемогльобіну та червоних кров’яних тілець у крові. Часто організм через свою відпорність ще дуже довго утримує високий тиск і переводячи воду, бідну на білок, з тканин до опечених, намагається збільшити в них кількість плазми. Коли ж організм не буде в силі утримати нормальний тиск крови, то настане раптове його зниження. При тяжких опіках  завжди стверджувано тяжкі ушкодження печінки, шлунку, кишок, нирок та інших внутрішніх органів. Отруйних речовин в опечених тканинах або в крові досі не виявлено. Якщо не буде вжито ніяких лікувальних заходів, то опіки ускладнюються інфекцією ран та захворюванням нирок і печінки. При опіках на організм найшкідливіше впливає уповільнений обіг крови. Відновленням нормального обігу та кількости крови можна врятувати життя раненим. А для цього слід зробити переливання крові або навіть відповідної іншої рідини.
Замерзання живих організмів теж можна пояснити уповільненням обігу крови, до якого спричиняється надмірне звуження кров’яних судин, надто артерій та капілярів у замерзлих частинах тіла. Через обмеження допливу крови та зниження температури в організмі, настає місцеве замерзання тканин, зменшення допливу кисню та відмирання тканин.

