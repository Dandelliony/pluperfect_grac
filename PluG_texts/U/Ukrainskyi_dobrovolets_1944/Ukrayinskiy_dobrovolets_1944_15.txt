Як це почалося
У військових колах столиці Великонімеччини переконані, що Німецьке Командування має у своїх руках усі засоби потрібні для досягнення остаточної перемоги. Точність розрахунків командування характеризує той факт, що давно підготовлювана атака почалася саме там, де німці її чекали. Звичайно пройде певний час, дні або може й тижні, поки остаточно виявиться місце головного удару операції англо-американців. Може, це буде Кале або Південна Франція. Але поки що наскок зроблено в районі, де характер побережжя до певної міри полегшив проведення десанту.
Перші ворожі повітряно-десантні частини висадились о 1 год З0 хвилин ранку 6 червня на зайнятих німцями ще в 1940 році двох колишніх англійських островах у Каналі ― Гернсеї і Джерсеї. Парашутні частини, які почали приземлятися в тилових ділянках на материку, потрапили тут на майстерно замасковані мінні поля, з яких майже ніхто з них не вибрався: всі вони дуже швидко знайшли тут свій кінець.
Поблизу французького побережжя перед гирлами, рік Віри (коло Ісіньї) та Орни (коло Кане), а також, ріки Сени (коло Гавра) десантні катери ворога у великій кількості підійшли до берега, під захистом вогню з крупних суден морської фльоти.
Як катери, так і кораблі ворога потрапили під якнайсильніший вогонь німецьких далекобійних і берегових батарей. Ще вдосвіта ворог вже зазнав дошкульних втрат. В усякому разі тепер уже цілком ясно, що ворог ніде не зміг заскочити німців зненацька і що про якусь несподіванку, про що Черчіл наважився говорити перед нижньою палатою англійського парляменту, не може бути й мови.
Характерно, що німці досі ніде ще не застосували приготовлених нових зразків зброї. Німецькі контрзаходи скрізь носять витриманий, спокійний й холоднокровний характер. Генерал-фельдмаршали Рундштендт і Роммель знаходяться в відповідальніших пунктах подій.
Атлантичний вал з своїми новітніми укріпленнями, замаскованими величезними мінними полями та велетенськими оборонними спорудами вступив у дію.
Бої відбуваються планомірно
Велика заслуга Німецького Вищого Командування полягає в тому, що воно заздалегідь, ясно разгледіло заплутані політично-військові причини великої-ворожої західної референзиви. Німецьке Вище Командування твердо рахувалося з тим, що інвазія відбудетеся; бо вона мусить відбутися, і тримало тут відповідні сили навіть у ті часи, коли наші театри воєнних дій вимагали підкріплень.
Було б ще завчасним робити загальні висновки з дотеперішніх бойових подій. Ворог зробив свій перший наскок проти бухти ріки Сени та Нормандського півострова на фронті круглою цифрою 200 кілометрів уздовж узбережжя. Він атакував у трьох місцях на широкому фронті з комбінованим введенням у дію парашутних та повітряно-десантних з’єднань і сильних десантних військ на спеціальних плоскодонних суднах різної конструкції та величини, підтриманих багатьма бойовими кораблями. Якщо про хід боїв в усіх їх деталях ще не можна нічого сказати докладніше, то все таки слід відзначити, що ці бої досі проходять саме, так, як це передбачало Німецьке Командування.
Ворожі парашутисти, висаджені на фронті шириною кругло в 200 кілометрів, змогли, проте, удержатись тільки в двох місцях. Одне з цих місць лежить в районі гирла ріки Орни, куди були доставлені також підкріплення з води. Друге місце ворожого десанту ― район Карантана.
До району міста Байо ідуть німецькі танкові з'єднання, щоб розбити британців та відкинути їх назад.
Перші дії ворожих інвазійних з’єднань показують, що англо-американці хотіли в першу чергу здобути обидва великі портові міста Північної Франції ― Гавр і Шербург. Але, вже 7 червня британські повітряно-десантні батальйони, які приземлилися коло прибережного міста Трувіля, поблизу Гавра, були цілком знищені. Отже передбачене ворогом об’єднання їх з тими з’єднаннями, які висадились у районі гирла Орни, не відбулося і ті з’єднання опинилися в критичному становищі. В цьому районі інвазійні частини зайняли побережну смугу, але їй бракує глибини і тому вони не мають змоги провадити звідси якісь крупні наступальні операції. Намагання британців оволодіти містом Каен зазнали невдачі в наслідок енергійної протидії німецьких військ.
На східньому березі Орни німці знову встановили зв'язок з деякими опорними пунктами; в західній частині ворожого мостового причілку німецьким вогнем була розгромлена атака британської піхоти, метою якої було захопити оборонні споруди, що лежать між двома пунктами висадки.
Треба відзначити також, що альянти не мають у своєму розпорядженні жодного порта, який дав би їм змогу провадити десанти великого розміру. Німецькі військові кола гадають, що центр ваги ворожої інвазії буде, можливо перенесений у район Карантана, що, як це видно вже на карті являє собою важливу позицію на підступах до півострова Котантен. Розуміється Головнокомандувач Німецькими військами на Заході Рундштедт. разом з генерал-фельдмаршалом Роммелем ясно угледіли цю небезпеку, для Шенбурга та вжили відповідних заходів, наслідки яких позначаються днями. Крупні німецькі з'єднання підходять також і сюди.
Уже перший побіжний огляд показує, що укріплення Атлянтичного валу скрізь витримали свою вогневу пробу. Навіть на тих берегових смугах, що зайняті ворогом, бункери продовжують вести вогонь, як і раніше, та чинять рішучий жим атакам і ворог не може ліквідувати їх. Німецька військово-морська фльота та авіація підтримують оборонну могутність наземних військ та на морі і в повітрі завдають ворогові надзвичайно тяжких, дошкульних втрат. За першими частковими відомостями, до 8-го червня було потоплено принаймні 23 ворожих кораблі, навантажених військами та танками, загалом на 121000 орт., та велику кількість інших кораблів пошкоджено настільки тяжко, що їх треба вважати також загинулими; втрати ворога в людях дуже значні.
З білим прапором
У прибережних водах Гавра ранком 7 червня з’явився крупний англо-американський десантний катер. Ще до того, як він наблизився до берега на відстань гарматного пострілу, його команда вже вивісила білий прапор, просячи тим самим припинити вогонь. Британські солдати, що з катера, були цілком виснажені й без усякого опору дали себе взяти в полон.
25-річний британський сержант Роджер Мюррей з Брістоля, який був при цьому полонений, заявив:
«Коли ми довідались, що підійти до берега в тому місці, куди нас послали, було неможливо, то спробували зійти і на землю далі на північний схід. Проте вогонь важкої німецької артилерії був настільки сильний, що нам і там не вдалося досягнути берега. При цьому ми весь час натрапляли на наші надувні катери, солдати в яких були або тяжко поранені або вже мертві. Вночі ми заблукали. Під ранок ми підняли білий прапор та повільно, просувались вперед поміж розбитих десантних катерів, корабельних уламків та сотень трупів, що, їх гнали до берета. Британські солдати, яким, як і мені, пощастило врятуватися з цього пекла живими, на стільки виснажені від страшенного напруження останніх 48 годин, що ледве можуть триматися на ногах.
Успішні дії німецьких катерів
Одержано про гідні уваги подробиці бойової виправи однієї фльотилії німецьких форпостних катерів, яка брала участь у поборенні альянтських десантних катерів.
Ця фльотилія одержала наказана кувати ворожі десантні катери коло Ойстрегама і Маркуфа. В той час як стан погоди сприяв німецьким катерам, для плоских десантних суден ворога він був несприятливий. Сила вітру становила від 6 до 8 балів. Небо було густо вкрите хмарами. Хороша видимість була тільки понад водою.
Метеорологи ворожої сторони, що ― як і завжди в таких випадках, ― мають вирішальне слово при визначенні строку десантної операції, очевидно дуже прорахувались. Це було видно вже й раніше з втрат ворога на морі ще перед початком самої висадки. Отже ворогові, з його незграбними, низько сидячими десантними суднами, що їх весь час заливало водою, доводилось постійно користуватися штучним туманом, щоб під його захистом якось просуватися вперед. Але самі ці смуги штучного туману, що лежали плоско над водою, не тільки показували німецьким катерам потрібний напрям, а й являли собою чітку ціль для їх різноманітної зброї. З обсягом та нищівним діянням цієї зброї британські швидкісні катери ознайомились ще в попередніх багаточисленних морських боях. Користуючись просвітами в тумані, можна було визначити, що ворожі десантні судна густими колонами, щільно одне коло одного, просувалися вперед, наприклад, у районі Маркуфа.
В це скупчення людей і суден лише одна ця німецька фльотилія зросла 6-го червня, за час з 5-ої год. до 6 год. 30 хв., понад 20.000 пострілів з гармат усіх калібрів. Наряду з багатьма суднами ворог втратив також велику кількість людей.
Німецькі катери безупинно посилали смертоносний вантаж своїх гармат у стіну туману, за якою тисячі альянтських солдатів, тісно збившись на своїх суднах, чекали моменту висадки, не можучи навіть ворохнути рукою, щоб захистити себе від ураганного вогню німецьких форпостних катерів. Та й німецькі катери, що врозсип не являли собою ніякої масированої дії і крім того, ворог сам засліпив себе масовим застосуванням штучного туману. Вибухи, своєрідні шуми нагадували зіткнення суден між собою, та крики, що лунали з стіни туману, дозволяли зробити висновок що за цією туманною завісою розігрувались жахливі сцени, й що цей туман був для величезної кількости солдатів не захистом, а саваном.
Німецькі командувачі
Генерал-фельдмаршал фон Рундштедт, як верховний командувач, разом з своїм штабом висококваліфікованих вищих офіцерів, являє собою мозок протиінвазійних сил. З своєю військовою групою він у 1940 році брав участь у війні з Францією. Холоднокровність, спокій, точне й швидке мислення ― характерні риси цього скупого на слова солдата.
В нинішній боротьбі проти альянської інвазії в Північній Франції Німецькими військами керує, як начальник військової групи, генерал фельдмаршал Роммель. Керуючи військами в Африці, він щоразу ставив англійцям несподівані пастки.
З ворожої сторони проти Роммеля стоїть англійський генерал Монгомері, який під вищим командуванням американця Айзенгауера, командує армійською групою, що провадить десантний наступ.
Недавно в розмові з одним військовим кореспондентом генерал-фельдмаршал фон Рундштедт так визначив основну ідею оборони:
Атлянтичний вал та глибоко розташовані укріплення, що лежать за ним, візьмуть на себе першу боротьбу. Не буде ніяких відхилень, ніякого відходу. Побережжя та його глибоко розташовані укріплення будуть удержуватись до останнього. «Далеко за цими укріпленнями стоять великі резерви, і насамперед танки та моторизовані дивізії, розміщені групами таким чином, що вже через небагато годин вони з усією силою зможуть рушити в контрнаступ. Німецькі танкові війська у Франції тепер численніші, ніж у 1940 році, не кажучи вже про штурмові гармати, самохідні лафети та стрілецькі панцерники».
ГІРШЕ НІЖ У ПЕКЛІ
(Кореспонденція англійського військового журналіста)
Очевидці, які вернулися в середу з французького побережжя в Лондон, опубліковують у газетах, через агентство «Юнайтєд-Прес», такі описи пережитого , й баченого:
«Перші штурмові частини альянсів, які досягли французького побережжя, були геть знищені жахливим загрожувальним вогнем німців. Перша фаза інвазії була суцільною кривавою банею і перевершила всі уявлення найдосвідчениших ветеранів минулої й цієї воєн. Німецькі кулемети й гармати своїм градом куль та гарматнів пройшлися по узбережжю ― пишуть англійські очевидці.
Англійський військовий респондент Берт Брендт, який про вів півгодини на одному альянтському причілку, вернувся зовсім подавлений. Те, що йому довелося побачити, не піддається описові.
«За Каналом, ― пише він, ― гірше й гарячіше, ніж у пеклі. Німці мають надзвичайно вдало розміщену сітку кулеметних, гнізд. Солдати, які обслуговують цю скорострільну зброю, виявляють разючу холоднокровність. Вони спокійно чекали поки перша альянтська хвиля висадилась на берег, і лише після цього обрушили на них справжній ураган вогню й сталі. Одночасно німецькі гармати відкрили вогонь по десантних суднах, що наближалися до берега. Добре поцілений німецький вогонь викликав розгубленість і безладдя серед суден, навантажених важкою зброєю і танками для висадженої піхоти. Остання, не одержавши гармат і кулеметів, спинилась і у розпачливому становищі.
Німці з надзвичайною витримкою не відкрили загорожувального вогню до найвигіднішого для них моменту і тому втрати альянтів від цього вогню були жахливі, подекуди тани нечувано високими. Мало хто з першої хвилі альянтів залишився живий. Дуже багато штурмових катерів наскочило на підводні перешкоди й застрягли на них. Коли таких застряглих катерів набиралось багато, ці перешкоди і раптом вибухли з страшенною силою та рознесли в куски катери й усіх людей, що там були. Це дуже загальмувало доставку на берег підкріплень.
Щось подібне повторилось березі. Коли англійські солдати заповнили берег, раптом залунали вибухи. Здавалося, що земля влетіла в повітря — берег виявився суцільним мінним полем.
Все це було настільки жахливо, що моторошно було дивитися на картину цієї масової гибелі людей. А сполохи й громи вибухів тривали раз за разом.
Не краще було й на десантних катерах, які прямували до берега. Багато з них були поцілені прямим влученням гарматнів і загорілись. Багато катерів натрапляло на міни й злітали в повітря. Через півгодини вода буда густо вкрита уламками, трупами та пораненими, які намагалися пливти в забарвленій їх кров’ю піні. Лінія прибою на березі була вкрита убитими, що лежали наполовину у воді».
Кореспондент американського агентства «Юнайтед Прес» Джек Форстер Пулер повідомляє з «французького побережжя» про втрати альянтських десантних військ.
Коли вранці 6 червня до берега підійшли перші штурмові катери з машинами та людьми, німецькі стрільці, розміщені в замаскованих позиціях, спершу не стріляли. Лише тоді, і коли були спущені містки на берег, американці, що сходили «на землю» потрапили під потужний перехресний вогонь німецьких важких кулеметів. Хвиля за хвилею сходили американці на берег. Але живими з них залишилися дуже небагато. Втрати альянтів в людях були надзвичайно тяжкі.
Давно очікувана година
Перша кореспонденція з місця боїв
«Тривога, тривога тривога!» Це ― інвазія?
Безперервно здіймаються й падають виючі тони сирен. Настала година, якої чекали по обидва боки Каналу та Атлянтичного океану. Чи увійде в історію день 6-го червня з його другою годиною ранку?
Численні ескадріллї літаків гудуть над морем, над землею і знову проносяться назад. І ворожі, і наші літаки. Безупинно стріляють зенітні гармати.
Запеклі бомбардування в попередні дні й тижні ані трохи не послабили бойову могутність німецьких батарій. Тут і там здіймається вгору полум’я, ворожі літаки валяться на землю. Ніби променисті ланцюги смерті підносяться в небо трасуючі набої червоного й зеленого кольорів. Промені прожекторів черкають об хмари. З різних ділянок повідомляють про десанти з повітря, які почасти скидають перед собою, в цілях маскування, солом’яні опудала. Уже взято в полон чималу кількість ворожих солдатів.
Але кипить не тільки в повітрі, а й на морі. Звідти йде власне основний тягар бою. Звідти переправляються сюди війська й матеріяли.
Світанок щораз більше роз’яснює побіжні нічні враження. Десантні катери прямують до берега. Вони обсаджені солдатами, почасти везуть малі танки. Важкий зиб на морі завдає катерам труднощів. А насамперед вони натраплять на німецький вогонь. Гармати метають їм на зустріч свій смертоносний вантаж. Це ― довго очікувана година нашої розплати з ворогом. Англо-американці завжди з жахом будуть згадувати цей ранок.
Район нападу простирується кількома ділянками від східної частини півострова Котантен (недалеко від Шербурга до Гавра). Все побережжя охоплене рухом. На полі нашого блоку скрізь кипить завзятий бій... Ворожі судна спостережно і в пунктах поза цим районом. Перед нами стоять ворожі важкі кораблі. Кілька суден можна розпізнати неозброєним оком. На морі теж уже прийшло до перших боїв між нашими, й ворожими військово-морськими силами. Наші літаки й батареї безупинно поливають ворога знищувальним вогнем. Ворожі судна за допомогою штучного туману намагаються уникнути , німецького вогню. Проте новітня тактика має в своєму розпорядженні засоби для того, щоб унешкодити туман і ніч.
Ми, що переживаємо початок інвазії в самому розпалі битви, не сумніваємось, що німецька оборона в повній мірі свідома всієї ваги й величі і цієї години.
Дисциплінована Франція
Французьке населення округ, спробою альянтської інвазії тримає себе дуже спокійно. Інвазія, що почалася у вівторок вранці, не викликала ніякого неспокою й в інших частинах Франції. В Парижі, наприклад, в перший день інвазії панувало цілком нормальне життя і спокій, як і протягом тижнів та місяців перед спробою висадки. Надія французьких емігрантів на те, що в момент висадки населення буде охоплене величезною нервозністю, ніде не здійснилось. У Парижі навіть не вважали потрібним оголосити хоча б єдину надзвичайну постанову військового характеру. Саме цей факт ясніше, ніж будь-що інше показує, якого самозрозумілою річчю є довір’я французів до Німецьких Збройних Сил.
Того ж дня, холи почалася спроба інвазії, голова Французької держави маршал Петен звернувся до населення Франції з відозвою, яка передавалась по радіо. Петен закликав, особливо установи, залізничників та робітників, пильно стояти на своїх постах та виконувати всі завдання, які будуть на них покладені. «Не слухайте, тих, ― говориться у відозві маршала, ― які хочуть кинути країну в нещастя. Францію можна врятувати лише додержанням дисципліни. Скоряйтеся потребам німецької стратегії. Я закликаю вас, французи, ― так закінчується та відозва, ― насамперед не забувати про ту смертельну небезпеку, в якій опинилася б наша країна, коли б ви не послухали цього урочистого застереження».
Після маршала Петена прем’єр-міністр Ляваль також, звернувся по радіо до населення з відозвою, в якій він теж закликав до спокою, порядку та дисципліни.
Зрештою випадок, що стався в Руані, який уже в попередні дні був тяжко, пошкоджений англійськими повітряними атаками, є яскравим показником настроїв французького населення. Німецькі, військові органи влаштували в цьому місті один з перших збірних таборів для полонених підчас інвазії англо-американців. Це місто близьке серцю кожного француза, бо тут англійці замучили національну героїню французького народа. Коли полонених британців та канадців вели по місту до табору, по дорозі трапились інциденти з населенням, з повним на те правом побачили в цих полонених співвинуватців за тяжкі руйнування, спричинені британсько-американським бомбардуваннями. Німецьким, солдатам довелося захищати полонених від гніву населення.
Перші полонені, перша фаза бойових дій між Гавром і Шербургом, яка пройшла під знаком десантів з повітря, була, мабуть найбільш кривавою в цей день. Між іншим, були знищені або ж після їх оточення примушені до здачі кілька з'єднань канадських парашутистів.
Одна німецька батарея зенітної артилерії, що була в центрі району висадки ворожих парашутистів, ведучи вогонь на всі сторони, відбивала ворожі атаки, поки сюди не пробились німецькі гренадери.
Черчіл ВІДМОВЛЯЄТЬСЯ
Як повідомляє британська інформаційна служба, Черчіл відмовився зробити в нижній палаті парламенту звіт про становище на інвазійному фронті. Ван заявив, що не має наміру подавати до загального відома подробиці прохід воєнних операцій на північному побережжі Франції. Англійський прем’єр-міністр використав цю нагоду для серйозного застереження англійському народові, щоб він не ставився до становища легковажно.
Героїзм добровольців
Вранці 8-го червня батальон добровольців східних народів, який займав позиції на схід від ріки Орни, вступив у бій проти альянтів—союзників большевизму. Штаб батальону та частина однієї з рот добровольців Сходу потрапили в самий центр крупних британських повітряно-десантних з'єднань, які приземлялися й були оточені та відрізані.
Добровольці з надзвичайним бойовим завзяттям кинулись на ворога та завдали йому в запеклій боротьбі кривавих втрат. Німецька бойова група, яка незабаром перейшла в контратаку, визволила добровольців із оточення. В той час, як, німецькі підрозділи, виконуючи своє бойове завдання, просувалися далі, добровольці взялися за очищення місцевости від решток ворога та прикрили фланг своїх німецьких бойових друзів, ведучи боротьбу проти нових британських повітряно-десантних частин, які в цей час приземлялися.
Через деякий час усі британці були, в результаті, концентричних атак, знищені.
Такі люди, які оголосили війну большевизмові на Сході, довели що вони є гідними ворогами його скрізь, і в бою проти англо-американців ― большевицьких союзників ― підтвердили це своєю героїчною поведінкою.

