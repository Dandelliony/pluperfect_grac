Наказ Райхсмаршала
Райхсмаршал Ґерінґ, як найстарший рангою офіцер Німецької Армії видав до дня народження Фюрера такий наказ: 
"Вояки Армії! У непохитній вірності згадуємо ми сьогодні нашого палкоукоханого Фюрера і полководця у його день народження. 
Більш ніж коли хочемо ми саме в ці вирішальні часи заманіфестувати, що ми, вірні нашій вояцькій присязі, завжди будемо жити підкоряючись лише наказам Фюрера. Доля німецького народу лежить лише в наших руках. Наша свята обіцянка не випускати з рук зброї, доки не забезпечимо майбутності Райху, і наша цілковита готовість до виконання всіх наказаних нам завдань, хай будуть і нашим подарунком Фюрерові. 
Хай Провидіння ще довго збереже нам Мужа, за яким ми з повним захопленням наших опанованих вірою сердець ідемо за легких і за суворих років. Шлях Фюрера завжди був лише Німеччина, задля честі якої ніякі жертви хай нам не здадуться завеликі. Що суворіший час, то дужче сповнює він нас фанатичною певністю, опертою на непереможність нашої сили, що ми досягнемо нашої високої мети. З подякою й безкінечною любов’ю вітаємо ми нашого Фюрера! Хай живе Адольф Гітлер! 
Ґерінґ, Райхсмаршал Великонімецького Райху".

Між Карпатами та Дністром і коло Нарви німецькі частини наступають
Верховне Командування Німецькими Збройними Силами 21 квітня: 
У бойовому просторі Севастополя, на низовому Дністрі та на північ від Яс совєти вчора безуспішно атакували. 
Між Карпатами та горовим Дністром німецькі й мадярські частини просувалися далі, поборюючи завзятий опір ворога. Місто Оттиня взято мадярськими з’єднаннями після важкого бою. 
На південний захід від Нарви німецькі частини, чинно підтримані бойовими літаками, відбиваючи запеклі ворожі контратаки, пробиваються вперед. 
З Італії крім успішних вилазок німецьких пробоєвих частин, за яких ворог зазнав високих кривавих втрат, не повідомляють про будь які особливі події. 
З’єднання німецьких бойових винищувальних літаків успішно атакували вдень ворожі опірні пункти в околиці Лянчіяно на Адріятичному узбережжі, а минулої ночі цілі у висадному причілку Неттуно. 
Над італійським простором учора збито 12 ворожих літаків. 
Німецькі бойові й торпедові літаки минулої ночі провадили важку атаку проти ворожого доставного каравану суден перед північно африканським узбережжям. Вони затопили у водах Алжиру два винищувачі, 4 фрахтові кораблі на 29000 та великий танкер (нафто-наливне судно). 13 торговельних кораблів на 108 000 рбт, два великі військові транспорта та три винищувачі зазнали важких поцілів. 
Ворожі з’єднання бомбовиків удень і вночі атакували цілі в окупованих західних землях. Минулої ночі бритійські літаки провели терористичний напад на місто Кельн. Надто у мешкальних кварталах виникли значні ушкодження будинків і втрати серед населення. 
Атаки поодиноких бритійських літаків спрямовано було проти німецької столиці. У важких оборонних умовах збито 12 ворожих літаків. 
Дужі німецькі загони бойових літаків минулої ночі бомбували портове місто Гуль на англійському східному узбережжі. У районах цілі, надто в гавані спостережено багато великих просторових пожеж і важкі руйнування.

Вітри розносять нашу славу по світі
Ростуть лави українських визвольних партизан 
Редакції газети "Український Доброволець": 
Я бажаю передати братам українцям найкраще побажання із рідного краю, матері-України своїм дітям, тим хто незмінно і завжди є душею українець і твердо тримає зброю в своїх руках проти її ворогів. Ще не вмерла Україна і її ніколи не здолають вороги, що знову несуть кабалу Москви. Там, в тилу, де знову повернулися жиди зі своїми органами НКВД, в глибоких лісах Спащини в смертельних муках, з крови пролитої українцями, на кістках їхніх трупів родилися перші квіти помсти й боротьби за долю України та її народу. Ось така група борців шле Вам привіт, українські добровольці! 
Хай кожен з Вас знає, що батьківщина жде й готова зустріти своїх синів. Настає час, коли вітри рознесуть нашу славу по цілому світі і над землею розгорнеться наш національний прапор і княжий тризуб стане великими святощами, а сталеві лави хоробрих лицарів мечем правди розіб’ють жидівську орду, очистять раз на завжди наші землі і славою залікують рани свої. 
Два місяці і девять днів я пробув у тилу червоних у лісах у групі українських партизан недалеко м. Путивля. Наша група діяла в напрямку м. Брянська. День-у-день наша група росла. Одна основна задача, яка стояла передо мною від усієї групи — це зв’язатись з фронтом, з військовою німецькою частиною, де б ми найшли підтримку, як у свого вірного союзника. 
Також прохаю Редакцію газети написати відозву українців на свою батьківщину тим братам, хто нині знаходиться в підпіллі під загрозою пазурів НКВД. 
Прохаю Редакцію, коли є можливість кореспонденту приїхати по нижче зазначеній адресі, для того, щоб я міг дослівно передати все те, що відомо про тил і наших українських визвольних партизан та за все життя населення України, бо в письмовій формі дуже тяжко описати за все відоме. 
Привіт редакції "Українського Добровольця" й найкращі побажання. 
С. Дворниченко Фельдпост № 09115.

Загроза Румунії — загроза Европі
Інтерв’ю фон Рібентропа з румунським редактором
Німецький міністер закордонних справ фон Рібентроп, в інтерв’ю для берлінського представника румунської інформаційної агенції "Радор", відповів на декілька питань, що спільно цікавлять Німеччину і Румунію. Про це інтерв’ю згадана румунська агенція подає ось що: 
— Пане міністер, яка ціль, на Вашу думку, останніх совєтських заяв на адресу Румунії, в яких большевики твердять, що сов. військові частини, які вдерлися туди, змагають до чисто військових цілей. Чи Сов. Союз не має на меті ніякої зміни ладу Румунії і чи не підносить ніяких до частини румунської території? 
— Для кожного, хто знає сов. політику останніх 25-ти років заяви Молотова не є несподіванкою. Політичний трюк був завсіди частиною сов. стратегії. Прикладів для цього доволі. При цьому варто також завважити, що кремлівські можновладці хапаються політичного підступу, якщо розвиток їх військових сил перейшов найвищий пункт. На нашу думку, справжня підстава для цієї теперішньої тактики, це бажання Москви закінчити кампанію на боєвищах після жахливих втрат останніх років можливо якнайменшими дальшими втратами. Большевики знають добре нестійкість щастя на боєвищах. Вони пригадують собі, що вони вже раз були близькі перемоги, але остаточно все таки мусіли зазнати важкої поразки. Тим то вони хотіли б якнайбільше обмежити риск дальших боїв, тим то вони й намагаються поміркованими, здавалось би, вимогами вивести Фінляндію з війни, а це значить, що вони хотять Фінляндію заманити в пастку, щоб потім її задушити. Тим то далі вони стараються приєднати собі Болгарію, грозити Мадярщині, а тепер заманюють Румунію. Я вірю, що всякий румун знає, що він має думати про такі запевнювання. Доля громадян Бесарабії та Буковини з-перед трьох років стала доброю наукою для всіх румунів, бо большевицька метода завсіди лишається така сама: зразу урочисто заповнювати про свободу й незалежність, далі домагатися військових баз, згодом обсадити сов. армією, а там уже приходить ҐПУ та ліквідує інтеліґенцію, вивозить жінок і дітей Сибір та доводить до нужди маси населення. А як закінчення, приходить включення даної країни, як складової держави, до Сов. Союзу. Насправді відтягнути всіх громадян один сов. рівень та висосати всі життєві соки з народу, це справа, яку большевики розвинули в систему з безприкладною просто брутальністью. Це знає сьогодні ввесь світ, тимто на трюки сов. обманства дадуть себе зловити хіба щонайдурніші.
— Як оцінюєте Ви, пане міністре, ситуацію Великої Британії і Злучених Держав супроти політичної гри Сов. Союзу? Чи вірите Ви, що Сов. Союз міг би бути небезпекою для існування Великої Британії та що большевицька небезпека довела б західні держави до того, щоб виступити проти політики Кремля?
— Про одну частину Вашого питания, а саме про небезпеку, якою являється для Великої Британії Сов. Союз, я вже неоднократно прилюдно висловлювався. До цього сьогодні можна б ще дещо сказати, особливо, коли глянути в далеке майбутнє. Та з уваги на те, що це завело б задалеко, вистане поставити питання на питання: Що, на Вашу думку, сталось би з життєвими англійськими інтересами на Близькому Сході вже сьогодні, якби німецька армія зі своїми союзниками не зв’язувала всі сов сили і не шахувала їх на східному фронті? Чи не думаєте, що дійшло б до того, що бритійська імперія в той момент не розпоряджала б ні краплиною нафти? На Ваше питання, як я оцінюю ситуацію Англії та Америки супроти Москви, є тільки одна відповідь: повна безрадність. У Лондоні й Вашінґтоні ніколи не розуміли Сов. Союзу і тому там виступає одне здивування за другим. Єдине почуття, що в Англії, і в Америці вже сьогодні в загальному досить поширене, це те, що Черчіля-Ідена та Рузвелта—Хела сов. уряд постійно водив за ніс. Тому взаємини між аліянтами на Сході і на Заході, не зважаючи на всі оті взаємні запевнювання, ніяк не були блискучі. Бо коли поминути ввесь брутальний імперіялізм і злучені з ним безоглядні політичні методи Москви, то тут передусім існує велика турбота перед поширенням большевизму серед робітничих мас у самих західних державах, а це поширення большевизму криє в собі зародні поважних труднощів. Якщо ви мене тепер питаєте, чи західні держави виступлять котрогось дня проти політики Кремля, то про це я скажу тільки ось що: якби большевики перемогли німецькі війська і вдерлися в Европу, то ні Англія ні Америка, — хоч би вони цього навіть і хотіли, — то не матимуть відповідньої сили, щоб там виступити проти большевицької політики. Тим то тільки війська об’єднаних европейських націй можуть відбити большевизм і відб’ють його. Та з одного ми собі мусимо ясно здавати справу, а саме з того, що в нашій боротьбі проти большевизму не розраховуємо на розбіжності в таборі противника і ніяк не сміємо на це покластися. Тільки фантасти могли б гратися такими думками. Европа в цій боротьбі проти большевизму, власне кажучи, здана на себе саму і тільки на свої сили. Об’єднані европейські народи знають також, — а я в цьому якнайміцніше переконаний, — що вони видержать цю найважчу пробу в їх історії, та осягнуть перемогу над большевизмом і його плютократичними підголосками на Заході. 
— А тепер ще останнє питання, п. міністре. Як оцінюєте ситуацію в Румунії в обличчі сов. наступів, що просунулися тепер через румунські кордони? 
— Ці події можемо правильно оцінити тільки у зв’язку з загальною ситуацією Европи та в рамках далекосяглої загальної стратегії держав пакту трьох. Ваша батьківщина Румунія, в цій Европі і в европейській справі являється нерозривною складового частиною. Загроза ваших кордонів спрямована не тільки проти самої Румунії, але проти всіх европейських об’єднаних націй. Над Дністром іде про захист Европи так само, як на будь-якому іншому місці нашого континенту. І якщо сьогодні ворог поширює поголоски, метою яких вмовити в румунський нарід, що німецький провід обмірковує стратегічного боку справу здачі Румунії, то з приводу цього можна тільки сміятися. Так само добре ми можемо віддати й Берлін. Ви ж знаєте, що Берліна — не зважаючи на найважчі англо-американські повітряні атаки — ми не здали, але запекло і з великим успіхом його обороняємо. Наші народи вже в деяких боях проливали спільно кров. Унаслідок останньої большевицької навали вони ще тісніше споєні, а німецько-румунське братерство зброї тепер здає найкраще свій іспит. Будьте переконані, що німецький вояк буде захищати румунську землю так само, як і свою батьківщину. Фюрер і маршал Антонеску докладно знають небезпеку, і вони дивляться їй без страху в очі та будуть зі своїми арміями боротися так довго, аж Румунія остаточно не буде звільнена, а большевикам не буде загороджений балканский простір раз назавсіди. 
Про першу північно-американську терористичну атаку на Бухарешт німецький міністер закордонних справ сказав на закінчення ось що: "Оці терористичні атаки на европейські міста, на жінок і дітей, це безумовно одна з найтвердіших сторінок цієї війни. Але в Румунії можуть бути певні, що оцих повітряних ґанґстерів ми будемо гнати з европейського простору все більше й більше і  платити їм рівним за рівне.

Слідами невмирущих
З днів справи Українського легіону самооборони
(Репортаж із бою під Клеванем)
Вітер, мороз, сніговиця, негода... Тяжка наша дорога й мозольні труди! Завжди нам вітер в очі, а під ногами ожеледь і колоди. 
Так важко добитись до нашої цілі! 
А всежтаки рук не складаємо. Долі нашої чужинцям приспать не даємо. Вона прокинулась, встає Україна, а скрегіт круків, сич гадюк роздається по степах; кинулась вся погань скажена на Україну. Іде вона зі Сходу, безбожницька сила темряви, щоб праведний звук глаголів Правди замучить в тюрмі. 
Але на диво, на чудо загриміла тут пісня і причтою стала і волі блаженна зоря зійшла і сяять стала... 
Вже й українці включились збройною силою в непохитні й незломні когорти борців за оновлену Европу проти сучасного й модерного вандалізму Азії. Хоч сили чисельно ще мінімальні, але своєю моральною поставою й рішучістю змагатись на смерть і життя є грізним для нашого та вічно ненаситного ворога Москви. 
Звуки боєвих сурм на кривавий змагань із жидо-московською комуною не пронеслись мимо ух кращих синів України. Вхопивши зброю в руки, вони стали до кривавого танку з ворожими полчищами, що вже почали заливати знов Україну. 
Перші відділи Українського Легіону Самооборони зложили вже початковий та важкий іспит боєвої спроможности в цій боротьбі із передовими рухомими частинами совєтської армії. Прийшло вже до першої зустрічі з ворогом на полях між Рівним і Луцьком біля Клеваня. Сталось це хоч сподівано, але надто нагло. Відділ в силі однієї сотні просувався першого дня лютого на містечко Цумань. Від довшого часу триваюча відлига, а внаслідок цього болотниста розквась і грязюка Волинського Полісся утруднювала подорож, що відбувалася машинами. Зрештою, наявність канонади ворожої зброї, що вже обстрілювала Цумань, наказувала бути дуже обережним та розважливим в дальшому марші. Тому розгорнуто боєвий стрій. І в поночі відділ почав зближатися до містечка. В ліску над шляхом, вже недалеко Цуманя, задержало похід. Розвідка ж рушила дальше. Та раптом наткнулась на большевицьку заставу. Завязалась коротка, але рішуча боротьба. Заставу знято. А віл одного більшовика, що попався живим у наші руки, здобуто потрібні інформації. Оказалось, що регулярні частини совєтської армії атакують Цумань. В ньому стояла залога: німці та два батальйони козаків. Під звуки стрілів, що вже почали роздаватись і ззаду, наш відділ рушив на Клевань. Там втомлені тілом, але бадьорі духом стрільці знайшли собі, хоч твердий, але солодкий вояцький відпочинок. 
На другий день рано з Клеваня дві чоті виїжджає в розвідку на Луцьк. Одна ж лишилася. Ті, що виїхали по дорозі зустрінулись з мадярськими відділами, що вже евакуювались на захід по Дубно-Рівенській дорозі. Терен, значить, в якому знайшлися наші стрільці, вже цілковито був загрожений. Зокрема грозила небезпека цій чоті, що лишилась сама в Клевані. Тому треба було за всяку ціну до неї приєднатись, щоб разом з нею ділити долю близького, невідомого майбутнього. Тимбільше, що наші стрільці не звикли покидати в біді своїх друзів. Тому негайно почали вертатись знов до Клеваня. Повна тишина й спокій, якого не нарушув ані один вистріл — все це могло лиш вказувати або на повну відсутність небезпеки або бути передвісником неминучої бурі. І дійсно, атмосфера була грізна. Немов усе довкола завмерло та заніміло в очікуванні якогось надзвичайного спектаклю. Ось — ось хвилина... і танок смерті розпічнеться. 
Впали з лісу густі стріли, як прелюд до властивої драми. Падає наказ залягати у рові здовж шляху. Зіскакують з машин усі. І сальви стрілів усієї зброї з нашої сторони є відповіддю на ворожий огонь. Завзяті руки наших стрільців пристрасно вхопили свою зброю і стали сипать оливом у зуби слугів червоної сатани. Запекла битва продовжується. 
Град стрілів із більшовицьких кулеметів легких та тяжких, із "фінок" та автоматичної всілякої ручної зброї засипають позиції наших стрільців. Але вони ще досить безпечні, дорожній насип, щоправда, низький, але охороняє наших стрільців, що знаходяться здовж рову. Червоні гуни у спілці зі скомунізованими ляхами розуміють це добре. Знаючи свою кільканадцятькратну чисельну перевагу над нами, вони намагаються за всяку ціну заатакувати наші становища. Хочуть вскочити на дорогу, щоб зблизька стрілять до нас. Червоні командири наказують своїм йти в атаку. Роздаються дикі крики: "Ура, товарищи, — вперед!"... І як комашня, або як сарана вибігають з лісу. Біжать полем до дороги. Йдуть лавами. Завзято грають наші кулемети. Під ураганним огнем наших скорострілів котяться додолу лави червоних. Живі ще — розсипаються. Хочуть тікати назад до лісу, до своїх вихідних становищ. Та нові лави озвірілих азіятів захоплюють їх, із собою та гонять до неповної атаки. Наші сиплять дощем олив’яних куль. Руки вже стрільцям мліють. Не встигають вправитись із стріллянням. Більшовики ж намагаються забігти на наше праве та ліве крила: "Товарищи, забегай! На правое и левое крыло!" — кричать їх командири. Червона піхота та кавалерія старається виконати цей наказ. Але наші стрільці і туди направляють свій огонь.
Та проте деякі вже добігають до наших крилових становищ. Лише дорога вже ділить нас від ворога. Із нашої сторони падає наказ кидати через дорогу гранати. Тоді червоні ще раз в неладі відступають. Одначе смілівіші вже вибігають на дорогу. Із диким вереском радості вже зблизька:  "Здесь они, таварищи, (при цьому властиві московській лайці "епітети") — Сюда, стреляй!" Та радість ще передчасна. Наші стрільці беруть їх на ціль. І падають вони неживі. 
Тоді Червоні бандити змінюють свою тактику. Починають вже страшенний огонь із мінометів. Хочуть нас "викурити" із рову. Міни вже починають падати й сюди. І наші ж мінометники не дармують. Більшовики мусять зміняти свої мінометні становища. Однак із нових позицій перестають кидати міни у наші місця, де залягли стрільці. Та за всяку ціну треба витривати. Іншого виходу немає. А тимчасом червоні стараються вмістити свій тяжкий кулемет у рові по нашій стороні, щоб могти обстрілювати наші позиції вздовж. Положення робиться тяжке. 
Тоді падає наказ просуватись по змозі чим швидше в напрямку Клеваня. Сподівалися, що там знайдуть поміч. Згідно з припущенням там ще мусіли бути німецькі залоги. Одначе за такий розрахунок прийшлося дорого поплатитись жертвами.
Коли підсунулись вже близько містечка, на привітання нам посипався град олива. Більшовики вже зайняли Клевань і з окопів та укріплень, що були ще приготовані німецькою залогою, використавши їх для себе, повели на нас наступ. Вскочили ми в найближчі хати. Але більшовицька артилерія змусила нас покинути ці ненадійні криївки. Вибігаємо з хат. А більшовики вже окружують ряди наших стрільців. 
Сили нерівні: проти кожного стрільця — кільканадцять азіаятів. Позиції також нерівні. Ворог стріляє із будинків та окопів. Наші ж знайшлися на відкритому терені. 
А тимчасом перстень окружуючих став звужуватись, аж поки цілком не замкнувся. Безвиглядність положення стала аж надто очевидна. Лишилась лиш одчайдушна боротьба, бо пощади ніхто собі не бажав. Ворог нещадний — нещадна боротьба! І ранені боротись не переставали. Лекше ранені, піддержуючи один другого, бились до останніх сил, поки в братніх обіймах їх душі не знайшли собі вічного спокою. Тяжко ранені сами собі вкорочували життя. Тримаючись ось так за руки, обидва ранені — той у руку, той у плечі — знайшли собі лавровий вінець безсмертя два вірні друзі: чотовий третьої чоти Паляниця та мінометник Риба.
Між ними, як перша і невинна жертва на вівтарі Батьківщини — була стрілець-козачка Леся. Полягла як гідна донька своєї Нації! 
Битва вже доходила до свого трагічного, але якже героїчного — апогею. Лишилось ще у живих не багато. Ворог звідусіль наступає. По своїх трупах, із дикими криками азійських орд нахабно преться в наступ. Вже боротьба йде на ручці гранати. Озвірілі дикуни не вважають на свої величезні втрати. Наші ж стрільбі збираються із силами. Падає наказ: "На максим"! Здобувають його штурмом. І вириваються з окруження. Та небагато вже їх виходить. Ще навздогін їм більшовики посилають довго кулеметні серії. Падає ще кількох. Але решта, вже не маючи навіть чим відстрілюватись, під градом олива відступає в сторону дубенсько-рівенської дороги. 
Перевтомлені, голодні, босоніж та роздягнені для розвантаження себе, в лютневий, холодний вечір, але зі зброєю в руках прямують селами та манівцями до Дубна. Та не кінець ще боротьбі. Ще не втихли стріли, ще не вивітрився чад пороху та крови недавноминулого бою, як знов у лісі наткнулися на другу групу банди. Ще раз бій! Але короткий і всі без втрат прориваються далі. 
В найближчому по дорозі селі наші стрільці знаходять собі невибагливий, але дуже вже необхідний нічліг та відпочинок. Твердим сном поснули всі... І цієї ночі їм не снилось нічого! Спали сном забуття. Лиш з їх обличчя можна було вичитати все, що недавно вони пережили. 
Та каяття, або страху — ні сліду! Хоч згинула майже чота друзів, хоч шлях, яким йшли досі та йтимем далі, тернистий та кровавий, хоч тіло друзів втомлене, одначе сонні їх обличчя, як емблема козацького завзяття й визову проти всіх ворогів України, — виражали лиш люту ненависть до ворога, немов: "Знай, лютий враже, — сотня поляже, тисячі натомість стане до бою. Йшли діди на муки, підуть і правнуки... за Народ життя своє дамо!" 
А в той час там — на полі бою та слави лежали наші національні борці-герої... Дерева гіллям над ними шуміли, український вітер їм пісню співав, рання мряка зрошувала їх мертві очі, а Волинського Полісся туман огортав їх покривалом смерти. Вони ж спокійно й сном безтурботним спали. А на холодних їх чолах виписані були немов слова: "Не страшна нам в лютім бою смерть; — Бій приносить славу й волю, честь"! 
Вони вже зложили в жертву Батьківщині свій тернистий вінець життя-боротьби, натомість в нагороду одержали лавровий вінець.

Герасимів подарунок
Петро КІЗКО
Він сидить одиноко в кутку. Ось уже п’ятий день, як перевели його до камери № 18, але досі він і слова не випустив з уст. Сидить, кисет, здається, шиє. Він йому й не потрібний, бо тютюну нема, але шиє. Для чого? 
В камері напівтемно, хоч на дворі соняшний день. Лише поодинокі проміння, тонкі як павутиння, пробиваються крізь відтулину закритого вікна й безсило падають на людські обличчя, руки, ноги... 
Скільки їх? Один, два, три, чотири... Десять, двадцять... П’ятьдесять, сто... Не перелічити. Голови оплелися з ногами, руки лежать мішма з оголеними тілами й наваленим ганчір’ям... Он тирчить сухе коліно, синє, жилаве, тонке як мотузок, а над ним сива, кудлата борода. Здається, та борода на коліні виросла... 
Люди корчаться, згинаються, один до одного туляться. Може холодно? Ні. В камері духота, як в парні, стеля на густому, вонючему повітрі висить. Сокиру повісь — не впаде. З "параші" зловонно тягне. Гидко, душно. А люди не випростовуються, а корчаться, гнуться. Тісно, нема куди руки покласти, ніг де хоча б пальцями ноги ступнути. Повно в’язнів. Лежать, як купа мерців. Дихають важко і часто, і від того дихання в камері стає ще важче. 
Той, що шиє кисет, глибоко зітхає. Встромляє голку з риб’ячого ребра в шматок якоїсь штанини, а вона не лізе. В камері так тихо, що стає чути, як раптом та голка тріскає, ломається. В’язень кривиться. Невже йому шкода отієї риб’ячої голки? Ні. Життя шкода. Життя! 
О, яке мізерне його життя. Воно подібне до отієї голки з риб’ячого ребра. Жив він, Герасим Ковтун, землею й сонцем тішився, дітьми бавився, і раптом — трісь" Обірвалося, тріснуло Герасимове життя. І за що? Чому? Хіба ж він перед владою чи перед Богом чим прогрішив, перед людьми провинив? Хіба ж він убив, або навіть скривдив кого? 
До колгоспу не схотів іти. А як притиснули, Герасим сказав:
— Сатани прокляті. Пощо насилуєте людину?... 
Забрали. В тюрму посадили. "Вредний елемент"... І от сидить. Другий рік вже. Сидить, ноги підібгавши, кисет шиє. Навіщо? Тютюну нема, а шиє... На лихо, голка переломилась.. Другого ребра нема. Де взяти? 
— Трохиме! Трохиме? 
— Що? 
— Дай голки. 
— Нема. 
Тихо. 
Де взяти ? 
Нема. А шиє. Нігтями, обтесаними зубами, продирає дірки і суне туди нитку. Нитка гнила, з онучі висмикнута, раз-по-раз рветься, не слухається... Герасим часто в’яже вузли і знов пальцями нитку в продерту нігтем дирку. Шиє... 
А в камері глухо і темно, як у бочці. Важко і часто дихають в’язні. Раптом хтось підводиться, кашляє, слину бере в кулак (плюнути нікуди — тісно) тьмяними, набряклими від лежання й сну очима водить по камері й стогне: 
— Герасиме! Гераси...
— Чого? 
— Як гадаєш, котра година? 
— А пощо тобі? 
— Чи близько до баланди? 
— О, друже! Хіба ти й не знаєш, що наша камера оштрафована і що сьогодні баланди не буде? Начальник корпусу погрожував, що, як не знайде карти, так до карцеру всі підуть... 
— Негідники! — стогне в’язень і падає ниць. 
Хтось ще підводиться й теж питає: 
— Чи буде баланда? їсти, ой, як їсти хочеться. Хоча б ковток якоїсь рідини. Тільки один ковток... 
Знемагає... 
А Герасим шиє. Ось уже його кисет готовий. Герасим збирає всі зусилля, напружується, руками обпирається об підлогу й встає. Хитаючись, іде до дверей. Вибирає, де поставити ногу. Там, голови чиїсь, там руки, тут ноги... Де ступити? Ага. Ось там не велика містинка є. Стриб! Стриб! Ще, ще... Три-чотири кроки до дверей, а здається кілометри. Ой, як важко іти!
Нарешті — двері. Десь за дверима ходить наглядач. Чш-чш-чш... Човгає чобітьми по коридору. Герасим прикладає вухо до "вовчка" й слухає. Тихо. Десь у другому кінці наглядач. Герасим підводить руку, важку, як обрубок дерева, й гупає нею в двері, скільки може. 
— Начальник! Начальник! — гукає. 
— Громадянине начальнику! 
Ще сильніше гупає. За дверима наглядач проходить. Чш-чш-чш... Човгає чобітьми. Ближче, ближче... Скрипить засув, бряжчить замок. А Герасимові знається, що то по душі його хтось дере. Ой, як дере! Серце щемить, під грудьми вогонь пече. 
Ось відкриваються двері й на порозі стоїть наглядач.
— Чаво арьош? Чаво, стерва? 
Герасим руку з кисетом простягає, наглядачеві під очі тиче. 
— Нате, візьміть, громадянине наглядач. Це подарунок Сталінові. Передайте йому. Скажіть, від Герасима Ковтуна. Не забудьте, Сталінові. Там нитками написано. 
Наглядач очима по кисету пробігає і зіниці нараз йому розширюються, більшають, горять. Губи товсті та червоні тремтять. Читає: "Прокляття Сталінові". Потім — череп. А під низом: "від Герасима Ковтуна". 
Герасим дивиться наглядачеві прямо в вічі й раптом заливається проникливим реготом.
— Ха-ха-ха-ха! Що, не подобається? Кривишся, громадянине нача-а-альнику? А людей убивати подобається? Подобається, га? 
Наглядач розмахує правою рукою й з усієї сили б’є під груди Герасима. 
— А-а-а... а-ай... ой... 
Скрипить засув, бряжчить замок. За дверима наглядач ходить, чобітьми човгає. Чш-чш-чш... ходить. 
А в камері, біля дверей, з закритими очима лежить Герасим. З розбитої об залізну "парашу" голови цівкою тече кров. Біля ніг, на підлозі, лежить вишитий зі сохлими Герасимовими руками кисет. "Прокляття Сталінові". Потім — череп, а внизу: "Від Герасима Ковтуна"... Надходить ніч...

Новий стан робітників зі сходу
Однакові права з іншими чужоземними робітниками
Згідно з розпорядженням міністеріяльної ради оборони від 25-го березня 1944 року, починаючи з 1 квітня ц. р. робітників зі сходу прирівнюється щодо платні та утримання до інших чужоземних робітників. 
Отже тепер робітники зі сходу, дістаючи однакову платню, платитимуть однакові з чужоземними та німецькими робітниками податки, а також відрахований на касу хворих тощо. Крім того з їхньої платні буде утримуватись 15% на покриття матеріяльної допомоги членам родин у занятих областях. 
Таке поліпшення стану робітників зі сходу не є чимсь несподіваним. Поліпшення їхнього стану роблено поступово протягом коло двох років перебування їх на роботі в Німеччині. Воно є визнанням пильної й сумлінної праці робітників зі сходу. 
Д-р Бройтіґам, видний працівник Східного міністерства у своїй статті, вміщеній у низці німецьких газет, пише, що нове розпорядження має на меті поліпшення матеріяльного й правного стану східних робітників у чужій країні у важкий воєнний час. У своїй статті д-р Бройтіґам згадує про значок "ОСТ" і рішуче заявляє, що цей значок не був запроваджений з метою упослідити чи принизити східних робітників, а лише з чисто організаційною метою. А проте, якщо "ОСТ" викликав незадоволення східних робітників, то і в цьому питанні німецький уряд піде назустріч бажанням робітників зі сходу і "ОСТ" незабаром буде замінено національними значками.
Все це вказує на справедливу оцінку сумлінної праці робітників зі сходу з боку німецького уряду. А робітникам зі сходу ці нові заходи німецького уряду нададуть нових сил для їх важливої праці на оборону, що наближає остаточну перемогу над кривавим сталінським большевизмом. 
