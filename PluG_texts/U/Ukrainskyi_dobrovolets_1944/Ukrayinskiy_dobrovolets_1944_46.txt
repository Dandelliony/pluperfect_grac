Година перелому надходить
На південній дільниці східного фронту розгорілися бої, що силою та розмірами далеко перевищають усі інші періоди червоного наступу, який безперервно триває від 8 місяців. Від двох тижнів стало ясно, що совєтське командування без огляду на переходову погоду й політично-військове вичікування Лондону й Вашінґтону рішило могутніми масовими ударами розірвати цілий південний фронт та захитати підстави европейської безпеки. Коли шеф совєтського генерального штабу Жуков станув особисто на чолі однієї з ударних червоних армій у Західній Україні, стало всім ясно, що наступив переломовий момент у цій ґіґантній боротьбі та що тепер зачнеться один із найдраматичніший періодів змагу Европи з большевицькою навалою.
Повідомлення Верховного Командування Німецьких Збройних Сил говорять ясно про стан боїв, що розтягаються аж по Ковель, Броди і Тернопіль. Німецькі війська застосовують далі гостру тактику рухомої оборони, знівечивши власними контрнаступами головний плян большевиків: перервати залізничну лінію Одеса—Львів та зайняти Басарабію. 
Німецький провід оцінює положення холодно й розраховано, а німецька воєнна машина працює пляново й завдає добре вимірені удари, де їх найменше очікують. В сучасній стадії подій треба пам’ятати, що положення на східному фронті можна розглядати виключно й тільки у зв’язку з загальним військово-політичним розвоєм. Час — як пише німецький міністер пропаґанди — працює краще для Німеччини, як для її ворогів. Доказом того зволікання англо-британців із заповідженим наступом на Европу, довкола якого робилося стільки галасу. Тепер, коли Німеччина чекає готова на цей наступ, аліянти втратили розмах і мовчазно мусять слухати глумливих докорів Москви. Саме на днях московський часопис "Война і рабочий клас" помістив статтю генерал-майора Ґалактіонова, що принесла таке їдке зауваження: "Москва рішуче чекає на відкриття другого фронту і початок дійсних воєнних дій і то не в такому стилі, як італійський наступ, але на інвазію (наступ) на найширшому фронті". 
Аліянти мовчать. Ризико висадки в Европі лякає їх непомірно, а могутній зріст німецької повітряної оборони переконали їх, що самим летунським терором Німеччини зламати не можна. Тимчасом европейський фронт консолідується й міцніє. Фінляндія відкинула образливі "мирові пропозиції" Кремля, новий мадярський уряд зміцнить південне крило проти большевицького фронту, героїчні бої північно-европейських добровольців під прапорами німецької армії доказують, що народи Европи воліють лицарську смерть, як червону неволю. Большевизм не здобуде Европи. Година остаточного перелому, що перекине всі плани Сталіна, наближається.

Україна вірить у перемогу
Заява Собору Української Православної Церкви
У вівторок, 14 березня ґубернатор варшавської області, д-р Фішер, прийняв у приявності високих представників управління області і преси зібраних на першій сесії Святого Синоду Української Православної Автокефальної Церкви, єпископів. В імені зібраних Владик Митрополит і Адміністратор Полікарп передав губернаторові прийняті на Св. Синоді постанови та водночас подякував за сердечне прийняття, що його зазнали владики, нижчі духовники й вірні Української Православної Церкви на території Генеральної Губернії, куди вони схоронились від большевицької навали. Після відчитання меморіялу, що його вирішив Св. Синод, губернатор д-р Фішер заявив, що він предасть цей важний документ боротьби проти большевизму ще того самого дня Генерал-Губернаторові. Після знищення жидівського большевизму виб’є година визволення. Українська Православна Автокефальна Церква може бути завсіди певна підтримки та активної допомоги німецьких органів влади, заявив губернатор д-р Фішер. По тій промові, яка закінчила офіціяльну частину прийняття, зібрані українські православні владики та інші українці, що їм товаришили, були гістьми губернатора. Присутні були такі Владики: Митрополит Полікарп, Архієпископ з Дніпропетровська Генадій, Архієпископ з Умані Ігор, Архієпископ з Чигирина й Києва Ніканор, Єпископ з Переяслава Мстислав, Єпископ з Рівного Платой, Єпископ з Мелітополя Сергій, Єпископ з Лубен Сильвестер, Єпископ із Кіровограду Володимир, Єпископ із Дубна В’ячеслав та Архімандрит із Полтави Досіфей.
На початку свого меморіялу українські православні владики стверджують, що завдяки сучасній боротьбі за визволення Европи від впливів, безбожницького комунізму, завдяки німецькій зброї, Українська Православна Автокефальна Церква відновила у 1941 р. своє життя, визволившись від залежности з-під Московської Православної Церкви. Цю подію ввесь український народ стрінув з безмежною радістю. Меморіял українських владик пригадує при цій нагоді, як то Українська Православна Церква втратила у 1686 році внаслідок підступів і підкупства свою незалежність у користь Москви. Український народ уперто вів боротьбу проти тієї церковної залежності від Москви впродовж всього часу своєї політичної належности. У 1917 році негайно приступлено до віднови церковно-організаційної незалежности України від Москви, але й тоді не обійшлось без боротьби. У боротьбі проти Української Православної Церкви та проти українського народу московські єпископи знайшли собі швидко союзника в комуністичному уряді Сов. Союзу, дарма, що той уряд був ворогом узагалі кожної релігії й кожної церкви. У 1920 році Московська Церква підпорядкувала Україну у церковному відношенні знову Москві, яка тоді була вже безбожницька й комуністична. Таким чином Московська Церква пішла знову на руку старим російським імперіялістичним цілям, що їх перейняли нові московські правителі. Не зважаючи на те, та всупереч усім репресіям, які стали голосні в усьому світі, відновлена у 1917 р. Українська Православна Автокефальна Церква проіснувала як незалежний організм майже до 1930 року. Меморіял православних владик змальовує потім стихійне відгородження релігійного та церковно-організаційного життя майже від першого дня визволення України німецькими військами з-під большевицької влади. У тому часі на всій Україні не залишилось було більше українських духовників як сто душ, які врятувались від большевицьких переслідувань, працюючи як фізичні робітники. Поверх 40 єпископів та коло 3.500 священиків вигинуло у казематах ГПУ, або в далеких таборах на засланні на Сибірі, у Туркестані, чи інших далеких совєтських теренах. 
Цвітучий розвиток відновленої Української Православної Автокефальної Церкви припинили, на жаль, знову воєнні події, які принесли з собою нову потопу без комунізму в Україні. Єпископи, духовники й вірні Української Православної Автокефальної Церкви мусіли покидати свої єпархії, парохії і села та шукати під охороною німецької армії рятунку на Заході, знаючи, що насправді московською большевицький уряд ні трохи не змінив свого відношення до справ релігії й Церкви. Сьогодні Москва має лише одну ціль: фізичне знищення українського народу. З волі Провидіння єпископи й священики Української Православної Автокефальної Церкви вибрали на тимчасове своє перебування територію Генеральної Губернії, де вони знайшли сердечну гостину. Проте вони свідомі своєї дальшої моральної відповідальности за духове життя православного українського народу, і тому вони збираються на чужині, підготовляючи себе й вірних до повороту у Батьківщину. Те становище українських єпископів знайшло зрозуміння в уряді Генеральної Губернії, який дав згоду на синоди православних владик з України. Православні єпископи з України готові далі стояти в передових рядах борців за ідеї христіянської Европи. У боротьбі за ці ідеї під проводом Німеччини український народ приніс уже у жертву своїх найкращих синів. Бозбожницька комуністична Москва, яка стоїть під безпосереднім впливом жидівства, веде боротьбу з цілою Европою, боротьбу, в якій жидівство змагає до знищення христіянського культурного й духового добра Европи. Український народ віддає себе у розпорядження христіянських народів Европи, змагаючи, як і вони, до перемоги добра над злом. Православні владики з України глибоко вірять, що Всемогучий Господь не відмовить своєї ласки й помочі побожним народам Европи, які боряться за добру справу.

Воєнні резерви Німеччини
Берлін. В коментарі про ситуацію на східному фронті часопис "Дойтче Альґемайне Цайтунґ" пише, між іншим, ось що: "Нераз, особливо в важких місяцях попереднього року, творилися військові ситуації, при яких здавалося, що криза повстала після вичерпання усіх джерел резерв. Досить часто, може у зв’язку зі звідомленнями про скрутне положення на східному фронті, зроджувалися тривожні думки, чому з великого числа військ, які спочивають усюди в Німеччині, на зайнятих західних землях, на південному сході, і на півночі, не відіслано більших формацій для підтримки на схід. Знаємо, що від тижнів і місяців історична боротьба на сході залежить від геройства числом розмірно обмежених вибранців випробуваних старшин і їх вояків. Але ми знаємо також, що на невральґічних пунктах Европи на заході і на південному сході стоїть на поготові зброя і люди, які готові виступити до боротьби. Знаємо, що казарми й гарнізони переповнені військами, які переходять новий вишкіл і вишколеними військами. Ми знаємо, що дуже велике число закордонних робітників, які краще, ніж у світову війну, виручають своєю працею для німецького зброєння міліони німецьких мужів. Все це дуже ясне. 
Коли ж схід від місяців мусить самий нести тягар війни з чисельно й матеріяльно переважаючим ворогом, який шукає вирішення та бажає знищення, а в інших частинах континенту стоять, вичікуючи, зброя та люди, то такий розвиток подій треба розглядати з такої точки погляду, яка прямує до загального вирішення, до тотального вирішення.

Розбитий наступ совєтів
З боїв на південному крилі східного фронту

З днів слави під Жашковом і Погребищем
(Прикінчення з попереднього числа) 
Тим самим 28 січня переможно закінчилась також і друга фаза операцій під керівництвом генерала танкових військ Губе. Не кажучи про деякі кризи та тертя, які завжди виникають у війні, операції проходили планомірно. Численні совєтські бойові групи відрізано або за першої атаки знищено. Відрізаний ворог, принаймні коло шости стрілецьких дивізій, намагається прорватися на північ, але майже винищується. Сильні частини інших чотирьох чи п’яти стрілецьких дивізій зганяються докупи в один великий ліс і протягом кількох тижнів боїв винищуются. Як перший наслідок операцій повідомлення Верховного Командування може вже 29 січня згадати про 6500 полонених та 8400 забитих. За дальшого очищування терену число полонених збільшується на 1000 чоловіка, але цим не завершується. Крім того частини генерала танкових військ Губе повідомляють, що вони від 24 січня здобули або знищили не менше як 863 танки і коло 600 гармат. Окремим ворожим групам хоч і пощастило в останню мить втекти, але вони мусіли кинути на полі бою всю свою важку зброю й спорядження.
Досягнено першорядного оперативного успіху, що виходить за рямці тактичного маневру. Розпочатий великами силами наступ ворога і його спроба за допомогою танків прорватися на південь, зазнали невдачі. Усунено небезпеку плянованого ворогом розколу південного крила німецького східного фронту. Оперативний плян совєтів не лише провалився та було затулено отвори в німецькому фронті, але крім того ворог завдяки вдралим німецьким операціям втратив велику частину своїх оперативних резервів, якими він мав намір рішуче і по своїй волі закінчити знищувальну зимову битву. Разом з 863 танками, втраченими ворогом на цій ділянці протягом не багатьох тижнів, совєти зазнали чималого послаблення своєї наступальної армії. 
До скорого й рішучого успіху німецької зброї в околиці Жашкова й Погребища спричинилися два моменти: старий наступальний дух німецької піхоти та німецьких танкових з’єднань, які свій розгін довели як і раніш, та висока майстерність і вмілість німецького командування, що в загальному прагнуло до пляномірности й систематичности, послуговувалось усім можливим і вміло пристосуватись до кожного становища. Моральна сила на німецькій стороні теж відограла не останню ролю в тому, що було відвернено катастрофу всупереч перевазі ворога і обернено її в успіх німецької зброї. Німецькі генерали, командувачі окремих частин, так вдало використовували місцевість за тактичних маневрів, що це уберегло частини від зайвих втрат. Це особливо стосується до командирів танкових частин та полкових і дивізійних командирів.
Тим самим створено дещо нове становище в середині південного крила німецького східного фронту. Утворено було новий міцний фронт, а водночас чималу частину танкових військ звільнено для виконання інших завдань. За небагато днів розтріпано добру частину раніш сильних оперативних совєтських резервів. За цих сприятливих передумов бій на півдні східного фронту триває далі на нових ділянках.

"Магомет неповинен умерти"
Життя арабського добровільця-шофера
Це було на одній з багатьох доріг, які провадять до Риму. Наші гальма раптом завищали, шини зашаруділи посуваючись, дерево хруснуло й зломилось і в наших очах замигтіли іскри "Mon Dieu! Oh, mon Dieu!" — вигукнув шофер, обмацав, коли авто зупинилось, спочатку свої кості, потім оглянув нас і зрештою сказав: "Все гаразд, месьє, все гаразд! Магомет ще не вмирати!" 
Ми засміялись, як звичайно сміються, коли щойно за мить перед тим уже лагодилися на той світ, і вийшли з машини, щоб оглянути велику яму, яку викопала північно американська бомба посеред дороги, якою, не знаючи того, повним газом мчав наш шофер. Лише в останніх пару секунд помітив він небезпеку, натис гальмо і зупинив авто. "О, месье, все гаразд", з полекшою констатував він ще раз. "Магомет не повинен умерти!..." 
Переживши спільну небезпеку, люди стають товариськими, отже їдучі далі здовж італійського фронту ми почули про надзвичайну долю нашого шофера, яка закинула його зрештою сюди. 
Магомет веселий співрозмовник, він завше посміхається й усім задоволений, вдячний і вірний тім, хто йому зичить добра. Він народився в місті Алжирі, там же й ріс, ходив до школи та вчився, як і інші арабські діти. Дуже рано зазнав він на власному досвіді, що то значить, бути залежним від жида. 
"Коли я одного разу виступив проти жидів", — так оповідав він — "мене зараз же арештували й кинули до в’язниці. Мені зробили судовий процес, обвинуватили мене в убивстві і хотіли мене засудити на смерть. Але на вулицях Алжиру зібралися величезні горби народу, почались заворушення і трибунал вирішив затушкувати справу, мене потом випустили. Ні, Магомет не повинен умерти..." 
"Я довго не знав, що робити. Тоді я переїхав до Франції, подавсь до Парижу і став там, як і багато моїх друзів шофером таксі. Я почав зі старої латаної машини, а скінчив важким Пежо. Я добре заробляв. Щодня чекав я на закінчення засідань парляменту і відвозив французьких депутатів. Незабаром я став шофером Ерріо та Ляваля. Раз віз я одного генерала. Він захотів мати мене своїм постійним шофером. Я роздумував не довго і згодився. Це був шеф Верховного Командування в Алжирі. Отже мені довелося знов побачити мою батьківщину вже солдатом французької колоніяльної армії. 
Після вибуху війни нас перенесено до Франції. Однак ми прибули запізно. Коли ми дісталися до Парижу, бойові дії вже були напередодні закінчення. Армія була розпущена, я опинився на вулиці і думав про мою дружину й про моїх дітей, о, так, бувши солдатом я оженився в Алжирі. Вертатись до них без грошей я не хотів. Коли я раз підносив речі одному німецькому солдатові і балакав з ним, він мені сказав, щоб я зголосився до одної транспортної частини НСКК (націонал-соціялістського корпусу шоферів) як шофер. 
Сказано — зроблено, я пішов до вербувального бюро і незабаром вже носив уніформу НСКК авіяційної групи з синьо-біло-червоного нарукавною нашивкою французьких добровольців. Після кількох тижнів військової підготовки мене відправили на східній фронт. Спочатку мені було там важко, допікав холод, адже я виріс під пекучим сонцем Алжиру. Я їздив з важкою вантажного машиною, перевозив щодня багато тонн муніції з одного летовища до іншого. Тут теж я мав щастя в біді. Одного дня налетіли бриючим льотом совєтські літаки. Я вискочив з машини і зарився в сніг. Мою машину кулі продіравили мов решето, але я — о, ні, Магомет не повинен був умерти!" 
"Тепер ось уже кілька місяців я в Італії. Мій начальник відділу дуже з мене задоволений і я маю стати штабовим шофером. Я цим дуже пишаюся! Я залишуся у німців поки буде війна, бо у мене як у араба, є лише один великий ворог — це жидівство. Лише перемога Німеччини може його знищити. І тому ми всі надіємось, я и мої французькі товариші, на цю перемогу і хочемо за неї боротись. Лише коли жидівство буде, знищене, а Магомет повернеться додому, хай вже тоді Алах спокійно бере його до себе. Але до того часу Магомет не повинен умерти..." 
Віллі Міхельс.

Тотальна мобілізація Японії
Японська авіяція день-у-день міцніє
В середу 22 березня премієр-міністер Японії Тойо промовляв перед парляментом. У Тихому океані, — так заявив він — ворог вів атаки проти Маршальських та Маріянських островів. Якщо хоробрим японським військам і пощастило відбити ворога не першій лінії фронту, то зрозуміло, що ворог і далі намагатиметься з переважаючим військовим матеріялом добитися успіху в наступі. Отже японська імперія стоїть перед вирішальними боями, від висліду яких залежить доля нації. Сьогодні між першою лінією фронту та фронтом батьківщини нема більше відмінности, заявив далі Тойо. Однак у цій єдності лежить ключ до остаточної перемоги. Далі премієр-міністер коротко зупинився на різних воєнних заходах останніх тижнів, які спрямовані на мобілізацію всіх сил нації в цій тотальній війні. Завданням уряду є виконати завдання, щоб вояки на фронті без турбот і перешкод могли проводити свої операції. З особливою радістю зміг Тойо констатувати, що ця тотальна мобілізація країни зробила великий поступ. Передусім авіяція Японії день-у-день дужчає. З другого боку ці заходи зробили великий вплив на життя надії, хоч уряд чинитиме все, щоб забезпечити необхідний життьовий рівень народу. З задоволенням зазначив премієр-міністер, що всі заходи зустріли повне зрозуміння й підтримку цілої нації. Це довір’я народу до свого проводу дає нову заохоту урядові до виконання його завдань. 
Щодо становища в Европі генерал Тойо з великою радістю констатував, що Німеччині пощастило досі перемогти всі труднощі. Сьогодні Німеччина дужими силами веде елястичну (гнучку) й успішну боротьбу. "Ми бажаємо нашому німецькому союзникові" — заявив Тойо — "в цій хоробрій борні й надалі всякого успіху".

У КІЛЬКА РЯДКІВ
- 1 березня вийшло 100 число часопису Берестейської округи "Наше Слово". Часопис отримав привітання від окружного комісара, читачів-селян та представників місцевого українського самоврядування. 
- Під Тернополем наші контрнаступи вломилися у ворожі позиції. Совєтські відділи розбито, фронтову прогалину замкнено. В районі Кремянця і біля Ковеля сила ворожих наступів зросла. У важких, мінливих боях ми розбили або здобули 18 ворожих бронетанків та знищили совєтську бойову трупу, що вломилася до Ковеля. 
- Англійський терористський летун Ріхард Рід хотів налякати демонструванням "спадальних фокусів" хліборобів на полях і одтяв при тому крилом літака голову одній селянці. Карний суд покарав летуна наказом вплатити 4500 марок чоловікові убитої. Так легко покараний терорист покриє цю суму мабуть із премій, які англійські плутократи виплачують своїм "героям" за вбивання цивільного населення европейських країн. 
- В Бостоні спустили на воду конвойного нищильника "Месон". Це перший воєнний корабель ЗДПА, на палубі якого на 44 білих плаватиме аж 160 морців — негрів.

ШЕВЧЕНКО І ГОГОЛЬ
Минуло 130 років від народження Кобзаря України
Написав Євген Маланюк
І
Коли зупиняєшся над життям і листуванням обидвох наших геніяльних земляків, впадає в очі дивна річ: перебування обох в тім самім Петербурзі, один і то самий ментор (чи "хрещений батько") обох Василь Жуковський, велика кількість спільних знайомих і спільних приятелів (назвати хоча б Михайла Щепкина та Варвару Рєпніну, щоб не згадувати Аксакових, Плетньових і т. д.). А проте, Шевченко і Гоголь ніколи не були знайомі особисто. Хотілось би сказати прикріше: "умудрилися" ніколи особисто не пізнатися... 
Це виглядає якщо не на одну "таємницю" в життєписі обох, то, принаймні, на великий парадокс в житті обох. Щоправда, при докладнішім розваженню та в світлі відповідних дат, парадокс цей поважно блідне. 
Справді, коли пригадаємо, що молодий абсольвент Ніжинського Ліцею, син дідича (автора комедій в стилю Котляревського, замолоду ще "значкового товариша" часів занику решток Гетьманщини) — Микола Гоголь Яновський опинюється в Петербурзі, десь на самім початку 1829, то щойно аж весною 1831 р. з’являється там 17-літній льокай-кріпак пана Енгельгардта. 
Миргородський панич, окрилений надіями та озброєний рекомендаціями свояка, бувшого міністра Дмитра Трощинського, повен жаги діяльности і слави (відчував в собі "сили необняті") оббиває у вимріянім Петербурзі пороги департаментів та шукає знайомства з великим Пушкіним. На разі з тієї біганини нічого не виходить. Гоголь уявляв собі Петербург "значно гарнішим і пишнішим". Вибухає ностальгія — благає у матері опису "обычаевъ и нравовъ малоросіянъ наших" та "папенькиныхъ малоороссійськихъ комедій", щоб виставити їх в "тутейшім театрі" і "трохи заробити". Видав невдалу поему, а потім наклад спалює. З розпачу тікав морем за кордон, розтринькавши податкові гроші матері. Битий соромом, восени повертається, а в зимі — про що більшість біографів Гоголя соромливо мовчить — через огидного Булґаріна поляка-ренегата, б. офіцера Костюшка, другорядного письменника, літературного аґента російської жандармерії, одержує посаду ніде інде, лише в шумнозвіснім "Третєм Отдєленії", ц. т. в централі політичної поліції імперії. І все це впродовж одного 1829 року! Щойно рік 1830 усміхнувся Гоголеві знайомством з постійним "протектором" В. Жуковським. Він друкує "Ніч під Купала". Літературна карієра зачинається... 
А убогий кріпак, людський крам в руках власника своєї "душі", вже битий за свою "злочинну" пристрасть до мистецтва, виконує "кімнатні" обов’язки. Нишком рисує, нишком плаче. Вильно, Варшава, в перепектив — Петербург — чи не все одно для нього? Та ж то лише маршрути його пана. 
І коли на весні 1831 р. юнак Шевченко опиняється в Петербурзі, як льокай і кріпак, то Гоголь вже професорує в аристократичній школі (Патріотическій Институтъ), вже є знаним в літературних колах автором, вже 1 часть його "Вечорів на хуторі" лежить у цензурі, щоб у вересні того ж року вийти у світ. 
Площини життя Шевченка й Гоголя, хоч і знайшлися в спільній петербурзькій просторіні, але не зійшлися тоді і не діткнулися. Занадто велика суспільна віддаль ділила їх. І так різко проходили місяці й роки двох синів України в столиці імперії. 
Аж десь 1835 р. (або й 1836) трапилась випадкова зустріч Шевченку, що вночі зарисовував в Літнім Саду фіґури богів і богинь, з малярем Сошенком — момент, як відомо, кардинальний в житті молодого кріпака, тоді вже декоратора у майстра Ширяєва. З цього моменту зачинається, хоч ще дуже трудний, але все ж не безнадійний шлях до творчости й свободи. Можна припускати, що саме в цім часі 1835-36 р. Шевченко вперше познайомився з творчістю Гоголя, рік бо 1835 це загальний галас про Гоголя, як про знаного й популярного автора "Вечорів" та "Миргороду" по всіх російських часописах і це прилюдна номінація його Бєлінским "головою російської літератури". 
На цім, на жаль точно не усталенім, перемежкові часу могла б, теоретично кажучи, відбутися особиста зустріч Шевченка з Гоголем. Але вона не відбулася і не могла відбутися, бо вже б червня 1836 року Гоголь, по майже безпереривнім семилітнім петербурзькім періоді життя, виїздить за кордон. Виїздить цим разом планово, можливо навіть з ідеологічних причин, в кожному разі на не окреслений довгий час. Вже до кінця свого життя Гоголь "подорожуватиме": до половини 1848 р. переважно за кордоном, останні три роки переважно в Росії (Москва) і в Україні (родова Василівка, Одеса). Незадовго до смерти плянував виїзд до Греції. І саме в Москві, в чужій хаті гр. А. П. Толстого помер 26 січня 1852 р. та "в чужу землю, в чужій домовині" був положений.
Підчас незабутнього викупу "живої душі" Шевченка (22. 4. 1838 р.) з кріпацтва Гоголь перебував в Римі, працюючи саме над "Мертвими душами". В моменті виходу в світ "Кобзаря" (весна 1840 р.) Гоголь, приїхавши восени 1839 р. з Відня, був у Москві, але 18 травня 1840 р. виїхав знову до Відня і до Італії. 
Перемежок від 18 жовтня 1841 р. по 5 червня 1842 р., ц. т. коли Гоголь знову є в Росії і коли вийшли "Гайдамаки" і ім’я Шевченка ставало знаним — це період, в якім особисте знайомство, теоретично кажучи, могло б мати місце, а спільних знайомих було аж досить (хоча б Гребінка, шкільний товариш Гоголя, Жуковський, чи К. Брюлов). Але і в тім періоді до знайомства не дійшло.
Від того часу Гоголь, все глибше западаючи в містику і в безнадійну працю над ІІ. ч. "Мертвих душ", аж до весни 1848 р. перебував за кордоном без перерви. Шевченко ж на самім закінченню свого історіозофічного циклю "Три літа", 5. 4. 1847 р. в Києві був заарештований і на десять довгих років викреслений з числа живих. 
Отже, як з цих хронологічних зіставлень видно, особисте знайомство між Шевченком і Гоголем, яке в певних, дуже коротких періодах їх одночасного перебування в Петербурзі могло б відбутися, все ж не відбулося. І про причини цього, вже ж таки парадоксального, явища поки що можна снувати лише гіпотези.  
ІІ
І все ж при усій бідності матеріялів щодо взаємовідношень двох геніяльних синів України, можна ствердити, що і Шевченко і Гоголь не лише знали один про другого, не лише були взаємно обізнані з своєю творчістю, а й проявляли також особисте зацікавлення своїм життям. 
Формально це виглядає так. 
І в листуванні, і в Щоденнику, і в автобіографічних повістях Шевченка ми аж надто рясно зустрічаємо ім'я Гоголя та думки з приводу нього. Нарешті, відоме послане "Н. Гоголю" становить в творчості Шевченка яскравий і визначний пам’ятник та являється: 1) поетичним сформулуванням відношення Шевченка до Гоголя, як Українця до Українця, та 2) поетичним визначенням місця Гоголя в історії літератури та в українстві взагалі. Натомість, в мистецькій творчості і листуванні Гоголя ми не зустрічаємо прізвища Шевченка ані разу. І лише в спогадах про Гоголя другорядного російського письменника-натураліста Григорія Данилевського (українця з походження) ми маємо єдиний документ про відношення Гоголя до Шевченка і, тим більш прикрий, що безсумнівний є де, сказали б ми тепер, "репортажовий" запис розмови між Йосипом Бодянським та Гоголем про творчість і особистість Шевченка. Диспропорція разюча, але на мій погляд, її не треба брати дуже поважно. Характер Гоголя, ускладнений і розщеплений, був цілковитою протилежністю суцільно-щирого характеру Шевченка, який посідав уповні рідку здібність бути самим собою на кожнім місці і при кожних обставинах, Гоголь був (чим далі, тим частіш) похмурим, гірким і окритим. Немає сумніву також, що поезія Шевченка (а він її не міг не знати!) зробила на нього глибоко болюче вражіння і, до певної міри, якби "зрадила" в загально признанім "голові російської літератури" справжню національну істоту. Не зупиняючись тут над цим ширше, вистарчить лише ствердити, що Гоголь, напевно, уникав згадувати про Шевченка, а коли один раз був потягнений Бодянським за язик, то надто в присутности закінченого малороса Г. Данилевського говорив з Волинським нещиро і вимушено. 
Це ті знамениті слова Гоголя про "дьоготь", якого ніби у Шевченка "більше, аніж поезії", слова, що вивели з рівноваги Бодянського, саме своєю нещирістю, та ще те, що "для росіян, чехів, українців та сербів єдиною святинею має бути мова Пушкіна", як нею є "євангеліє для всіх христіян". 
— Що ви? Ви ж самі Українець!" — вирвалося у до краю обуреного Бодянського. — "Дивна людина" — промовив Бодянський, коли ми знов, опинилися на вулиці: "Заперечувати значіння Шевченка! — от вже, видно, не з тої ноги сьогодні встав". ("Знайомство з Гоголем"). 
Посланіє Шевченка до Гоголя, датоване 30. XII. 1844 р. в Петербурзі (Гоголь був тоді у Франкфурті) є надто відоме, щоб його тут ще раз наводити. Прекрасна праця В. Щурата ("Шевченкове посланіє Гоголю") звільняє від довгих розважань на цю тему. Нагадаймо тільки, що В. Щурат (а за ним і новіші дослідники, як Гліб Дорошкевич) ставлять посланіє "Гоголю" (1844 р.) в генетичний зв’язок з посланієм "І мертвим і живим і ненародженим" (1845 р), при чому В. Щурат влучно ставить посланіє "Гоголю" композиційно вище від "Посланія" 1845 р. і вважає його поруч "несконцентрованого" більшого "Посланія" "плодом чистого натхнення". 
Отже, в останній формулі Шевченкового посланія до Гоголя "Ти смієшся, а я плачу" дано найповніше й найконструктивніше творчости (й особистости) Гоголя в сфері нашої літератури і культури, в мірилі, сказати б, всеукраїнському, при одночаснім самовизначенні уняття творчости Шевченка. Пророчість і сатиричність, пломінь сліз і їдь сміху, ліричність і епічність ці контрасти можна було б продовжувати далі. Йде тут лише про те, що Шевченко, з йому одному притаманною всенаціональною, "суверенною" широчиною вказав місце Гоголя в нашій національно-духовій дійсності. А при тім виказав, розуміється, глибоке відчуття національної вартости творчости Гоголя в її цілокупності і дав їй належну національну ж оцінку. 
Характеристично, напр., що філософічну книгу Гоголя "Вибрані місця з листування" (вийшла в рік заслання Шевченка), книгу, що викликала в російській еліті однодушне обурення, навіть (у Бєлінського) вибух ненависти до її автора, — Шевченко уважно читав на засланні. В першім же листі з Орської фортеції 24.10. 1847 р. просив він у Рєпніної надіслати йому "останній" твір Гоголя. І потім писав В. Рєпніній цілого листа (7. 3.1850 р.) про нашого Гоголя, як "справжнього знавця серця людського". "Я ніколи не перестану жалкувати, що мені не довелось познайомитись особисто з Гоголем" - значує Шевченко в цім же листі, і зараз же пояснює, чому: "при особистім знайомстві іноді випадком така краса серця розгортається, що її жадне перо не спроможе змалювати". 
Дуже важливим моментом у відношенні Шевченка до Гоголя було також зрозуміння ним справжнього сенсу і справжньої природи "Мертвих душ", які він звав "безмерним твором" Гоголя, з огляду, власне, на, його національно-українське значення. 
І нарешті ще одне: Шевченко ніколи не приймав Гоголя, мовляв, в цілості й, безкритично. При усім своїм поважанні й любові, а навіть побожності до Гоголя-письменника ("помолись Богу на могилі Гоголя за його праведную душу" пише він 1. 5. 1854 року з заслання до Бодянського), Шевченко ніколи не закриває очей на тіневі сторінки його, на, "малоросійські" елементи Гоголя письменника, а, певно, ще більш, Гоголя-особистости. Таксамо щиро не поділяв Шевченко "аматорських" поглядів Гоголя на мистецтво, зокрема плястику, і тонко висміював їх. 
Людина "геніяльної щирости" і, що до нього, цілковита протилежність Гоголеві — Шевченко залишився самим собою і у відношенні до свого завсіди високо ціненого, жадібно читаного і глибоко шанованого ("перед Гоголем треба благоговіти"), але національно надщербленого геніяльного земляка. І тим можна пояснити, чому Шевченко не познайомився з Гоголем особисто, хоч "ніколи не переставав жалкувати" про це, як також і те, що ні разу не написав до Гоголя, хоч думав про це в найтяжчім періоді свого заслання, коли "як той, що у безодню падає, ладен був за все вхопитися" (лист до В. Рєпніної 1.1. 1850). 
Це промовисте "все" дає міру особистої віддалі поміж двома геніями України.

Т.Шевченко про військо
Л. Граничка
Вже п’ятий рік триває найжорстокіша з усіх дотеперішніх війна. Немає розподілу тепер на запілля, бо війна однаково всюди сіє знищення й ширить руїну. Дехто, призвичаєнний до передвоєнних вигід, може навіть по тиху нарікати, мовляв, на що війни, чи не можна б "по доброму, по мирному" долагоджувати міжнародні спори, бо війна — це "варварство" й дикунство. 
Такі думки ще недавно доволі часто були чути між українцями, а був час, що навіть деякі наші провідні круги не поважно ставилися до організації рідної армії, бо вірили в лібералістично-соціялістичні брехні про "поступ" і про "рай на землі", в якому не треба війська, бо не "буде загарбницьких воєн". Цю віру скріплювали комуністи, співаючи в своєму гімні про і при одночасно до панування над світом... шляхом найжорстокішої теперішньої війни і то коштом мук і смерті міліонів українського народу.
Тому то цікаво буде, подивитися, як Тарас Шевченко дивився на справу рідного війська, як геній Тараса оцінював війни, що їх в минулому мусіла вести Україна. За часів Шевченка Україна була в московській неволі, тоді вже не було українського війська, внуки славних колись козацьких і запорозьких військ "носили косу в росу" і були тільки гречкосіями. Шевченка це боліло, він успокоював своє серце згадками про ті часи, коли в Україні "ревіли гармати", коли "панували запорожці" та "здобували славу і волю". Були колись війни в Україні, але було тоді "добре жити на тій Україні", а тепер, міркує Шевченко в "Тарасовій ночі" тільки "слава сяє", воєн нема, але... "воленьку спіткала неволя". Подібні Шевченкові думки стрічаємо і в інших багатьох творах, згадаймо хоч би тільки "Івана Підкову", "Чигирин", "Гайдамаки", "Буває в неволі"... 
Наш великий поет бачив, що з останнього більшого зриву українського народу не вийшла воля, а все ж таки згадував про нього в "Гайдамаках" і серце поетове "усміхалося". У поемі "Сон", ("Гори мої високий") навіть "козацька церква" "виглядає великої козацької слави" і жде на "запорожця з Лугу", українського війська і волі. 
Так бачимо, що Шевченко козаків і запорожців утотожнював з волею України, не стало військової сили, не було і волі для народу, бо лишилася тільки "слава". Поет оспівував ту "козацьку славу" і вірив, а з нею у українського народу до повного національного життя. Поет описував війни, що їх провадила Україна з поляками ("Тарасова ніч" і "Гайдамаки"), з турками й татарами ("Іван Підкова" і "Гамалія") та з москалями ("Іржавець"). Ті війни були чисто оборонні (з поляками), або оборонно зачіпні (з мусульманами). Війни провадилися за те, щоб "здобути славу і волю", та "братів визволяти". У боях українці "шукали правди". Слово "кара" повторює поет кільканадцять разів у "Гайдамаках". Герої цієї поеми, на думку поета, "шукали правди" і тому за ними стояли і душі праведних, і сила Архистратига Михаїла... 
Подібно дивиться поет і на боротьбу кавказьких народів проти неситої Москви. Він кличе до хоробрих кавказців: 
Борітеся, поборете. 
Вам Бог помагає! 
За вас правда, за вас сила 
І воля святая! 
В очах нашого поета правда, це те саме, що сила, яка мусить вибороти волю. Хто бореться за правду, той лицар і за таких уважав Шевченко українських борців, бо розбійник "не встане" (боротися) за "святу правду і волю". 
Гарними рядками малює поет і мобілізацію в козацькій Україні: 
З Чигирину 
По всій славній Україні, 
Заревли великі дзвони. 
Щоб сідлали хлопці коні, 
Щоб мечі-шаблі гострили 
Та збирались на весілля,
На веселе погуляння,
На криваве залицяння. 
Українські тодішні жінки без плачів і нарікань "випроводжали" козаків на війну: вдова єдиного сина, сестра свого брата, а бідна сирота — сиротину ("Хустина"). 
Шевченкові герої — козаки запорожці — вже тоді знали, що найкращим способом оборони — є наступ. Тому вони часто йшли "за Тендер погуляти, турка пошукати", як це бачимо в "Невольнику" "Івані Підкові" та "Гамалії". Але і в тих зачіпних війнах козаки не для грабунку воювали: "Не кишені трусить, а братів визволяти". Конфедератів Шевченко не вважає за лицарів-героїв, бо вони "забули волю рятувати", тільки "полигалися з жидами, та й ну руйнувати". 
Поет знав, що тільки при помочі війська можна оборонити правду і волю, а не плаче ("Не плачте, братія!" у "Гайдамаках"). Знав також і міжнародні гасла про "рівність, братерство і волю", але не вірив, щоб самими тільки гаслами можна було з неволі. Хоч люди "того ж батька" і "такі ж самі діти" — та "не вміють" і "не хочуть об’єднуватися" мирно, бо їм "заздро, що в брата є в коморі і на дворі, і весело в хаті". 
Шевченко дивився на роль війська і воєн з історіософічного становища і вважав війну, навіть програну, за позитивне явище, як тільки її провадив український народ в обороні своїх прав і життя. Тому не осуджує він і нещасливого закінчення війни гетьмана Мазепи проти Московщини, тільки жалує, що "поради не подала мати, як пшениченьку пожати, Полтаву дістати" ("Іржавець"). Не було тоді єдности в Україні, бо наші земляки йшли за голосом серця, а не за вимогами розуму! Шевченко звертається до Семена Палія, щоб "серцеві не потурав", бо "воно його ввесь вік дурило". Підчас війни треба "серце приспати", бо від рухи серця — це хвилеві зворушення, а війна рішає про долю на роду, на довгі роки ("Чернець").
Шевченко дивився на війни зі вічности. Згадаймо його могутній, космічний майже, початок "Гайдамаків". 
Все йде, все минає, — і краю немає... 
А сонечко встане, як перше 
вставало, 
І зорі червоні, як перше плили, 
Попливуть і потім; і ти, 
білолиций, 
По синьому небу вийдеш погулять. 
Той місяць символізує в Шевченка вічність людського життя: він бачив уже такі битви різні, які відбулися над річками "Россю, Альтою і Сеною" та життя народів плило далі, бо воно вічне. А тим "гарно духам", що дають себе заколисувати мріями про "вічний мир", відповідає поет твердженням про вічність воєн і боротьби: 
"Так було і в Трої, так і буде!" 
("Гайдамаки") 
Для повноти Шевченкових поглядів на війну треба згадати, що був поет проти воєн, але тільки тих воєн, що їх царі провадили для своїх особистих цілей. Про таку "цареву війну" згадує Шевченко в творі "Царі", де "у полі бились, сиротили маленьких діточок своїх". 
Шевченко з любов’ю згадував про ті часи в Україні, коли було власне військо, бо свою армію утотожнював з "волею" нашого народу. В часах важкого московського за царя Миколи І знаходив єдиний лік на своє серце поет у згадках про ті часи, коли "в Україні ревіли гармати", коли була "братерська наша воля", коли "козаки гуляли". Шевченко, не діждавшись того від старого Квітки, — почав сам співати про те, що "діялось в Україні": 
За що погибала, 
За що слава козацькая 
На всім світі стала.
Як високо ставив Шевченко військову організацію — найкраще бачимо в поемі "Невольник". Там козак висилає свого приймака Степана в Січ, де найкраще "навчиться, як краще лихом торгувать"; там "наїсться він усіх хлібів" та козацького звичаю" і "побачить світа". Одним словом, треба молодому українців "піти у наймити на год, на два" — у наймити, на службу, до найвищого пана, бо власного народу. 
Бо хто не вміє заробить, 
То той не вмітиме й пожить. 
При кінці нав’яжемо до думок, висловлених на початку нашого фейлетону. Довгі літа не мав наш народ отої "живої школи", яку так вихваляє старий козак в "Невольнику". Не мали ми військової організації, в якій вчилася б наша молодь карности в службі для народу. Деякі наші інтеліґенти думали вже, що військо непотрібне, бо зближається час, в якому не буде воєн... бачимо, що інакше думав Тарас Шевченко, його думки, хоч і висловлені перед сотнею літ, і правдиві. Це напевно бачать тепер і всі українці, бо наявно могли переконатися під час цієї війни, що деклямації "про комуністичний мирний рай" — це тільки брехня московського імперіялізму і що війни виграється тільки ідейно і технічно арміями.

Босий і роздягнений майор Рудель добився до своїх
Пригоди німецького літуна
Відомий німецький стрімкоспадний літун (пікіровщик) майор Рудель, кавалер Лицарського Хреста з дубовим листям і з мечами 20 березня цього року не повернувся з польоту проти ворога. Проте трохи пізніше, після просто неймовірних пригод за совєтськими лініями він пробився знов до своєї частини. 
За польоту над південним відтинком східного фронту літаки майора Руделя та його товариша по частині наткнулись на сильний ворожий обстріл. Товариш по частині мусів рішитися на вимушену посадку. Майор Рудель теж хутко наважився приземлитись поруч, щоб узяти на свій літак залогу машини товариша. Однак на грязюці він ніяк не зміг злетіти. А тут де не взялися большевицькі солдати, які почали обстрілювати німецьких літунів, отже останні вирішили пробитись на захід до своїх ліній. 
Їм пощастило відбитись і відірватись від переслідувачів. Але перед ними лежала широка ріка, холодні як крига води якої їм малося переписти. Перешкода була дуже серйозна. Борт-радист майора Руделя, кавалер лицарського хреста старший фельдфебель Геншель, втративши сили втопився в крижаній воді. Майор Рудель тимчасом переплив ріку, огледівся і помітив, що його вірний борт-радист, з яким він спільно зробив більшість зі своїх понад 1700 польотів, зник у хвилях. Тоді майор не довго думаючи поплив ще раз назад, сподіваючись урятувати вірного товариша. Але його спроба нажаль була безуспішна. Перепливавши ріку, два інші товариші майора так вичерпали свої сили, що вже не годні були боронитися від раптом надбіглої совєтської розвідки і були полонені ворогом. Лише майор Рудель, загартоване спортом тіло якого не піддалося виснаженню, утік від переслідувачів, що в темряві стріляли на його з машинових пістолів. Але майор босий, в одній сорочці і з раною в плечі від пістольної кулі, біг зигзагуватою (ламаною) лінією далі на захід. Близько пів на одинадцяту ночі добився він до одного села, яке, як виявилося було в руках совєтів. Його помітили і майор мусів тікати далі. Совєти вислали на розшук його верхівців з собаками шукачами, але майор лежав на ріллі осторонь шляху, поки минула небезпека. На щастя його не знайшли і коло першої години він зміг далі продовжувати свою подорож на захід. Пройшовши босий до 8.30 год., майор натрапив на румунських солдатів і був врятований.

КОРОТКО
- Із далекої Півночі наспіла вістка про нову перемогу німецьких ловецьких авіяторів, що у минулий понеділок, 20-го березня, летівши в охороні одного з’єднання бойових машин над Білим морем, зударилися з такого ж комбінованою ескадрілею червоних летунів. Німці негайно зав’язали бій, що частково розвинувся над самісінькою водою, та збили аж 16 ворожих машин. Лицар дубових листків до Залізного Хреста поручник Вайсенберґер осягнув 4-ома перемогами загальне число своїх летунських зістрілень на 148, а четар (фельдфебель) Морс, збивши також 4-ох большевиків, підніс цифру своїх осягів до 33. Німці не мали ніяких втрат! Пообіді тогож таки дня німецька ескадріля вртрянула ще раз у повітряний бій з червоними, збивши знов п’ять машин та приневоливши большевицькі бомбовози скинути бомби на власні позиції. 23-літній фельдфебель Морс збив знов 4 ворожі літаки. 
- Париж любується тепер незвичайним митцем із кольосальною пам’яттю. Тисячі парижан товпляться щоденно біля рас варієте, де виступає цей феномен. Артист роздає між публіку кільканадцять примірників свіжих газет, які лише раз переглянув і каже собі викликати довільні речення з любої статті. Під подив залі, артист виголошує дальші речення цілої статей.
- 3 Лондону повідомляють, що генерал авіяції Вільсон, шеф штабу однієї американської бомбової дивізії не повернувся з денного нальоту на Берлін 6-го березня. Вільсона якраз у день смерти іменували генералом. Його важка підбита німецькою артилерією, палаючи впала в безодню. 
- Посол Фінляндії в Букарешті, Палін, передав голові румунської держави маршалові Антонеску у присутності віцепрезидента Румунії, проф. Антонеску, та цілого складу фінського посольства великий хрест фінського ордену Волі з мечами. В той спосіб Фінляндія відзначила свій близький зв’язок з Румунією, якої вожен, так як і фінці, стоять у важких боях з большевицькою навалою. 
- Німецьке воєнне звідомлення від 21-го березня повідомляє м. і., що у просторі влому між середнім українським Бугом і Дністром лише під Жмеринкою — прийшло до запеклих боїв, які продовжуються. Німецьке летунство нанесло большевикам, що посуваються в напрямі Дністра великих людських та матеріяльних втрат.
