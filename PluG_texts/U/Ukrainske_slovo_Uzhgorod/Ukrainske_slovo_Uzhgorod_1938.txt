«С.К. Русь, Ужгород започатковує сезон розгромом УМТЕ, Ужгород, 11:0 (3:0).
Товариська зустріч […] (тут іде нерозбірлива цифра, що найбільше схожа на 3, хоча й не відповідає контексту. — В. Б.) мистців Словаччини нашого й мадярського скінчилася двоцифровою перемогою добре диспонованої дружини Руси, яка в складі: Шашовець, Криж П., Радик, Шкиряк ст., Копчай, Бендас, Мозер, Кобзар (Хома), Карман, Криж Й. і Ковач назначила вже спочатку, що буде грізним противником у дивізійних змаганнях.
Дальше змагання гратиме Русь у неділю на власнім грищі о 15. год. Партнер Руси перед закінченням числа ще не був означений» [«Українське слово» за 08.03.1938].
«СК Русь, Ужгород — КСЦ Кр. Хлумець 10:0 (8:0).
І друге товариське змагання закінчилося високоцифровою перемогою нашої дружини, яка на цей раз випробувала нових грачів: на лівім крилі Джубана, а в середині нападу Хому та мол. Товта, замість недужого Кармана.
Активність гостей не вистачила на добре технічно й стрілово диспоновану Русь, яка в другій половині гри вже завідомо не навантажувала гостей дальшими ґолями.
Ворота здобули: Мозер 5, Криж ст. й Хома по 2 та Товт.
Суддя п. Чорногорський з Ужгороду — добрий. Глядачів — 400.
В неділю, 13. ц.м., відбудеться на грищі Руси товариська зустріч СК Русь, Ужгород — ЧсСК, Ужгород. Початок о год. 15» [«Українське слово» за 09.03.1938].
«Перше коло сх. округи СП. дивізії вже відігране
і принесло єдину несподіванку в тісній програній останнього в табелі УАЦ, Ужгород проти першого КАЦ, Кошиці. Найбільше зацікавлення зосередило змагання МШЕ, Мукачево — СК Русь, Ужгород 3:1 (0:0), що скінчилося певною перемогою нашої дружини, яка в складі: Шашовець, Криж П., Радик, Клич, Копчай, Іванчо, Мозер, Кобзар, Карман, Криж І. і Джубан не віднесла більшої перемоги лише завдяки досконалій грі воротаря гостителів — Мареша, який захистив особливо першу половину гри від цілого ряду певних воріт.
Дружина Руси грала назагал добре, мала найліпшу оборону, у помочі визначився добрим наступом і приграннями Копчай, у нападі поліпшився Карман. Крилові створювалися небезпечні ситуації та прислужилися, що здобуто двоє воріт (Джубан і Мозер), а взагалі грали досить нервово. Другі переможні ворота здобув з подачі Кобзаря добрим стрілом — Карман. Суддя Чорногорський з Ужгороду — добрий, не зважаючи на зайво присуджену одинадцяту, що й дала МШЕ єдині ворота. Глядачів — 1500.
***
СК Русь, Ужгород — КАЦ, Кошиці
буде відігране вже в неділю 27. ц.м. о год. 115. на грищі Руси в Ужгороді. З Кошиць прибуде окремий потяг «друкерів» КАЦ-у, отже прихильники Руси мають не лише зявитися на змагання, але й приготуватись до доброго «друку», а Русь… Темпо, темпо! Судюватиме ліґовий суддя Пфютцнер із Карлових Варів.
***
УАЦ, Ужгород — КАЦ, Кошиці 0:1 (0:1).
Незаслужена програна рівноцінного УАЦ-у й то власними воротами. Суддя Калафоні не признав регулярно здобутих вирівнювальних воріт УАЦ-у та за свою «обєктивність» для КАЦ, Кошиці був віддячений проводом розлюченої родини «друкерів» вулицями міста. Подібне рекламування спорту п.п. суддями типу згаданого кошицького «спортовця», спорту послуги не зробить!
***
Дальші висліди СПД.
І. ЧсСК, Ужгород — БФТЦ, Берегово 2:0.
І. ЧсСК, Кошиці — АЦ Сп. Нова Весь 7:1 (4:0)» [«Українське слово» за 23.03.1938].
«Слов., Підкарп. див. — Сх. округа
розіграла друге коло без несподіванок, при чому переможцями були в усіх випадках домашні клюби. Всі грища визначалися на цей раз рекордовими відвідинами публіки, що свідчило про рішальність змагань цього кола для більшости учасників. Найбільше зацікавлення викликало напіврішаюче змагання щодо першенства табелі.
***
СК Русь, Ужгород — КАЦ, Кошиці 2:0 (1:0),
яке притягло понад 3000 глядачів. Його обєктивно й добре вів ліґовий суддя, п. Санок з Мор. Острави.
Лишень йому й можна завдячувати, що звичайно гострі змагання з кошицьким першуном скінчилися без скандалів, а зранення в другій половині нашого Радика та воротаря гостей Сачурія, що були причиною неочікуваних зударів, не привели до більших непорозумінь.
Проти комплектної дружини КАЦ, наша Русь наступила у складі: Шашовець, Криж П., Радик, Клич-Пашкуляк, Копчай, Іванчо, Мозер, Кобзар, Карман, Криж Й., і Джубан. Перших 15 хвилин гри пройшли під знаком веденого в пекельнім темпі наступу Руси та мусіли були результуватися щонайменше трьома здобутими воротами. Але щастя гостей та й слаба «мушка» окремих стрільців обернули карту в той бік, що дальшу ініціятиву перебрали гості й показали, що й вони дещо вміють. Але їм на перешкоді стала тверда, як граніт, оборона Руси, в якій надзвичайно спокійний і впевнений грач Шашовець та темпераментні грачі Радик і Криж боронили завзято підступи до своєї твердині. В цій частині гри допомога Руси й напад, неначе, призабули на свої ролі, не держалися свого місця, слабо контролювали мяч і нічим не нагадували учасників «концерту» з тих перших «15 хвилин».
А все ж стачило одного доброго вибігу на ворота гостей в 41. хв. й знамените приграння Мозера, а Кобзар закінчив стрілом до воріт гостей.
Другу половину гри розпочали гості також «15 хв.», але спромоглися лишень на 5. здобутих рогів, яких число до кінця змагання ще збільшили двома.
Напад Руси схаменувся, знайшлася й допомога та почалася облога воріт гостей, яка опісля пятикратно за собою відбитих стрілів Руси скінчилася шостим, успішним Кобзаревим, себто другими здобутими воротами для Руси. Хвилиною пізніше був зранений й віднесений із грища оборонець Руси Радик, його місце обсадив Кобзар, і Русь таким чином догравала з десяттю грачами дальших 28 хвилин гри.
Наприкінці змагання мав два небезпечні зудари воротар гостей завдяки своїй жертвенності, але дограв витривало аж до кінця, все ж потім зомлів.
Цією перемогою Русь є вже відділена від першого КАЦ, лишень одною точкою, за нею іде ЧсСК, Кошиці з однаковим числом 14 точок, з гіршим на дві сотих відношенням воріт, потім іде І. ЧсСК, Ужгород — 9 точок, АЦ Сп. Н. Весь — 88 (у цьому місці, безперечно, мала стояти цифра 8. — В. Б.), БФТЦ, Берегово — 6, МШЕ, Мукачево — 4, УАЦ, Ужгород — 2 точки. Дальше змагання гратиме Русь цієї неділі з УАЦ. Ужгород на його грищі.
***
Дальші висліди СПД. Сх. Округи.
І. ЧСК, Кошиці — УАЦ, Ужгород 3:0 (1:0), АЦ Сп. Н. Весь — І. ЧсСК, Ужгород 5:2 (2:0), БФТЦ, Берегово — МШЕ, Мукачево 3:1 (2:1)» [«Українське слово» за 02.04.1938].
«СК Русь, Ужгород — АЦ Сп. Н. Весь 0:1 (0:6).
Дальша програна Руси й до того найтяжча в дивізійних змаганнях пояснюється неповнотою першої дружини, а головно ж слабою грою оборони й допомоги. В нападі були слабші крила супроти знаменитої оборони гостей, яка й несе властиво найбільшу заслугу в цій «0». Цією перемогою гості не захитали становища Руси, одначе здобули дві цінні точки, що дають їм певність у на дальшу участь в дивізії. Змагання в присутності приблизно 1000 глядачів добре вів п. Чорногорський з Ужгороду.
***
Дальші висліди й стан табелі.
КАЦ, Кошиці — ЧсСК, Кошиці 2:1 (2:1).
УАЦ, Ужгород — БФТЦ, Берегово 2:0 (1:0).
МШЕ, Мукачево — ЧсСК, Ужгород 3:0 (1:0).
Після пятого кола вже певним переможцем цього річника є кошицький КАЦ із 21 точкою, за ним іде ЧсСК, Кошиці з 16 т., Русь, Ужгород 14, АЦ, Сп. Нова Весь 10, МШЕ, Мукачево 10, ЧсСК, Ужгород 10, БФТЦ, Берегово 8, й УАЦ, Ужгород 7 точок. Найбільше шансів на залишення дивізії мають БФТЦ й УАЦ» [«Українське слово» за 06.05.1938].
