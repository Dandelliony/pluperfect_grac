П. П. Любченко
Привітальне слово художній нараді
Товариші, своє привітальне слово нараді треба б почати з того, що [6} пролетаріат України більш своєчасно починав свої збори тому, що наша нарада, яка за інформацією у мене мала початися о 5-й годині, почалась з запізненням на цілу годину, це є ознакою деякої культури, економії часу та інтенсивної праці. (Голос з місця: А хто винен?). Судіть самі, хто винен. Я подзвонив о 5-й годині, то мені сказали, що нема чого ще їхати.
Товариші, пролетарський переворот в старій Росії став могутнім чинником для культурної революції, для розвитку культурного будівництва. Прихід робітничого класу до влади поставив в порядку денному надзвичайно велике завдання — наверстати в культурній роботі те, що втратив робітничий клас під владою панування, самого дикого панування старого царського уряду. І не тільки догнати, а, використовуючи всю владу, використовуючи робітничу державу, так налягти на культурний сектор своєї роботи, так налягти на роботу над самим собою, щоб стати поруч з більш культурним і обігнати більш культурний пролетаріат Заходу. Тому, що, тільки забезпечивши такий темп розвитку культури в Радянській країні, можна говорити про соціалістичне життя. І ми з вами покликані цю історичну роботу в нашій країні проробити. Жовтневий переворот утворив умови для організації десятків тис. різних форм робітничого руху, зокрема різних форм культурної роботи серед робітництва та селянства. Ми почали від самих примітивних, але без яких не можна уявити культурну революцію, почали від пунктів по ліквідації неписьменності до робітничих клубів, до хат-читалень, до сільбудів, до робітничих театрів, драматичних гуртків — ось розгорнуте поле, ось низка форм, використовуючи які робітничий клас, наша партія і основна маса селянства переганяє ту відсталість, з якою ми прийшли до Жовтневої революції. Ми цю роботу проробимо не без успіху. Ми цю роботу проробляємо з великими наслідками. Ми з кожним роком можемо констатувати, що по лінії робітництва і по лінії селянства ми маємо значне зрушення. Тов. Ленін колись сказав, що «мова повинна йти про ту напівазіатську безкультурність, з якої ми не вибралися до цього часу і не можемо вибратися без серйозних зусиль, хоч маємо можливість вибратися, бо ніде народні маси не зацікавлені так справжньою культурою, як у нас; ніде питання цієї культури не ставляться так глибоко і так послідовно, як у нас; ніде, ні в одній країні, державна влада не знаходиться в руках робітничого класу, який в масі своїй прекрасно розуміє недоліки своєї, не скажу культурності, а скажу письменності...» \ так ставив Володимир Ілліч у 22 р. питання культурної роботи серед пролетаріату. Ще більш різко треба його ставити в роботі серед селянських мас. Дійсно, умови у нас створено, ми кинули на культурний фронт великі кадри старих культурних робітників, утворили і утворюємо з кожним роком все сприятливіші умови для їх роботи, ми утворили умови для самодіяльної роботи робітничого класу, для самодіяльності передової частини селянства, виковуємо нові кадри організаторів, культурних робітників, які, набуваючи собі знання і зростаючи разом з робітничим класом і робітничою державою, повинні замінити нам старі кадри на нашій культурній ділянці. Наші вороги, різні буржуазні культурні робітники і політики, не помічають цієї великої масової роботи, їм здається, що робітничий клуб і хата-читальня і той самий пункт по ліквідації неписьменності — це щось то далеке від культури, плетуть більшовики лапті і більш нічого. Вони звикли оцінювати вартість культурного руху лише по тому, як обслуговується пануюча верхівка, їм незрозумілий величезний розмах в роботі, вони просто підходять до цього, не рахуючи за вартість, не оцінюючи тих позитивних наслідків, які ця робота дає, і підходять так тому, що вважають, що ми разом з вами, і зокрема Комуністична партія, яка цим рухом керує, настільки хорує на неуцтво, настільки не розуміє культурних завдань, що з такими процесами їй не справитися. Це було б вірно, якби ми були не партією комуністичною, не партією, що озброєна могутньою зброєю і організовує всі частини життя, в тому числі мистецтво, коли б ми будували нашу робітничо-селянську державу і підходили до нашого культурного процесу, не озброївшись певними знаннями, якби ми підходили до нього не на наукових засадах, але між нами, товариші, і різними доктринами полягає різниця в тому, що і пролетарський переворот ми зробили тільки на основі найбільш доскональної науки — нашого марксизму, що ми знаємо, чого ми хочемо і як будемо досягати тої мети, що перед собою поставили. Ми знаємо, що пролетарське мистецтво, пролетарська культура взагалі не можуть бути утворені з якихось то мрій і фантазій. Ми знаємо, що для того, щоб робітничий клас міг створити свою пролетарську культуру, щоб ми з вами були такими керівниками пролетарської культури, пролетарського мистецтва взагалі, революційного мистецтва, що ми з вами повинні бути настільки грамотні, настільки ознайомлені з всією тією спадщиною, що нам залишилася, щоб бути активними робітниками й активними будівниками нового.
Ленін на з’їзді комсомолу в 20 р. сказав: «Пролетарська культура не є культура, що вискочила невідомо звідки, не є вигадка людей, які називають себе спеціалістами по пролетарській культурі. Це все цілковита нісенітниця. Пролетарська культура повинна стати закономірним розвитком тих запасів знання, які людство виробило під гнітом капіталістичного суспільства»2. Так, товариші, ставив один із найкращих марксистів, вождь, провідник, організатор нашої партії і організатор Жовтневого перевороту. Як бачите, ми підходимо до будівництва пролетарської культури, озброївшись знаннями; підходячи до утворення нового, ставимо собі за завдання вивчати старе, проаналізувати його, відкинути те, що нам непотрібно. Не відпиратися від того, що є загальним досягненням науки, щоб просуватися вперед в нових формах, з новим змістом, що відповідає інтересам робітничого класу. І лише так ми можемо розв’язати питання культурного будівництва.
Ваша ділянка, ділянка художньої роботи, є якраз та, що найбільш впливає на широкі робітничі маси. Вона є найбільш приступна, вона є перша форма для виховання наших робітничих і селянських мас. З драматичного гуртка, з театральної вистави, з первісного гуртка — відтіля починаються ті елементи, на грунті яких, піднімаючи поступово культурність робітництва, ми підійдемо до вищих форм, які, безумовно, робітництво опанує і які воно вже опановує. Стара пісня, яку ми не так давно чули, що опера для робітництва це справа непідходяща, це мистецтво буржуазне, що різні складні вистави не по робітнику, а що нам треба йти на примітив. Ця стара пісня відповідала тому періоду, коли ми стояли на початку культурного будівництва. Тепер балачки йдуть про те, щоб, починаючи з фабрик і заводів, мати гарні кадри організаторів, культурних робітників, научити робітника, виховати його з примітиву, з більш низьких форм привести до високих форм в приємному для цього вигляді і підвести його до положення класу — гегемона, класу — керівника, щоб він на фронті культурного будівництва займав таке місце, як він займає на фронті політичної гегемонії, де він є вождь й організатор політичної держави. Ми за ці роки з 21 року, коли говорив Леніні, маємо й тут великі досягнення. Ми далеко просунулись, але ми зробили б з вами неправильно, якби ми на такій нараді якраз не побалакали про хиби, про наші недочоти. Почнемо з першого. Чи досить уділяємо ми уваги нашому культурному фронтові, зокрема в ділянці, що обслуговує мільйони пролетаріату, і чи досить ми забезпечили культурними робітниками, які справилися з завданнями, що їм ставляться, чи все ми з вами зрозуміли для себе досить, щоб для того, щоб бути корисним для робітничої держави, для Комуністичної партії і пролетаріату, робітникам треба вперто й вперто над собою працювати. Я гадаю, що не помилюсь, коли скажу, що цього ще нема. Це є перше, над чим треба нам працювати.
Друге, у нас, товариші, ще є багато зазнавання, коли ми тріснутими фразами прикриваємо своє неуцтво, коли ми іноді може бути революційними гаслами прикриваємо те, що під цими гаслами, коли добре потрусити, посидіти з чоловіком і побалакати, то відкриється нове незнання тої справи, яка цьому робітнику доручена. Ми далеко вже відстали від того, коли під пролетарським мистецтвом розуміли різні викрутаси інтелігентської братії, що утворилися на фронті пролетарського театру і т. ін. Ми далеко від цього відійшли, та картина, яку ви могли бачити в «Березолі» в постановці пролетарського театру, здається в «Шпані»3, ця картина, звичайно, тепер не відбиває загального фону, а може лише відбивати перекручення в окремих невеликих районах. Але тут, товариші, у нас ще є багато хиб і недочотів. Халтурщина у нас ще панує в багатьох робітничих клубах та робітничих виставах. Ми боремось з популяризацією малоросійщини з ковбасою та чаркою і з різними подібними виставами. Ми відкидаємо це як непотрібну річ, що негативно впливає не тільки на робітництво, а і взагалі на нашого радянського глядача. А ця ковбаса та чарка обходним шляхом находе собі дорогу до деяких аматорських гуртків наших робітничих клубів, і часто доводиться чути, коли відповідальний працівник профспілки скаржиться, що така-то п’єса не зустрічає відповідної прихильності і оцінки з боку робітничої маси, а ось каже, якщо дамо просто побутову — ту, що Садовський4 ставив, так це •бере. І до мене звертався Садовський в Києві з свідченням, що він, саме Садовський, бере робітничого глядача не чим іншим, як різними такими речами. Він звертався зі свідоцтвом робітничих організацій. Про що це каже? Це каже, що міщанські смаки серед деяких груп робітництва існують. Ми з вами впали б в ідеалізацію робітничого «ласу, якби сказали, що ніякого міщанського смаку ні в яких шарах робітництва нема і навіть вимог з цього боку нема. Із цим смаком, щоб він не розповсюджувався, не находив собі нової аудиторії, треба уміло боротися, боротися художніми виставами, боротися роз’яснювально-виховною роботою. Ми тут зробили теж дуже мало. Треба шукати нові форми, треба їх на грунті досвіду минулого нащупувати, вони у нас будуть зростати в міру зміцнення нового оточення, у міру можливості, але коли шукання нових форм перетворюється в який-то спорт, коли балясами відносно форм прикривають беззмістовність того, що дають робітництву, з ним треба боротися. Візьміть наш літературний фронт. Зараз ми відкрили дискусію, ведемо широкі балачки про літературні угруповання, про ті форми, що дають пролетарські письменники, про форми пролетарського мистецтва. Я вчора був присутній на такій пролетарській дискусії і, на мій погляд, те, за що нас так лякав Ленін, у нас ще розквітчується махровим цвітом. Колись то були письменники, писали твори, ці твори читала публіка, з’являлась критика і на грунті вивчення художніх творів оприділювали, до якої художньої течії треба його віднести, як треба кваліфікувати форму і стиль, який це письменник писав, чи це класицизм, чи це реалізм, чи романтизм і т. ін. А тепер ми це повернули догори ногами, тепер замість того, щоб на художній продукції оцінювати, що це за форма, чи підходяща вона пролетаріату, ми прямо методом спору починаємо дискутувати, які форми більш підходящі нам. Робітництву треба — юдин кричить — реалізм, другий — романтизм, а третій виходить і каже — треба ці форми одкинути, а треба динамічний конструктивізм чи конструктивний динамізм. Аудиторія літераторів задає йому питання: «А що це за конструктивний динамізм?» І замість цього він каже: «Ось прочитайте такі літературні твори». Доповідач 10 хв. пояснює, що таке конструктивний динамізм, але так дати форму, літературний приклад він не може тому, що він це слово на печі висидів, надумав і я гадаю, що він і сам не знає, що воно таке, а прийшов і доводить, що це єдина форма пролетарського мистецтва. Я вважаю, що треба шукати літературні форми, але треба шукати шляхом позитивної роботи, шляхом великої роботи над тим, що ми маємо і що мали в минулому, щоб ці форми літератури й мистецтва формувались в міру нашого зросту культурного, в міру наших побутових форм і в міру економіки, яка буде розвиватися в нашій країні. Ми знаємо, що робітничий клас є основною запорукою того, що наш культурний процес має зростати шляхом соціалістичним. Соціалістичну нашу культуру може забезпечити робітництво, а це є правильно, і тому ми так гостро ставимо питання, що ідейне керівництво пролетаріату на культурному фронті повинно належати йому. Треба, щоб пролетаріат підняв себе-культурно настільки, щоб він був гідним керівником на цій ділянці. І я ще раз повторюю, що коли хто-небудь намагається прикриватися міщанським смаком окремих груп пролетаріату, прикриватися міщанськими запитами до мистецтва, книжки й театру з окремих керівників нашої робітничої лабораторії, той зробить надзвичайно велику помилку.
Відчиняючи нашу нараду, т. Рабичев5 якраз зупинився на тому, що у нас на Україні подвійна складність культурного процесу. Ми не лише маємо наверстати те, в чому відстали культурно робітники і селяни, але ми маємо наверстати в нових формах нового слова нових шарів, які знайшли собі після революції можливість розвиватися в формі української пролетарської культури. Це накладає на нас дуже-великі обов’язки. В чому вони полягають? В тому, що ми маємо наші пролетарські маси в одній частині українські, а в другій — русифіковані, маємо великі кадри серед пролетаріату, пролетаріату чисто російського. Звичайно, треба забезпечувати робітництву можливість користуватися його рідною мовою, рідним словом, треба забезпечувати трудящим можливість мати свої школи, мати свої театри, свої драмгуртки й т. ін. Але це ще не все. Є ще інші обов’язки, є інші завдання, які відмічено нашою партією. Треба уміти навчити робітника піднятися до рівня класової свідомості класу, що будує соціалістичне суспільство, щоб він зрозумів сам, що йому треба взяти найактивнішу участь в творенні української радянської культури. Щоб він усвідомив для себе, що бути вождем українського селянства, бути організатором Української Радянської Соціалістичної Республіки — це значить брати активну участь в культурному творчому процесі, це значить опанувати мову, опанувати культуру, вивчити історію України, стати, як я казав, вождем всього культурного процесу. Коли ми цього зробити не зможемо, то дарма будемо кричати про дрібнобуржуазний ухил, дарма будемо кричати про національний ухил. Наш крик буде залишатись криком істерії без тих заходів, що забезпечать культурний розвиток соціалістичного характеру. І ось завдання нашої партії, завдання свідомої частини робітництва, профспілок в першу чергу свою роботу підтягнути, усвідомити робітничу масу, приєднати її до загального українсько-радянського культурного процесу. Ваші форми є найкращі форми для початку притягування пролетарських мас до культурного будівництва і ваші форми, форми театральні, форми пісні, драматичного гуртка, є ті доброхітні форми, де можна познайомити і прилучити російського робітника до культурного українського процесу. І їх партія і профспілки повинні використати в першу чергу, а тому цілком правильно, коли ми до вас будемо адресуватися, коли ми вас почнемо перевіряти, як ви, працюючи в Києві, Дніпропетровську, Одесі, Сталіно, Харкові, як ви забезпечуєте нам виховання нових кадрів, підтягуєте всю робітничу масу до опанування українського культурного процесу. І ми з вас перших запитаємо, як виконується постанова ЦК КП(б)У про приєднання робітництва до цієї великої роботи, до цих великих завдань, чи виконується це вами, чи ні. Я повинен сказати, що вона виконується не скрізь і не в достатній мірі. Треба для себе в першу чергу, для робітника культурної ділянки і профспілкам треба для себе в першу чергу свідомо намітити календарну програму проведення принципових засад партії, бо з цим ми на цій основній ділянці можемо мати прорив, можемо мати небажані для нас негативні явища. Раз партія сказала (і цьому ніхто не може заперечувати), що робітничий клас забезпечить на Україні соціалістичний культурний процес так, як він забезпечив будівництво Української Радянської республіки, а не У.Н.Р., ми повинні це виконати й без сумніву це виконаємо. Я хотів би, приносячи вам це привітання, щоб на цій нараді або щоб з цієї наради ми роз’їхались, усвідомивши перш за все, що роботи у нас залишилось ще дуже багато, що кожен рік, кожен місяць вимагає від вас вищої кваліфікації й більших знань, що ви повинні, коли не хочете випасти з культурного процесу, зростати разом з масою, обганяти її, зростати разом з нашою робітничою країною, щоб кожен із вас поставив собі за завдання стати високопідготовленим культурним робітником, як це не дивно, культурним робітником на культурному фронті.
По-друге, щоб ми не плелись в хвості, а щоб ми, використовуючи цілу низку форм культурної роботи, використовуючи якраз на вашій ділянці художні форми цієї роботи, драматичні, музичні, фахового кваліфікованого театру, зуміли сполучити примітивні запити робітництва, яке лише приєднується до культури, з нашими досягненнями, щоб ми зуміли своєчасно, даючи гарних організаторів, утворити драматичні гуртки і перекинути між ними моста до нашого професійного кваліфікованого театру, щоб ми забули всі аргументації про відсталість робітництва, а свої думки звернули на те, яким шляхом найкраще приєднати робітничі маси до вищого рівня художнього культурного процесу, щоб ми з вами відчули на собі обов’язок підвищувати смак у робітництва до художніх творів, щоб ми з вами з цієї наради поїхали свідомі того, що українізація, що український культурний процес це не є щось то там для села, а це є складова частина соціалістичного будівництва, щоб ми з вами (хто ще цього не зробив) повинні поставити в порядку денному своєї роботи, як складову частину культурної роботи, питання української культури, не лише ознайомлення з нею, а й використання форм цих на вашій роботі, підтягування робітництва, висуванця нових кадрів, щоб ми з вами, профспілки стали тим резервуаром, який нам дасть пролетарських акторів, пролетарських режисерів, який нам дасть організаторські культурні кадри для нашого великого села, тому що від цього, ще раз повторюю, залежить характер українського культурного процесу, чи буде він соціалістичним, чи буде переживати болісні явища дрібнобуржуазних ухилів.
І ось за цією роботою, свідомі завдання якої перед нами стоять, бо культурні питання повинні вирішуватись принципово, ніж питання інші, свідомі, що ми ці труднощі подолаємо, давайте, накресливши тверді, ясні шляхи, під проводом Комуністичної партії підемо вперед і ми тоді, безумовно, переможемо, українську культуру буде створено як культуру соціалістичну, культуру пролетаріату, і робітничий клас залишиться гегемоном на культурному фронті, як він є політичним вождем всіх трудящих (оплески).
