БОЇ ЗА 60 КІЛОМЕТРІВ ВІД МОСКВИ
(136) Головна квартира Фюрера, 23 жовтня

Верховне Командування Збройних Сил повідомляє: Не зважаючи на несприятливу погоду, наші війська протягом останіх днів широким фронтом прорвали зовнішні оборонні позиції в південно-західньому і західньому напрямку від совєтської столиці. В деяких місцях наші передові частини вели бій за 60 кілометрів від Москви. Минулої ночі на Москву скинуто фугасні і запалювальні бомби. Підводні човни потопили чотири ворожих судна разом на 32.000 рбт. При цьому в Атлантичному океані загинув британський військовий транспорт „Ораній” на 14 000 рбт, який ішов під сильним і швидкохідним конвоєм. Під час денних нападів бомбардувальники потопили одне вантажне судно на 1.500 рбт. і в наслідок попадання бомб пошкодили велике торговельне судно. Нічні нальоти авіації при добрій видимості були спрямовані проти постачального порту Біркенхеда. На важливих воєнних спорудах виникли великі вибухи і пожежі. Інші бомбардувальники успішно скинули бомби на район порту Грет-Ярмут. Протягом минулої ночі ворог скинув фугасні і запалювальні бомби на різні місця Західньої Німеччини. Серед цивільного населення є незначні жертви. Матеріальні збитки невеликі. Зенітною артилерею збито три британських літаки. За час з 15 до 21 жовтня 1941 року англійська авіація втратила 59 літаків, тоді як наша авіація в боротьбі проти Великобританії втратила 8 літаків.
