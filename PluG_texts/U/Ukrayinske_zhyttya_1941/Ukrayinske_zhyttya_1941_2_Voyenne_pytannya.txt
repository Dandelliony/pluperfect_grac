ВОЄННЕ ПИТАННЯ НА СХОДІ ОСТАТОЧНО РОЗВ'ЯЗАНЕ
БЕРЛІН, 10 жовтня. З нагоди нечуваних в історії перемог німецьких збройних сил у їх боротьбі проти світового ворога — більшовизму — керівник німецької преси д-р Дітріх виступив 9 жовтня перед авторитетними представниками німецької преси. Він повідомив про оточення ще трьох ворожих армій у районі Брянська і зазначив, що воєнне питання на Сході остаточно розв'язане. Д-р Дітріх ще раз підкреслив величезну різницю між німецькими і ворожими повідомленнями. Він вказав на те, що новітні німецькі методи ведення війни навмисно затримують можливості пропаганди на користь воєнним діям. Лише коли досягнуто повного успіху, сказав п. Дітріх, ми дозволяємо фактам говорити за себе. Наші противники роблять якраз навпавки. Вони в значній мірі створюють бої на основі слів, а коли ці бої програно, у них слів уже невистачає. Але воєнні повідомлення за останній час просто неперевершені — вони складаються з цілої низки найрізноманітнішої брехні, яку ворожі фахівці висмоктали з пальця. Щодо так званого великого наступу Тимошенка. то п Дітріх заявив, що Тимошенко взагалі ніколи не починав нічого такого, що можна було б назвати наступом. Якщо його окремі батальйони або роти дене будь і йшли в атаку, вони були розгромлені. Весь „наступ Тимошенка" — це цілковитий блеф, який розчарував весь світ. Такою ж брехнею є постійне повідомлення того, що нібито поновлено зв'язок з Ленінградом Рівно місяць тому Ленінград відрізано всяким наземним сполученням і таким відрізаним лишається він і до цього часу. Коли вже не можна заперечувати цілком очевидних німецьких успіхів, ворожі повідомлення починають наводити дані про нібито величезні втрати німців, які насправді дорівнюють лише 5 % втрат за час першої імперіалістичної війни, хоч за три з половиною місяців війни на Сході Німеччина здобула більше, ніж за три з половиною роки світової війни. Безперечно ті, кого ми б'ємо не хочуть визнавати наших успіхів, — сказав п. Дітріх. Далі він зазначив, що операції на Сході, як і всі інші, розроблено і проведено під безпосереднім геніальним керівництвом Фюрера. Величезний прорив на центральному фронті призвів до повного оточення армій маршала Тимошенка в двох кільцях, де відрізано від 60 до 70 дивізій. Якщо взяти до уваги, що армії Ворошилова оточені в Ленінграді, а армії Будьонного по суті розгромлені у величезних боях на схід від Києва і на північ від Азовського моря, то не має сумніву, що весь совєтський фронт розгромлено і що із знищенням армій Тимошенка, яке відбувається саме тепер, більшовики втратять останню військову групу. Від Волги до Азовського моря, крім оточених армій, відступають рештки розбитих армій. З розгромом армій Тимошенка вирішена доля походу на Схід. Дальший перебіг подій буде такий, який забажають німці, бо цей останній удар остаточно знищує воєнну силу Совєтського Союзу. Опір останніх дивізій буде незабаром придушений. Англійська мрія про провал війни на два фронти не здійснилася. Безперечно, сказав д-р Дітріх, що після закінчення вирішальних операцій Англія буде тішити себе базіканням про відновлення совєтських армій або про безмежні простори Росії. Хай наш ворог буде певний: Фюрер не така людина, щоб дати ворогові час для відновлення після такого нищівного розгрому в наслідок воєнного дилетанства. Після характеристики совєтських командирів, які командували великими військовими з'єднаннями, але ніколи не вели їх у бій. І встановлення того факту, що тактика більшовиків сприяла успіхам німецьких збройних сил, керівник німецької преси підкреслив величезні досягнення німецьких військ. Він зазначив, що після трьох з половиною місяців безперервних боїв німецькі війська ще досить сильні для того, щоб за тисячу кілометрів від батьківщини вести фронтальний наступ, оточуючи ворога подвійними кільцями. Але коли в майбутньому буде написана історія цього походу, сказав п. Дітріх, то світ побачить, що ці майже неймовірні операції були продуктом генія Фюрера, і війська, які їх провели, були запалені вогнем його волі.
