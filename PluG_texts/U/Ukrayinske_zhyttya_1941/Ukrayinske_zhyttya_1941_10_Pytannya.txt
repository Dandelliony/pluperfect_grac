ПИТАННЯ НА ЧАСІ
В ці дні назріло і вимагає чіткого розв'язання складне і важливе питання питання нашого ставлен ня до національних меншин, що є мешканцями України, зокрема питання стосунків між українцями і російським населенням. Москва, як держава, протягом століть була гнобителем українського народу. Москва позбавляла наш нарід його мови, його традицій; викорінювала національні риси, найдорожчі кожному народові, русифікувала Україну. Москва большевицька в стократ збільшила колоніальні методи традиційної політики в Україні, хоч і приховувала це „національною" формою. Москва винна в розсіяні сили українського народу, великому знищенні його провідних верств. Україна завжди була бар'єром Европи проти навали Москви і це становище нашої землі важко позначилось на всьому нашому житті. Отже, віковічна ворожість українського народу московської держави є свідома, грунтовна і справедлива. Іншого ставлення не може бути і в цьому ставленні є сила національного духу українців. Російське населення в Україні є національною меншиною. Це населення до певної міри асимілювалося, втратило свої специфічні національні риси, значно українізувалося, ідеологічно підпадає під вплив української нації. Було б помилково переносити наше ставлення до Московшини взагалі на російську національну меншину. Як і до всякої національної меншини треба ставитися в залежності від її позиції до України. Всі носії великодержавного російського шовінізму повинні зустріти з нашого боку рішучу відсіч. Зовсім інше повинно бути ставлення, до тих елементів, що щиро бажають працювати разом з нами на користь України. Не можна припускати большевицьких, московських принципів гноблення національних меншин і цілих народів лише тому, що вони не росіяни. Це є вияв азіатщини. Не можна терпіти ворожості національних меншин до українців. Тут повинно бути цілковите порозуміння. Українцям на їх батьківщині належить провідна роль, вони мають посідати керівну роботу, брати всі справи у свої руки — це цілком природній, зрозумілий кожному принцип. Але поруч з тим до роботи треба залучати всіх здібних до праці на майбутнє України. Всі повинні зараз працювати на відновленая нормального життя, на поновлення нашого господарства, на остаточний розгром большевизму. Працювати в тісному контакті з німецьким командуванням, з усіма силами нового порядку. Большевизм — є спільний ворог, і з цього виходить наше ставлення до співробітництва. Ті елементи російського населення, як і населення інших національних меншин, що ставляться лойяльно до української справи, що були пригноблені не нависними большевиками, знайдуть цілковиту підтримку і поле діяльності відповідно своїм силам. Всяка безпідставна національна ворожнеча, здібна послабити сили боротьби проти большевизму, сили відбудови господарчого та культурного життя України, може бути використана ворогами. Треба рішуче засуджувати перетворення особистих інтересів окремих осіб в справу національних стосунків, не можна ставити великі національні завдання на послугу дрібним справам, перетворювати політику в домашню служницю. Коли іде величезна війна, війна за майбутнє всього світу, уміння координувати сили набирає особливого значення. В час вирішення всесвітних проблем всяка вузькість, обмеженість, короткозорість, є надто шкідлива. Членів російської національної меншини. що ходять щиро працювати в розбудові української державності, радо вітаємо між нами, але російських імперіалістичних шовіністів, репрезентантів білої та червоної Москви, які б осмілилися перешкоджати нам в нашій творчій національній роботі маємо попередити, що всі їх спроби можуть закінчитись для них дуже зле. В систему нової Европи український нарід хоче увійти як порядкуючий в своєму просторі, й нема сили, щоб спинила його поступ.
Ю. Швидкий.
