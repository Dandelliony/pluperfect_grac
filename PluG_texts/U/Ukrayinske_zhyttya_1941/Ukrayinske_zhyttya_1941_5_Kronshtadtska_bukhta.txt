КРОНШТАДТСЬКА БУХТА У СВІТЛІ ПРОЖЕКТОРІВ
(Від воєнного кєреспондета Мартіна Віккельмана)
Як блукаючі примарні руки, обшукують большевицькі прожектори нічне небо над Кронштадтською бухтою. З північних передмість Ленінграда починається це сяйво і не переривається до останньої західньої фортеці навколо Кронштадтського острова, останньої фортеці Совєтів у Фінській затоці, щільно біля гирла Неви. Німецькі бомбардувальники роблять наліт, але цього вечора їх відвідини призначені не для большевицької столиці, що перебуває під сильною загрозою німецьких військ і де ще палають пожежі від останнього нападу, а для віддаленої на 15 км. Кронштадської бухти, яка останніми днями стала неприємно помітною. І сьогодні знову ще з висоти польоту ми бачимо вогонь важких берегових батарей на острові і в різних фортах бухти, які звідти обстрілюють наші війська. Трохи далі у нічній темряві світяться палаючі вздовж лінії фронту села. Гуркіт артилерії, мерехтіння снопів світла не вщухає ні на мить. Цілісінький день ми брали там участь у наземному бої, ми розігнали військові і танкові з'єднання, розтрощили нашими бомбами бункери та польові укріплення. Тепер наш „Гайнкель -111“ з рівномірним гудінням мотора летить назад над фронтом, туди, де ще блукають по небу прожектори і виблискують ясним сріблом хвилі Балтійського моря. Берега досягнено. Прожектори намацують нас, відходять набік і знову повертають; тим часом клубочаться червоні хмарки від розривів важкої зенітки, але поодинокі і вже не такі міцні, як кілька тижнів тому. Як темна пляма, оточена блискучими, світлими очима прожекторів, лежить перед нами острів Кронштадт. А там... правда, батареї на березі посилають ще залп за залпом до узбережжя. Вони незабаром замовкнуть. Поволі ми повертаємо на курс. Ніч неймовірно світла і ясна. Променисте північне виблискує перед нами в рухливих хвилях і замінює місяць. Заворушилась оборона. Все більше сяють прожектори, і зенітка жвавіше згадує про свої завдання. От ми досягли південно-східнього миса. Схилившись над пристроєм для скидання бомб, прикладаючи до ока оптичний прилад, спостерігач чекає слушного моменту, щоб кидати бомби. Трохи ліворуч... трохи праворуч .. „Скинути бомби, закрити клапани, новий курс X градусів“, — слідують одне за одним розпорядження. Ми знову беремо курс на берег. Знизу спалах... один, другий, третій. Одна за одною вибухають бомби. Поруч пожеж, що виникли раніш, спалахує нова, потім згасає, далі спалахує інша, щоразу стає більшою. Але ось ми вже знову над континентом, над фронтом, між хмарками зенітки та прожекторами Совєтів, а потім, там, де здіймаються до неба білі сліди трасуючих куль, потім знову летимо над власними лініями. Далі крізь ніч наближається аеропорт. Але атаковані нами островні батареї цього вечора вже більше не стріляли.
