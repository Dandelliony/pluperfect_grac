ЗАХОПЛЕНО ПІДСТУПИ ДО КРИМСЬКОГО ПІВОСТРОВА ВЕЛИКІ ВИБУХИ ТА ПОЖЕЖІ У МОСКВІ
Головна квартира Фюрера, 29 жовтня
Верховне командування Збройних Сил повідомляє: Як уже повідомлялося в спеціальному зведенні піхотні дивізії у взаємодії з авіацією в результаті запеклих боїв захопили підступи до Кримського півострова. Під час боїв на прорив сильно укріплених оборонних позицій противника за час з 18 до 28 жовтня взято загалом 15 700 полонених, 13 танків, 109 гармат і знищено або захоплено численне спорядження. Переслідування розбитого ворога триває. Румунські війська захопили острів біля північно-західнього узбережжя Азовського моря і очистили його від ворога. В Донецькому басейн союзні війська продовжували успішно переслідувати відступаючого ворога. На північному відтинку фронту еспанська „Синя дивізія" атаками на оточення здобула кілька населених пунктів і знову захопила велику кількість полонених. Протягом дня і ночі потужні з'єднання бомбардувальників скинули на Москву фугасні і запалювальні бомби. Спостерігалися великі вибухи і пожежі. Дальші повітряні напади були спрямовані проти Ленінграда. Після кількаденного переслідування підводні човни потопили з каравану суден, що йшов з Гібралтара до Англії з великим вантажем і під сильним конвоєм, 14 ворожих торговельних суден разом на 47.000 рбт, а також англійський есмінець. Таким чином, була знищена більша частина каравану. Врятувалося лише кілька дрібних суден. В ніч на 29 жовтня бомбардувальники скинули бомби на портові споруди і склади продовольства на південно-західньому узбережжі Англії. Протягом минулої ночі поодинокі британські бомбардувальники зробили безуспішні нальоти на Західню і Центральну Німеччину. За час з 22 до 28 жовтня британська авіація втратила 48 літаків. За цей же час у боротьбі з Великобританією загинуло 7 наших літаків.
