Таємниці кремлівського двору
(ПРОДОВЖЕННЯ)
Було три думки щодо смерті Алілуєвої. Одна з них, офіційна, підкреслює, що жінка завжди була хвороблива і що смерть сталася в наслідок розриву серця. Але цій версії не вірить ніхто. Інші вважають, що, повернувшись до дому, Сталін ввійшов у кімнату дружини, суперечка відновилася і, охоплений безмежною люттю, диктатор задушив жінку. Проте, і ця думка мало імовірна — це було б вперше, коли б Сталін власними руками заподіяв вбивство, — до цього часу він користався послугами відповідних осіб. Нарешті треті твердять, що за смертю Алілуєвої стоять Кагановичі, які злякалися того, що вона знову стала енергійною і її вплив може відновитися. Крім того, вони надто довго чекали на її смерть — отже довелося трохи допомогти долі, а кремлівська кухня отрут вже стала славнозвісною. На користь цієї версії говорить той факт, що через дуже короткий час після смерті Алілуєвої Сталін одружується з Рейзою Каганович. Не лише Алілуєву примушують замовчати навіки. Коли 1 грудня 1934 р. в Ленінграді забито Кірова, то це стає влучним приводом, якого так бажає Сталін, для розправи з усією старою гвардією большевиків. Півтора року проводять Каменев, Зінов'єв, Бакаев, колишній начальник ГПУ Ленінграда, та шістнадцять інших, в минулому дуже відповідальних комуністів, в стінах тюрми, перш ніж вони „готові" для процесу. Їм нема більше чого втрачати, крім життя, і вони намагаються врятувати це злиденне життя найгіршим збезчещенням і заплямуванням самих себе. Цей процес підготовлений дуже старанно, ролі добре вивчені і розподілені, називаються нові імена, і перед судом стають Томський, Риков, П'ятаков, Радек, Бухарін, Угланов, Серебряков, Сокольніков. В ніч на 2 лютого 1937 р. з старою гвардією покінчено — тіла колишніх вождів большевизму лишалися лежати в яру на Ходинці. Але Ягода, який так вміло влаштував цілий ланцюг сенсаційних процесів, ще живий, і от саме Ягода повинен впасти останньою жертвою. Процес Ягоди має певну мету — в СССР було надто багато випадків наглої смерті і нарід надто часто дивувався, чому та чи інша ділком здорова людина несподівано померла. Тепер Ягоду об рано „козлом відпущення" для того, щоб нарід перестав дивуватися. На процесі Ягода змушений визнати, що він отруїв свого попередника Менжинського. Причина цього, — нібито заздрощі і шанолюбство. Далі він стверджує, що примусив зарізати під час операції сина Максима Горького, бо дружина його була коханкою Ягоди. Тут Ягода, змінивши імена, цинічно розповідає історію смерті Фрунзе. Поруч з Ягодою на лаві підсудних лікарі Левін і Козаков, на перший погляд нібито другорядні фігури. В дійсності ж саме час усунути їх з дороги. Лікар Левін, головний кухар кремлівської отрутної кухні, може краще, ніж будьхто, розказати історію смерті Надії Алілуєвої, а лікар Козаков писав свідоцтво про її смерть. Лікар Левін міг би також розповісти, і від чого помер за місяць до процесу Орджонікідзе, і єдиний, хто наважився голосно і відверто протестувати проти цієї бійні. Отже, папка з написом „Справа Г. Ягоди" закінчується коротеньким записом: „Смертний вирок виконано 15 березня 1938 р,“. 5 лютого 1937 р. Сталін скликає в Кремлі нараду маршалів, на якій присутній Єжов, але немає Блюхера, що уникає з'являтись до Сталіна без особистої охорони.
(Закінчення в наступному номері).
