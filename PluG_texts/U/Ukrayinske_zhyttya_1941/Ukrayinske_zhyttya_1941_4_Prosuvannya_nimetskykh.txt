ПРОСУВАННЯ НІМЕЦЬКИХ І СОЮЗНИХ ВІЙСЬК У ДОНЕЦЬКОМУ БАСЕЙНІ
РАЙОН БАЛТІЙСЬКОГО МОРЯ ОЧИЩЕНО ВІД ВОРОГА
Головна квартира Фюрера, 22 жовтня
Верховне Командування Збройних Сил повідомляє: Протягом 21 жовтня німецькі і союзні війська продовжували зайняття совєтських індустріальних районів Донецького басейну. На південь від Брянська під час очищення поля бою взято в полон ще 5,000 чол. , а також захоплено один важкий танк і 56 гармат. Як уже повідомлялось в спеціальному зведенні, взято острів Дарде Таким чином, всі балтійські острови перебувають у німецьких руках і весь район Балтійського моря очищено від ворога. Одній піхотній дивізії німецького війська в тісній взаємодії з з'єднанням військово-морського флоту і авіації вдалося вже 12 жовтня несподівано висадитися у південній частині острова. Після десяти днів упертих боїв острів звільнено від ворога. В наші руки потрапило 3.003 полонених. Розбито 6 берегових батарей. Рештки ворога, який намагався втекти морем, знищені частинами військово-морського флоту і повітряних збройних сил. Під час успішних операцій по висадці військ на острови Балтійського моря активну участь взяли штурмові судна. Військово морський флот успішно підтримував дії німецької морської авіації. Вдень і вночі німецька авіація бомбардувала совєтську столицю Москву. У боротьбі проти Великобританії потужні з'єднання минулої ночі атакували порт Ньюкастл. Відмічено значні пошкодження доків, складів і постачальних підприємств. Дальші повітряні напади були спрямовані проти портових споруд Дувра. На узбережжі Ламанша німецькі винищувачі збили 11 англійських літаків, Загинув один німецький літак. У Північній Африці німецькі пікіруючі бомбардувальники влучно скинули бомби на англійські артилерійські позиції і бункери біля Тобрука. В ніч на 22 жовтня британські бомбардувальники атакували різні місцевості Північно-Західньої Німеччини, зокрема Бремен. В наслідок бомбардування переважно житлових кварталів, серед цивільного населення є жертви вбитими і пораненими. Під час нападу збито п'ять ворожих літаків.
