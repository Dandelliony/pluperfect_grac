Таємниці кремлівського двору
ЗАКІНЧЕННЯ
Сталін холодно оглядає присутніх.  — Я вирішив, — каже він – надати ГПУ тих прав, яких воно раніше, не мало. Від цього часу товариш Єжов має право судити кожного з лав червоної армії, від простого бійця до маршала включно. Таким чином він знову наведе порядок в червоній армії, бо я маю найточніші відомості, що люди, які займають найвідповідальніші пости в червоній армії, зійшли з дороги пролетарської революції. Крім того, ви товаришу маршале, – звертається він до Тухачевського, – негайно вступаєте в командування Волзькою військовою округою і ще сьогодні виїжджаєте до Саратова. Тухачевський мовчки вклонясться, зпіпивши зуби. Через місяць починається новий ланцюг арештів. В чому ж справа? Готувався путч проти диктатури Сталіна і Єжова. Група совєтських генералів під керівництвом Тухачевського вирішила покласти край режимові Сталіна, розпустити Комінтерн, встановити військову диктатуру, до певної міри відновити приватну власність, віддати селянам землю, взагалі застосувати ряд заходів, які б знайшли гарячу підтримку серед населення. Тухачевський наказав, щоб оголошення нових розпоряджень Сталіна, які мали незабаром найти, стало сигналом. за яким в Києві мав виступити Якір, а в Мінську Уборевич. командувач Білоруської військової округи. Проте Якір, що заздрив Тухачевському. не додержується цього наказу. Він вважає, що повстання повинно початися в Москві, і їде туди, щоб переконати Тухачевського в тому, і що саме він, Якір, єдина людина, яка може повести за собою московський гарнізон. В цей час Сталін видає розпорядження, а якір, замість бути в Києві, ще не повєрнувся з Москви. Київський гарнізвн не виступає. а кілька командирів, довірених осіб Якіра, вважають, що справа програна, і мчать до ГПУ, де, рятуючи свої голови, розказують усе. Єжов дістав те, чого він бажав, — першокласні докази. Тоді він запрошує Тухачевського до себе. Маршал, який відчуває, що все загинуло, і розуміє, що опір безглуздий, з'являється на виклик. Ледве він відчиняє двері в кабінет Єжова. як той стріляє, і Тухачевський падає на підлогу тяжко поранений. 12 червня 1937 р. в Кремлі відкрилося перше засідання суду під головуванням маршала Блюхера, якого літаком привезли до Москви. Сталін призначив на голову саме його, того Блюхера, якому він постійно не довіряє, кого вважає учасником змови, і відмовитись від цього доручення було б самогубством . Тухачевського приносять в зал суду на ношах. Він абсолютно не відповідає на запитання суду, взагалі протягом усього процесу не говорить ні слова. Під час виконання вироку на внутрішньому дворі Луб'янської тюрми ГПУ кат схиляється до блідої людини на ношах і стріляє в скроию – А про що ж повинна дізнатися громадська думка? – питає Єжов. 
 — Народові ми скажемо, ще вони продали німцям Совєтський Союз і червону армію, — відповідає Сталін. Отже, тепер живою залишилась лише одна особа, яка відігравала велику роль за життя Леніна – Надія Крупська. Їй дали затишний дачний будиночок, де її невідступно „охороняють" китайці, що не знають жодного російського слова. Вона живе в цілковитій самотності і її єдиний скарб — п'ятнадцять листів Леніна, опублікування яких Сталін боїться гірше смерті. Коли в лютому 1939 р. Крупська захворює, на будиночок поспішають накласти печатки. Проте, все лишається на своїх місцях — Крупська може ще видужати. Але люди, одужання яких не бажає Сталін, не так легко виходять з кремлівської лікарні, куди, не зважаючи на її опір і протести, перевезли дружину Леніна. Отже вона вмирає. В той же день Берія, який заступив Місце Єжова, Микоян і Маленков, особистий секретар Сталіна, зривають печатки і обшукують будинок з льоху до горища. Всі листи і рукописи попадають у важку вогнетривку касу Сталіна 3 крупською покінчено... А в мавзолеї на Червоній площі лежить німе набальзамоване тіло Леніна... Мертві не говорять,.. 
Т. С.
