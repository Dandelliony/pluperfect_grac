ВІРА І МУЖНІСТЬ
Нині дні є дні вирішальних змагань, найбільших воєн. Майже весь світ охоплений вогнем: війни, майже всі країни світу прямо чи посередньо втягнуті в неї. Ці велетенські змагання досягли найвищої точки, найбільшого загострення, бо вони є вирішальні для долі всієї Европи. У ці дні всі народи Европи напружують всі свої м'язи, потроюють працю, єднають національні сили, пройняті і згуртовані святими ідеями. Ці дні є вирішальні для долі і нашої батьківщини, для долі нашої нації, і це залежить від нас, від нашої праці, розважності і єдності. В єднанні, згуртованості — наша сила і незламна воля Єднанням і спільною волею ми завоюємо почесне місце серед народів, здобудемо повагу й пошану до себе і до нашої батьківщини. Геть гнилі інтернаціоналістичні сюсюкання, геть рабську покору, внутрі національну ворожнечу і низьке зневір'я до своїх братів, геть чорну печать Москви! Тільки та людина гідна бути членом великої української нації, яка має священну й невгасиму ненависть до одвічних своїх ворогів і безмежну віру до своїх братів, яка має прагнення і воліє піднятися вище своєї егоїстичної локальності до рівня національної ідеї, до єднання. Така людина здатна йти на пожертву для нації і її ідеалів. Кожен українець може і повинен стати під знамена великого національного ідеалу, під знамена свого національного гасла: „Україна над усе". Це гасло мусить оволодіти мозком і серцем кожного українця, якому дорога батьківщина, дорога Україна. Щоб стати повноцінним членом великої громади — нації, людина мусить пройнятися любов'ю до всього рідного, до всього національного вона мусить мати, незламну, тверду віру в сили свої нації, в її майбутнє. Член нації мусить іти на пожертву для нації, на пожертву для цілого народу. Тільки та людина здатна на це, яка сповнена вірою і мужістю. Безсмертний герой античності Прометей без жодного страху відповів посланцю Зевса, що йому „краще бути прикованим до скелі, ніж бути покірним слугою Зевса". Ні страждання прикутого ланцюгом до скелі, ні страшні муки, що спричиняв йому хижий орел, клюючи його печінку, ні обіцянки Зевса – ніщо не зламало його мужності, не і зломило його волі, бо Прометей мав тверду віру в правоту своїх ідеалів, бо він знав, за що терпить ці муки, і ця незламна віра живила його мужність. Мужність і незламна віра Прометеєва обеззброїли посланця, що мав чинити жорстоку Зевсову волю, бо посланець пройнявся повагою до віри і мужності Прометея. Ні ласки, ні обіцянки, ні погрози, ні важкі стіни Петропалівської кріпості не зломила мужності нашого національного мученика Павла Полуботька, бо він мав віру в свою справу, бо він мав віру, що правда запанує, і Україна буде вільна Герої Базара вкрили себе невмирущою славою хоробрих, бо вони вірили в свою Матір-Україну, бо вони вірили в її сили, вірили в її майбутнє, вірили в нас. Смерть Павла Полуботька і героїв Базара сповнювала і сповнює мільйони українців непохитною вірою і незламною мужністю. Людина, що має віру, не боїться йти на жертви. Вона мужня, бо знає, що людину можна знищити, можна зноїти в тюрмах і засланнях, та схоронити віру людини, що є вірою цілої нації, не під силу ніяким катам. Віра житиме вічно. Вона буде сповнювати мужністю всіх, хто пройметься її чарівним подихом, чий мозок і серце вона опанує. 
Яковенко. 
