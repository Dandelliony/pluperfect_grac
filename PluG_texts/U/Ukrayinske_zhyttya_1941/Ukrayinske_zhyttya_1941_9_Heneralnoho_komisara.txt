Генерального комісара Київ ІІІ (Харчування та сільське господарство) м. Київ, листопад 1941 р.
Перевіркою стану виконання наказу від 15 жовтня 1941 року про обов'язкову поставку картоплі, садовини й городини в Київській області на 1 листопада 1941 р. мною встановлено, що здача продукції проходить надто повільно, і це в наслідок нечіткої організації здачі більшістю голів районових управ і сільських старост та зовсім недостатньої роботи ряду голів райспоживспілок, які ще й досі не включилися в цю роботу. Виходячи з цього і враховуючи, що наближається встановлений термін закінчення обов'язкової здачі — 10 листопада, — Німецьке Військове Командування наказує:
1. Зобов'язати голів районових управ протягом 2 днів перевірити правильність доведення зобов'язань по здачі картоплі і городини всім продуцентам відповідно до фактичного засіву площі в розрізі культур та перевірити перебіг виконання здачі, обов'язково встановивши щоденний графік здачі та оперативний контроль і керівництво сільськими старостами, надаючи останнім потрібну допомогу тощо. 
2. Головам районних управ та сільським старостам, в разі виявлення злісного ухиляння продуцентів від здачі належних від них картоплі та городини, проводити примусове вилучення останніх, допускаючи й цілковите вилучення від таких господарств не тільки належної від них частини продукції, але й всієї наявної кількості її в господарстві. 
3. Нагадати головам райспоживспілок, що система споживкооперації повинна здійснювати не лише приймання продукції, але вона повинна бути справжнім організатором всіх заготівель, за що керівництво кооперації несе відповідальність нарівні з головами районових управ та старостами. 
4. Кожному здавцеві райспоживспілки зобов'язуються видавати на приймальних пунктах, квитки з зазначенням кількості й вартості прийнятої продукції та розрахуватись готівкою. В разі відсутності в райспоживспільці готівки належить видати здавцеві окрему тимчасову розписку, за якою проводити розрахунок після відновлення роботи банку, за таким зразком: 
РОЗПИСКА 
1941 р. . . . місяця . . дня село . . 
. . району . . . . . . .
Видана здавцеві . . . . . . району 
п . . . . . . в тому що належні йому 
гроші за здані продукти в обов'язкову поставку 
за приймальними квитками . . . . . . райспоживспілки 
ч. . . . .від . . . 1941 р. Крб.  .  . коп . . . 
ч. . . . .від . . . 1941 р. Крб.  .  . коп . . . 
ч. . . . .від . .  . 1941 р. Крб.  .  . коп . . . 
             Разом   Крб. . . коп, . . 
    (.  .  .  .  . крб.) 
будуть сплачені . . . . . райспоживспілкою після відновлення роботи банків. 
                         Голова райспоживспілки 
М. П.                       (підпис) 
                   Головбух (підпис). 
5. Щоб забезпечити приймання від здавців картоплі та городини та ефективніше використати транспорт, а також щоб краще обслуговувати здавців, дозволити райспоживспілкам утворення якнайбільшої кількості додаткових приймальних пунктів, розташовуючи їх при шосейних пристанційних та при пристанських шляхах. 
6. У випадках неможливості через бездоріжжя, холоди вивезти картоплю на приймальні пункти дозволяється приймати картоплю в буртах від сільських громад під схоронні розписки, за нижчезазначеним зразком, засвідчені старостою, на якого покладається відповідальність за охорону та своєчасне вивезення всієї картоплі на приймальний пункт райспоживспілки. 
ОХОРОННА РОЗПИСКА 
Місто, село . . . . району . . . 1941 р, 
. . . місяця . . . дня (назва установи чи прізвище особи) прийнято від . . . райспоживспілки на відповідальну схорону таку городину, яка зберігається в .  .  . кагатах, льохах): 
1. картоплі . . . . тонн 
2. капусти . . . . ,, 
3. буряків . . . . ,, 
4. моркви . . . . ,, 
5. цибулі . . . .  „ 
Зазначену городину зобов'язуюсь схороняти згідно з існуючими агроправилами та зберігати від псування і розкрадання до весни 1942 р. Зазначену в цій схоронній розписці городину зобов'язуюсь повністю або частинами вивезти до пристанційного (або при пристанського) приймального пункту, на першу вимогу райспожив спілки. 
Підпис 
Зазначену охоронну розписку свідчу. 
Староста села   .  .  .  .  . 
                (підпис) 
М. П. 
7. Зобов'язати голів районових управ забезпечити своєчасну подачу до облспоживспілки щоденних оперативних зведень про перебіг виконання плану здачі картоплі й городини. 
8. Для забезпечення безвтратного зберігання картоплі й городини зобов'язую Київське облземуправління разом з науково-дослідним інституте до 8 листопада 1941 р. скласти та на діслати до ту районових управ Київської області повну інструкцію про зберігання картоплі й городини в сховищах, бургах та кагатах, додавши відповідні схематичні плани-малюнки. Зобов'язати районових агрономів разом з головами райспоживспілок негайно відвести земельні ділянки для влаштування кагатів і буртів та терміново підготовити всі потрібні матеріали для збудування та обладання їх і завести відповідні пашпорти й журнал температурних вимірювань на кожний закладений бурт або кагат. Журнал вимірювання ведуть працівники райспоживспілок та контролюють районові агрономи; останні повинні вести пашпорти сховищ, буртів і кагатів та систематично перевіряти виконання своїх пропозицій працівниками райспоживспілок. Відповідальність за зберігання картоплі й городини, що надходять на приймальні пункти райспоживспілок, покладається персонально на голів райспоживспілок. Районові агрономи повинні здійснювати повний інструктаж, догляд і контроль за зберіганням продукції на весь час знаходження її на пунктах. Контроль за здійсненням цього наказу в галузі зберігання покладається на Київський обласний земельний відділ та облспоживспілку, а в районах — на голів районових управ. 
9. Довести до відома всіх здавців, що невиконання ними встановлених для них планів обов'язкової здачі картоплі, садовини й городини розглядатиметься як саботаж, за що винні відповідатимуть за законами воєнного часу. Про це голови районових управ протягом однієї доби з часу одержання цього наказу повинні повідомити всіх продуцентів, яким доведені плани обов'язкової здачі картоплі й городини. 
10. Місцеві військові сільсько-господарські керівники мають перевірити виконання цього наказу в цілому, а щодо 2 пакту цього наказу, то голови районових управ зобов'язані проведення його в життя погоджувати з військовими сільськогосподарськими керівниками, які є на місцях. Генеральний комісар Київ ІІІ (харчування та сільське господарство) 
(В. О.) ГОФМАН.
