СТАЛІНО ЗАЙНЯТЕ
Головна квартира Фюрера, 21 жовтня
Верховне Командування Збройних Сил повідомляє: 20 жовтня німецькими і італійськими військами зайнята місцевість навколо Сталіно, одного з найважливіших центрів збройової промисловості Донецького басейну. Само Сталіно було захоплене гірськими стрільцями. На одному з значних промислових підприємств цього міста майорить німецький військовий прапор. Під час очищення поля бою на схід від Брянська загинув головнокомандувач 50 совєтської армії генерал Петров, член Верховної Ради, разом з багатьма офіцерами свого штабу. Бомбардувальники атакували важливі споруди Москви і Ленінграда. В боротьбі проти британського постачального пароплавства німецькі підводні човни потопили в Атлантичному океані 7 ворожих торговельних суден разом на 38 200 рбт. В наслідок попадання торпеди тяжко пошкоджений великий англійський авіаносець „Сфенд Фойн". В північно-східньому напрямку від Гулля бомбардувальники знищили торговельне судно в 10.000 рбт. паданням бомб пошкоджено ще одно велике судно. Протягом минулої ночі авіація атакувала важливіший для постачання порт Ліверпуль, а також порти і важливі воєнні споруди на східньому і південно-східньому узбережжі Англії. Англійські бомбардувальники в ніч на 2 жовтня скинули фугасні і запалювальні бомби в кількох місцях Північно-Західньої Німеччини. Серед цивільного населення є жертви вбитими і пораненими. Є деякі матеріальні збитки. Збито 4 ворожих літаки.
