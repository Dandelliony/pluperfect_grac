Патронат громадського господарства ім. Шевченка м. Борисполя
В громадському господарстві ім. Шевченка є на утриманні четверо патронованих дітей, догляд за якими, а також матеріальна допомога покладається на голову зазначеного господарства пана Назаренка Микиту Гавриловича. Але що ж виявилось при обстеженні стану цих дітей 31/Х — 41 р. членам Бюро допомоги військово полоненим та суспільного забезпечення? Вікна й двері будинку, де живуть патроновані діти, забиті, а самих дітей вміщено в маленьких сінцях, двері яких виходять просто на подвір'я. В сінцях брудно, солома. на якій сплять діти, мокра, самі сінці не опалюються. Діти ходять в рваних черевиках. Їсти ніхто дітям не варить, вони їдять сирі городні овочі та самі готують, як уміють. Діти не мають зміни білизни, від чого у них завелись паразити. Такий стан утримання патронованих дітей надалі нетерпимий. Бюро допомоги зі свого боку пропонує панові Назаренку М. Г. негайно поставити дітей в такі умови, як це потрібно, щоб діти мали догляд, належне харчування та одяг в самому найскорішому часі. 
Бюро допомоги.
