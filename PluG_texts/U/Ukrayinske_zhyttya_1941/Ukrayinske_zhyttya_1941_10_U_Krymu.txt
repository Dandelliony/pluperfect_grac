У Криму досягнуто узбережжя Чорного моря
ТЯЖКО ПОШКОДЖЕНО АВТОМОБІЛЬНИЙ ЗАВОД У ГОРЬКОМУ
(285) Головна квартира Фюрера, 5 листопада 
Верховне Командування Збройних Сил повідомляє: В Криму продовжується переслідування ворога як у південному, так і східньому напрямках. Не зважаючи на тяжкі умови місцевості, в одному місці вже перейдено гірський хребет Яйлу і таким чином узбережжя Чорного моря. Авіація бомбардувала кримські порти Севастопіль, Ялту і Керч і потопила біля їх берегів 2 транспорти разом на 10 000 рбт., а також сторожове судно. Ще п'ять торговельних суден і невеликий советський крейсер в наслідок попадання бомб дістали значні пошкодження. Під Ленінградом ще одна спроба противника переправитися через Неву після сильної артилерійської підготовки була відбита німецькими військами, при чому ворог зазнав тяжких втрат вбитими і пораненими. Приблизно з 100 човнів половина була потоплена, а решта змушені були повернути до берега. Підтримані танками повторні спроби противника прорватися з оточення в інших частинах фронту були розбиті переважно ще під час підготовки Протягом дня з'єднання бомбардувальників інтенсивно атакували Горький, місто, важливе для автомобільної і авіаційної промиславості. Влучання бомб великого калібру призвели до тяжких пошкоджень автомобільного заводу ім. Молотова в індустріальному районі Волги, а також вокзальних споруд у самому місті. Виникло кілька пожеж. Під час повітряних нальотів на Ленінград могли виникнути пожежі важливих споруд. Москва була також бомбардована протягом минулої ночі. Біля Фарерських островів бомбардувальники потопили вантажне судно на 5 000 рбт.; бомби влучили ще в одне велике торговельне судно. В Ламанші сторожові судна успішно відбили повторні атаки британських швидкісних човнів. Під час артилерійського бою 2 швидкісних судна були пошкоджені неодноразовим попаданням бомб. В Сурцькій затоці німецький бомбардувальник влупим попаданням бомб пошкодив третього листопада британський торпедний катер Протягом минулої ночі британські бомбардувальники безуспішно атакували місцевості на заході і північному заході Німеччини.
