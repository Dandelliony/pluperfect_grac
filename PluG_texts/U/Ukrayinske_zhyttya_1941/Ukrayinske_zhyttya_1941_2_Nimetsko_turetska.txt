НІМЕЦЬКО-ТУРЕЦЬКА УГОДА
(85) АНКАРА, 17 жовтня. Державний секретар, турецького міністерства закордонних справ Нуман Менеменк-оглу, який був головою турецької делегації у щойно завершених німецько - турецьких господарських переговорах, мав бесіду з представником офіціозної турецької газети „Улус" про значення нової угоди. При цьому державний секретар Менеменк-оглу зупинився на деталях цієї угоди. Нова угода укладена так, що може бути реалізована і, з другого боку, вона так збалансована, що в однаковій мірі беруться до уваги інтереси обох країн як щодо вартості, так і щодо кількості товарів. В двох списках докладно перераховані товари, які постачає одна країна одній. Перший список складено на 110 мільйонів рейхсмарок. Вія передбачає постачання з боку Німеччини воєнних матеріалів, залізних та сталевих товарів, фармацевтичних виробів, паперу і т. ін. Туреччина експортує, за цим першим списком,, копалини, метали, оливкову олію, бавовну тощо. Другий список охоплює товари на загальну суму в 82 мільйони рейхсмарок і передбачає експорт з Туреччини тютюну-сирцю, сухих фруктів та інших товарів. Наприкінці турецький урядовець відзначив, що обсяг товарів, які підлягають обмінові, є такий великий, що виконання його не може бути проведене протягом одного року. Тому нова угода має строк чинності, який виходить за межі одного року.
