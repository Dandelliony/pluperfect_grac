Відродження української церкви
Доля нашої Церкви нерозривно зв'язана з долею народу та його державності. За князівських часів Церква підкреслила й зміцнила велич держави. Тоді будуються чудові святині у Києві, Холмі, Володимирі й інших містах великої України. А невмирущу славу здобула святиня Софії, Премудрості Божої у Києві, здвинена як наявний зник перемоги над ворогами та як ствердження премудрості наших вождів та нашого народу. У сутінках печер ченці пишуть тоді натхненні „повісті" про наш нарід; під покровом укладаються перші закони, перші „правди" країни. Минали століття. Держава наша хилиться до упадку. Як зловіща прикмета недуги, відходять від Церкви один за одним найкращі українські родини й, зрадивши віру, зраджують пізніш й націю. Мелетій Смотрицький у чудовім творі, що назвав „Плачем" називає довгу низку тих родин-зрадників. Тоді на захист віри стають численні церковні братства простого народу й козацтва, й нарешті своїм не бідним мечем оборонив Церкву великий гетьман Богдан Хмельницький. Потім, коли більшість наших земель перейшло під владу Росії, починається наступ Москви на Церкви. Знищено самостійність Української Церкви, під порядкувавши московському центрові. Проте найбільша національна стихія затрималась серед православного духовенства. Духовні семінарії Полтавська, Кам'янець-Подільська й інші випустили багато чільних діячів нашого відродження. Діти духовенства не тільки будували українську національну Церкву й горожанську владу, але перші стали в ряди рідного війська, окропивши своєю кров'ю всі етапи визвольної боротьби від Крут до Базару. Проте частина духовенства в Україні встигла зросійщитися, а багато, особливо серед вищого духовенства, були приїзжі росіяни. Тому, коли свідома частина духовенства почала домагатись повної українізації Церкви, вони відкинули всі слушні домагання нашого народу. Тоді духовенство й миряни, щоб таки мати свій рідний єпіскопат, висвятили його покладанням рук усієї громади. Це було згідно з звичаями первісної христіянської Церкви, але перечило пізнішим церковним правилам. І тому велика частина українців не погодилася з цим проєктом. Так прийшло відродження Церкви, хоч і шляхом незвичним. Проте велика частина вірних в Україні не погодилася з цим „революційним" виступом і залишилась при давній Церкві. Зрештою за часів жорстокого панування большевиків було знищено усі церковні організації, а насамперед українські Церкви. Безліч вищого й нищого духовенства та вірних загинуло за віру в большевицьких катівнях. Тепер до нового життя стає церква без єпіскопів, св'ященників, без св'ятинь. Праця дуже тяжка, подолати яку можна озброївшись у велику обережність, мудрість та самопосвяту. Ще більше — у нашій праці мусимо відриву відмежуватись від московського центру, щоб знову не утруднити собі шлях відбудови давньої, зовсім незалежної Церкви. На допомогу повинна нам прийти єдина тепер у Европі Українська православна Церква в Західній Волині, Холмщині та Лемківщині. Землі ці знаходились під пануванням Польщі, що всетаки не могла здобутись на такі великі переслідування, як совєти. Там поволі після довгої боротьби з московськими епіскопами вже за часів Німецької влади утворилась Українська Православна Автокефальна Церква, признана за правосильну іншими братніми православними Церквами та світською владою. Церква ця вживає як богослужбову живу нашу мову. Її очолюють чотири єпіскопи-українці, а в її склад входять сотні св'ященників та мільйони вірних. Свою зорганізованість вона може передати й нам. Мусимо зачекати, як звідти зможе приїхати епіскоп й взяти під свою керму наш обездолений нарід. Тим більше мусимо цього прагнути, що Церква ця автоматично поширює й на нас свою незалежність, а тим самим відразу перерве надії деяких залишків москофілів на допомогу з Москви. Переживаємо історичні хвилини. Будуємо свою незалежну Церкву, а кінцевим її завершенням буде створення власного патріархату в Києві. Завдання величезне. Відразу його не осягнемо, тому мусимо бути витривалі й обережні. Остерігаймось короткозорих, непоміркованих пояснень, хоч би вони й давали, як нам здавалося б, загальну користь. Мусимо оминати сварок між, так званою, старою й автокефальною Церквами. Не сперечаймося за кожну Церкву, за кожну парафію. Організуємо Церкву згори. Довіримося мудрості наших майбутніх єпіскопів, що поведуть нас до слави Українського патріархату.
