НАСТУПАЛЬНІ ОПЕРАЦІЇ ПРОДОВЖУЮТЬСЯ УСПІХИ 
ІТАЛІЙСЬКИХ ВІЙСЬК У ДОНЕЦЬКОМУ БАСЕЙНІ
(136) Головна квартира Фюрера, 27 жовтня
Верховне Командування Збройних Сил повідомляє: Не зважаючи на несприятливу погоду, продовжувалися дальші наступальні операції. Італійські війська відбили спробу совєтських частин затримати контратаками наше просування в Донецькому басейні. Ворог був відбитий з тяжкими кривавими для нього втратами і залишив у руках наших союзників кілька сотень полонених. Минулої ночі німецькі бомбардувальники атакували ворожий караван суден біля східнього узбережжя Англії. Потоплено одне вантажне судне на 8.000 рбт. і так тяжко пошкоджено ще три великих торговельних пароплави, що їх можна вважати знищеними. Дальші повітряні нальоти були спрямовані проти портових районів Східньої і Південно-Західньої Англії. В ніч на 26 жовтня німецькі бомбардувальники прямим попаданням бомб потопили біля узбережжя Північної Африки велике військове судно. Минулої ночі ворог скинув бомби на різні місцевості Північно Західньої Німеччини. Серед цивільного населення, особливо в Гамбургу і Бремені, є жертви вбитими і пораненими. Збито 9 британських бомбардувальників Майор Езау, командир однієї ескадрильї, здобув 26 жовтня 100-ту перемогу в повітряному бою.
