Нездійснені надії альянсів 
(Огляд воєнний подій 1943 року)
Вступаючи в 1943 воєнний рік, альянти були певні того, що цей рік неодмінно принесе розв’язку війни. Насамперед у цьому був переконаний пан Черчілль. Тієї ж думки, що й Черчілль, був також його московський спільник — товариш Сталін. Обох єднала ненависть проти націонал-соціялістичної Німеччини, але сам Сталін був особливо зацікавлений у тому, щоб досягнути перемоги якнайшвидше.
Як глибоко обманулися Сталін і Черчілль, показує вже той факт, що після большевицьких атак, які тривали місяцями, Німецька армія як раніше, так і тепер стоїть непохитно, що большевицькі війська ні в одному місці не примусили її до поспішного відступу. Навпаки, Німецька армія, не зважаючи на всі багаторазові ворожі оточувальні спроби, є настільки міцною, що могла раз-у-раз провадити контратаки й виявила таку еластичність, що самі вороги не можуть не визнати її високого бойового духу. Большевики хотіли завдати їм таких поразок в оточувальних битвах, щоб німці вже не могли продовжувати війни. Вороги хотіли в ще більшому масштабі повторити те що німцям удалося зробити в 1941 році, удалося саме тому, що це служило меті їх стратегічних плянів. 
З зовнішнього погляду, в 1943 році большевикам, правда, були залишені певні території. Але при цьому треба пригадати, як планомірно відходила Німецька армія і з якими тяжкими жертвами здала червона армія цю територію в 1941 році. Хіба не втратили большевики при цьому мільйони чоловік полоненими і вбитими, десятки тисяч танків, літаків, важкої зброї та мільони штук ручної вогнестрільної зброї? Хіба не відбувались тоді одна за другою оточувальні битви, в яких у німецькі руки потрапляли величезні кількості полонених і трофеїв? А як відходила Німецька армія? Навіть найбільш об'єктивна, навіть недружня до німців людина мусить визнати, що той час відрізняється від нинішнього, як небо від землі. Німецька армія під час наказаних їй її ж Головною Квартирою відсувних рухів завжди зберігала свою бойову силу. І найбільш вирішальне полягає в тому, що вона не мала ніяких значних втрат і що ворогові ні разу не вдавалося оточувати німецьких частин. На протязі року, в якому наші вороги хотіли розбити Німеччину, вони ні разу не могли викликати навіть замішання в німецьких рядах. 
Большевики, мусіли купити свої успіхи, — якщо можна так назвати здобуття цілковито зруйнованих районів, — ціною таких втрат в людях і матеріялах, які для них є незамінними і відсутність яких вони особливо гостро відчувають тоді, коли Німецька армія почне свої нові великі операції. Понад 3 мільйони чоловік убитими, раненими й полоненими, 16.000 танків, 10.000 літаків та коло 9.000 гармат втратили большевики під час свого літнього наступу ще до початку листопада 1943 року.
Саме останнім часом німецька сторона вказала на те, що Німеччина в минулих місяцях з певним пляном діяла стриманими силами, бо віддавала більше уваги розробленню плянів на майбутнє та підготовці потрібних для них військ, аніж нинішнім боям. Наступні місяці поставлять ворогів Німеччини і на Сході, і на Заході перед такими обтяженнями, яких ще не бувало в попередніх війнах.
Важливі воєнні події підготовляються на всіх фронтах і ми, чекаючи їх, віддаючи всі свої думки й працю для справи перемоги над ворогом нашої батьківщини й нашого народу, почнемо новий рік з твердою впевністю в майбутньому. Німеччина розгромить ворогів, а тим самим принесе перемогу й нам. 
Англія перед самогубством
(Огляд політичних подій)
В цьому році альянти зазнавали на політичній арені труднощів, неменших, аніж продиктоване їм військовими міркуваннями намагання якнайшвидше добитися розв’язки війни.
Спочатку альянти намагалися діяти лише зброєю, ще сподіваючись якимнебудь способом досягти дешевого успіху. Потім вони хотіли виграти війну коштом большевиків і лише тоді, коли німецький фронт виявився непохитним, а московські благання про допомогу ставали раз-у-раз настирливішими, альянти рішилися не більш активні дії. Почалися англо-американські повітряні нальоти на Німеччину, з їх терором, спрямованим проти цивільного населення. В Лондоні і Вашінгтоні думали, що вони, нарешті, мають засіб для того, щоб зломити дух німецького народу. Проте, непохитна упевненість німецького народу в остаточній перемозі і його фанатична рішучість за всяку ціну виграти цю війну завдали британцям і американцям жорстокого розчарування. Вони знову стояли з порожніми руками перед Москвою, яка була щоразу настійнішою в своїх нагадуваннях та відкрито заявляла, що буде задоволена лише тоді, коли альянти відтягнуть із Східнього фронту принаймні 30 німецьких дивізій.
Не тільки Сталін сподівався на протязі 1943 року здобути на Сході перемогу над Німеччиною, — англійський прем’єр-міністр Черчілль теж визначив цей рік, як рік альянтської перемоги, він навіть призначив строк, коли Німеччина буде подолана щонайпізніше. Цим, строком було 9 листопада 1943 року. Цей день, настав, але німецькі гармата так само були спрямовані проти ворогів, як і раніше. На протязі всього часу безперервних ворожих атак Німеччина ні на хвилину не забувала про своє велике завдання — готувати наступні великі події, якими вона буде керувати сама, і особливо ніколи не забувала вона про відплату за невинну кров німецького цивільного населення, пролиту британськими льотчиками-терористами. Коли проб’є година помсти, тоді Англія нехай згадає слова Адольфа Гітлера, сказані ним 9 листопада 1943 року, що є держава, якою Німеччина займеться особливо, і ця держава називається Англією.
Завжди, коли воєнні заходи альянтів кінчалися невдачею, вони вдавалися до політичного агітаційного галасу і таким чином намагалися зробити пролам у згуртованому німецькому оборонному фронті. Одна конференція змінялася іншою, при чому альянти щоразу твердили про єдність, що нібито зв’язує трьох головних спільників, та про свою незмінну рішучість зробити все для того, щоб подолати Німеччину. Вони сипали погрозами проти німецького народу, навіть намагалися спокусити його облудними обіцянками, але ні разу не досягали своєї мети. Альянти збиралися в Канаді, зустрічались у Вашінгтоні, засідали в Москві, оточували себе безліччю таємних агентів у Каірі, забралися навіть у Тегеран. Можна було б думати, що тепер альянти досягли між собою повної згоди. Але не встигли ще пани розпрощатися в Тегерані з «товарищем», як англійська інформаційна служба передала світові дійсно сенсаційну звістку про те, що три спільники вже найближчим часом знову зійдуться для переговорів, поскільки в Тегерані ще не були вияснені всі пункти взаємовідносин.
Хто зв’язується з чортом, той через нього й загине — говорить старе прислів'я. Англія першою відчує правдивість цього прислів’я. Якщо якась держава настільки осліпла, що й досі ще не розгадала політичних інтриг Сталіна, то їй доведеться гірко заплатити за науку. Большевизм не змінився й ніколи не зміниться, не зважаючи на всі його урочисті заяви про те, що він найвищим благом людей вважте свободу та вільне виявлення думок. Досить запитати лише тих нещасних, які перейшли повернення большевиків в області по ту сторону німецьких ліній. В большевицькій системі яка похваляється тим, що вона має «найдемократичнішу конституцію в світі», нічого не змінилося. Хіба тільки одне: ненависть большевиків проти всіх, які при німецькому управлінні зважаючи на обумовлені війною труднощі, дихали вільним повітрям, стала ще більшою.
Большевизм мусить згинули, бо лише його загибель дасть нам змогу жити.
Православні єпіскопи проти Сталінського «патріарха»
Святий Синод Православної церкви, що відбувся в Варшаві, видав послання, до вірних своїй церкви та до всіх боголюбивих християн, в якому займається справою «вибору» митрополита Сергія московським патріархом. У посланні сказано між іншим: «на вимогу безбожницького большевицького уряду В Сов. Союзі проголошено патріарха».
Про це не можна сказати нічого іншого, як тільки висловити погорду й відразу для цинізму, та безпринциповости совєцьких можновладців. Совєтська система винна за смерть 10.000 священників і мільйонів вірних. Большевицька система використала свою владу для того, щоб знищити християнсько-церковний лад у найбільшій колись християнській країні світу, зокрема в Україні. На віки вічні ім'я большевицького тирана заплямоване душегубством і муками незліченних єпіскопів і патріарха Тихона. Оця совєтська тиранія вирішила тепер використати для своєї злочинної пропаганди церкву, яка від них стільки зазнала горя. 3 глибоким затурбуванням довідалася Автокефальна Православна Церква в Генеральній Губернії про ці сумні події в московському церковному житті. Вона приєднується до голосу всіх тих православних епіскопів, що осудили цей новий акт зганьблення християнства. Одночасно синод єпископів звертається до всіх вірних православної церкви з християнським закликом просити Всемогутнього, щоб врятував Православну Церкву в Сов. Союзів, яка так багато терпить.
"Ми з вами"
Підчас боїв на північ від Кривого Рогу троє німецьких гренадирів, бувши на висуненому опорному пункті, витратили всі свої кулеметні патрони й були захоплені в полон. Совєтський сержант хотів розстріляти полонених німців, але йому перешкодили українці, що були в складі ворожої частини.
Один з тих українців, недавно посланих на фронт, пояснив, що німці полонених не розстрілюють. Він розповів, що сам був у німецькому полоні, що з ним добре поводились з згодом навіть звільнили. На Полтавщині він працював у німців і випадково не зміг виїхати підчас евакуації. Як тільки большевики зайняли Полтаву, його зараз же мобілізували.
Раптом появилися і стали наближатись до них чотири «Тигри». Тоді совєтський сержант знов наказав розстріляти полонених, але один з українців його самого забив. Інші сказали: «ми з вами», приєдналися до німців і всі разом щасливо добралися до німецьких позицій.
ЗА ТИЖДЕНЬ
(Огляд воєнних, дій від 20 до 26 грудня ц. р.)
Большевицькі атаки на Никопільський мостовий причілок, відновлені 20 грудня, не дали протягом цілого тижня жодних наслідків для ворога, крім його великих втрат. Тут було підбито 160 совєтських танків. 
В районі Кіровограда німецькі частини далі розвивали успішний наступ. Від 5 до 21 грудня тільки один німецький корпус взяв на цій ділянці 1.300 полонених, знищив або захопив 274 танки, 306 гармат і багато іншої зброї. 25 грудня німці знову здобули ряд важливих висот.
В районі Коростеня й на північний схід та на схід від Житомира ворог 24 грудня перейшов у наступ на широкому фронті. Протягом цього тижня в цих районах знищено 229 совєтських танків.
Намагання ворога прорвати німецький фронт біля Вітебська були цілком безуспішні. Тут Совєти втратили 258 танків.
Минулий, тиждень відзначився великими танковими боями, що знов довели перевагу німецької протитанкової оборони. В зведеннях Верховного Командування Німецьких Збройних Сил зазначено, що тільки за 2 дні — 20 й 21 грудня — большевики на Східньому фронті втратили 412 танків. 
За останні терористичні повітряні напади на німецькі міста англо-америкаиці дорого заплатили: 20 - 21 грудня вони втратили 98 літаків, більшість яких — важкі бомбардувальники що мали по 12 чол. залоги, отже разом противник втратив понад 1.000 чол. льотного персоналу вищої кваліфікації. 
На південно-італійському фронті почалися завзяті бої в районі міста Ортони. Темпи свого просування самі англо-американці визнають черепашиними. Умови гірської місцевости та стійкий опір німецьких військ примушують англо-американців оплачувати кожний крок високими втратами.
Почесні цифри
Одна група стрімкоспадних літаків, що діє на середньому  відтинку Східнього фронту, заокруглила цими днями свої лети проти ворога високою цифрою 25.000. Серед тих своїх дій нищильно поцілила вона 914 танків, 62 транспортні поїзди й численні паровози, 775 батарей, 186 шляхових залізничних та річкових мостів, як також поверх 10 тисяч кінних або змоторизованих возів. Крім цього стрімкоспадні літаки цієї групи збили в повітряних боях 69 ворожих машин. В атаках проти морських об’єктів затоплено один кружляк, три нищильники, один підводний човен і 20 транспортових кораблів, разом на 97 тисяч тонн; пошкоджено три кружляки, п'ять нищильників і 28 транспортових кораблів на 126 тисяч тонн. В цій групі двох нагороджено Дубовим Листям, п’ятьох — Лицарським Хрестом.
Літунсьна війна
Під ритм пропелерів, авіяції і гук експлодуючих бомб почалася війна 1939 року. Той акомпанімент супроводить воєнні дії на всіх фронтах з першого дня світового конфлікту, поширюючи з кожним днем сферу свойого засягу і діяння. Видана перед деяким часом публікація німецького міністерства закордонних справ про повітряний терор англійців, показує як сфера дій літунства у теперішній війні поширилась від атак на чисто воєнні і мілітарні об'єкти, до війни проти цивільного населення. Німецька збірка документів про літунський терор доказує, що ніякої спроби гуманітаризації повітряної війни не дали бажаних успіхів, розбиваючись об неуступність англійців. Безуспішною виявилась також під тим оглядом ініціятива нейтральних кругів. Літом цього року, коли повітряна війна помітно загострилась, звертаючи свою головну нищівну силу проти цивільного населення, в Европі піднялись два голоси, які запропонували певну людяність у бомбардованнях. Тими чинниками були Ватикан і Еспанія. Папа Пій ХІІ гостро засудив літунський терор, який «своїми страшними знаряддями знищення» приносить людству велетенські нещастя. Після звернення Папи апостольська столиця намагалася дипломатичними заходами вплинути на воюючі сторони. Ініціатива Ватикану, крім своєчасного визнання Риму відкритим містом, не дала очікуваних наслідків.
Еспанські пропозиції також закінчилися невдачею. Згодом три німецьких кардинали, — Фульгабер з Мюнхена, Бертрам з Браславу та Інніцер з Відня — надіслали апостольській столиці докладний звіт про шкоди в церковних будовах і в церковному майні, що повстали в наслідок бомбардовань. Ватикан зорганізував у відповідь на те спеціяльну інституцію, яка займається регістрацією всіх знищень від бомбардувань у цілій Европі. Ті факти не змінили ситуації. Літунська війна в Европі загострюється тимчасом щораз більше.
Невдала ворожа спроба
Після довгої, перерви большевицькі сторожові катери й тралери знову зробили спробу прорватися крізь німецькі мінні загорожі в східній частині Фінської затоки, щоб вийти у відкрите море. Вони були проте своєчасно обстріляні. Одне большевицьке судно було влучене прямим поцілом і відразу ж затонуло; інше судно було тяжко пошкоджено, але йому вдалося втекти за допомогою штучної димової завіси. Після цього шість інших большевицьких суден припинили свою спробу прориву.
Святкова вистава
26 грудня у Вінницькому театрі відбулася святкова вистава для добровільців місцевої залоги. Добровільці тепло сприймали вдало складену програму. Найбільше їм подобалися національні танки та старовинні українські і російські пісні, що їх виконували солісти й хор театру. 
Доброволець капітан Вороній виступив з великою і змістовною промовою, в якій схарактеризував сенс боротьби добровільців різних націй проти большевизму і висловив несхильну волю всіх добровільних з’єднань хоробро битися й працювати спільно з Німеччиною до цілковитого і остаточного знищення большевизму.
Вистава була добре оформлена. Сцену прикрашували дві гарні ялинки, освітлені електрикою. Це створювало у присутніх піднесений і святковий настрій.
Японці їстимуть картоплю
Японія, як і цілий Далекий Схід, це країна рижу і сої. Зернових і картопель там не знають. Та війна робить своє. Подібно як і в Европі плекають тепер картоплі краї, ще її досі не знали, нпр. Туреччина, так і Японія починає плекати збіжжя та картоплі, щоб забезпечити себе на довгу війну. 
Манджоу-Го ‒ японський шпихлір, буде тепер плекати картоплі, а посівна площа під пшеницю буде значно поширена в некористь рижу, якого тепер менше будуть сіяти.