На початку 1944 року

З характеру військових подій 1943 року виразно виявляється, що теперішня світова боротьба вступила в нову фазу. Якщо досі тактикою Держав Потрійного Пакту, що увінчалася безприкладними успіхами, був наступ, то тепер вони дають перевагу обороні зайнятих ними просторів, тобто другій можливості кожної війни.
Зовсім ясно, що Німеччина в 1943 році мала як дуже сприятливі, так і несприятливі ситуації, і в Німеччині не бояться признатися в цьому. Була б дивна така війна, в якій один партнер мав би тільки тріюмфи, а другий — тільки неуспіхи. Кожний з партнерів повинен не тільки наносити дошкульні удари противникові, але вміти витривало приймати й протиудари.
Отже заслуг фельдмаршала Роммеля, що їх високо оцінювали навіть вороги, не зменшує те, що він, ведучи тактично визначні бої, із своїх позицій, віддалених на 60 км. від Александрії, мусів відступити через італійську Лівію до Тунісу та в кінці, під натиском переважної ворожої сили, і зовсім відступити з Африки. Його ім’я вічно житиме в історії війни. Якою трагічною була боротьба маршала та яку малу допомогу він мав од італійської частини своїх військ, це стало ясним тільки після того, коли німецький уряд опублікував матеріяли про безсоромну зраду Бадоліо та екс-короля Італії. Отже від залишення по-зиції під Ель-Алямайном до ганебного ув’язнення Беніто Мусоліни веде червона нитка, яка вже давно вислизнула з рук аліянтів, і від 12 вересня, коли з наказу Адольфа Гіглєра відважні німецькі парашутисти визволили Дуче, нитку цю пряде Німеччина та її приятелі. Якщо в Лондоні та Вашінгтоні сподівалися зрадою Бадоліо напасти на европейську фортецю з Північної Африки, то на початку 1944 року воєнна і політична ситуація така:
1. Вигнання Савойської династії виявилося корисним не тільки для італійського народу, а й для успішного ведення війни Державами Осі на континенті.
2. Тільки після цього та після утворення республіканського національного уряду під керівництвом Беніто Мусоліні фашизм уперше має змогу, не оглядаючись на зрадницьку Савойську династію, виявити в дії свою справжню революційну суть.
3. Всі розрахунки аліянтів на упадок Італії не тільки не здійснилися, навпаки — тепер настала між Німеччиною та Італією справжня політична, військова та господарська співпраця. Крім цього Дуче заявив, що приспішено сформовані фашистським республіканським урядом збройні сіли «незабаром займуть своє бойове місце по боці товаришів-вояків Держав Потрійного Пакту».
4. Тоді як раніше повітряні сили Держав Осі мусіли вишукувати ворожі військові та транспортні судна на Середземному морі, тепер ні ворожі судна оперують у водах біля Південної Італії, — отже на просторі, сприятливішому для німецьких літаків.
5. І врешті, якщо плютократи на початку війни запевняли, що вони ведуть її за те, щоб. визволити народи з «ярма» їх авторитарних урядів, то вже перших трьох місяців англійсько-американського свавільства в зайнятій ними частині Італії вистачить для того, щоб показати світові, чого може чекати Европа від вихвалюваних аліянтами «свобод» у випадку їх перемоги.
Але найвиразніше виявилося в 1943 році рішення німецького керівництва відступати на широкому східному фронті. Коли совєтам навіть приносячи великі жертви, не пощастило проломити головні лінії німецько-европейської оборони, то, відступаючи, ця оборона скоротила свій фронт на кілька сот кілометрів в порівнянні з фронтом на початку 1943 року, майже всюди досягнувши намічених позицій, об які розбиваються всі ворожі напади. Наслідки німецько-европейського хрестового походу проти большевизму за минулих 12 місяців такі:
1. Переходом в боротьбі з СССР від наступу до оборони та віддавши частини зайнятого раніш великого простору і скоротивши фронт, Держави Осі не тільки звільнили великі сили для інших завдань, але й кожний кілометр відступали ворогові так дорого, що большевицький колос, без сумніву також і в 1943 році був ослаблений не менше, ніж попереднім великим наступом сил Держав Осі.
2. Прикрашувані аліянтською агітацією купи безвартісних і безкорисних руїн та попелу, що їх, планово відступаючи, полишили німецько-европейські війська, не можуть звільнити Совєтів од примар голоду.
3. Політичні та військові події 1943 року довели не тільки Лондон, а, як виявила конференція в Тегерані, також і Вашінгтон до щораз більшої залежности від Москви. Наслідком цього доходило до незгоди між аліянтами, тоді як між Державами Потрійного Пакту панувала повна згода.
4. Чим важчі були бої на Східному фронті в 1943 році, тим виразніше виявлялося, що без німецької сили Европа не видержала б наступу воєнного комунізму. Диявольська прогноза англо-американської пропаганди, що Райх у 1943 році матиме вдруге 9 листопада 1918 року, не здійснилася. Вона розбилася об сильну волю надіонал-соціялістичного керівництва та о внутрішню замкненість німецького народа, яких не зломили навіть розбійницькі методи британсько-американських терористичних літунів. Продукційна сила німецького воєнного промислу збільшилася, хоча ворожа пропаганда твердить протилежне, а блокада, що на неї покладали такі великі надії «демократичні ощасливлювачі людства» — тепер така сама тупа зброя, як була й раніше. В протилежність до першої світової війни населення Райху має тепер досить харчів. Генерали Голод, Час, Зима та всякі інші не помагають ворогам Німеччини. Зате з тим більшою певністю наближається година відплати за всі ті страждання, що їх пережила Німеччина від ударів повітряної війни в 1943 році. Як і завжди, відколи Фірер Адольф Гітлер керує долею Райху, так і на початку нового року всі німці гуртуються біля нього з любов’ю, пошаною та непохитною вірою в те, що він доведе до переможного кінця важкий та вирішальний бій німецького народу.
