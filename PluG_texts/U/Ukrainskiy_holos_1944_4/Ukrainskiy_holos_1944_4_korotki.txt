КОРОТКІ ВІСТІ
• Поява большевика Вишинського в середземноморській комісії в Південній Італії викликала велике занепокоєння в Ватікані. Ватікан не забув того, що Вишинський свого часу був головою надзвичайного совєтського суду й виносив вироки, які змушували здригатися увесь цивілізований світ.
• Керівник північно-американського уряду воєнної мобілізації Вірнес, заявив у новорічній відозві, що 1944 рік так на воюючому фронті, як і в краю буде критичний та тяжкий.
• «Більше як правдоподібно, що німці швидко зготовлять вам неприємні несподіванки», заявив північно-ірландський міністер Міджелей у промові у Бельфасті.
• Один бритійський двомоторовий бомбардувальник впав 17 кілометрів від Грандолі, малого міста на півдні Португалії. Залогу з 4 осіб врятовано.
