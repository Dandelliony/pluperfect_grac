199. ДО В. Г. ШЕВЧЕНКА
29 липня 1860. С.-Петербург
29 июля.
Посилаю тобі 1000 карбованців грошей. Якщо можна буде розділить плату за ґрунт на три срока — розділи, а як же ні — заплати разом за 10 десятин землі, а купчую кріпость зроби на своє ім’я. Про хату напишу тобі, як діждусь твого письма.
Друг і брат Ш.
Нехай мені Пріся напише, що вона прочитала в тих книжках, що я їй послав. Скажи Васі, що як буде вчиться, то я їй на ту весну намистечко привезу.
Йосип п’яний і дурний — вибач йому. А сестрам, як побачиш, од мене поклонися. У сестри Ярини спитай (як побачиш), чи оженила вона свого сердешного сина, чи ні.
На хату купи тілько соснового дерева, на двері і одвірки дубового або ясенового. Хата щоб була 10 аршин вперек і 20 вздовж. 
Як найдеш сухого береста, то бери: здасться на що-небудь — хоч на лави.
Чом мені Пріся і Ганнуся нічого не напишуть? Вася — та ще, думаю, і читать не вміє?