216. ДО М. К. ЧАЛОГО
6 листопада 1860. С.-Петербург
1860,
6 ноября.
С.-П-бург
Любий мій і щирий земляче!
Спасибі вам за письмо ваше. І велике спасибі за «Кобзаря» мого, що ви його так щиро привітали. А тепер ось що! Або самі, або скажіть І. М. Сошенку, щоб він дознався, де там у Києві живе мадам Соар? Як дознається, то щоб пішов до неї та подивився, як там живуть мої небоги Пріся і Ганнуся. Та будьте лас[каві] і напишіть мені.
Ще ось що! Напишіть мені швиденько, чи можна буде послать вам 100 екземп[лярів] «Кобзаря» для передачі на комісію київським книгопродавцям. І во ім’я Божіє напишіть мені, що робиться в ваших воскресних школах.
Ще ось що: скажіть І[вану] М[аксимовичу], щоб він вам щиро сказав, чи здорова його жінка і його чорнява Ганнуся. Він мені сам не напише. Ледащо! Та ще й старе ледащо!
Оставайтеся здорові, нехай вам Бог помагає на все добре!
Искренний ваш Т. Шевченко
Передайте мое искреннее почтение вашей супруге.