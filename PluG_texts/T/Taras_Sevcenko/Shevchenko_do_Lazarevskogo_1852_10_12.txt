Заграй мені, дуднику, на дуду,
Нехай свого лишенька забуду.
Сироті на чужині і сухар хлібом стане. То так і мені оце ваше письмо. Були ви, як здорові пишете, в Петерб[урзі]. Не питаю вас, що ви там бачили, а тілько дякую вас за те, що привезли мені поклон от Василя Язучевського і од братів своїх, спасибі їм, що не забувають мене на чужині, а надто Михайлові спасибі за гроші.
Пошли Господи добре здоров’я Левицькому. Спасибі вам, що ви про його мені написали.
А башкирский офицер, що я вам рекомендовал, повинно буть умер, коли він до вас не ходить, а як не вмер, то певно одурів, а ще й Казанского университета!
Багато дечого мені треба б було написать до вас, та ніколи.
Вибач мені ради святого Федора Тирона, що я до тебе нашвидку пишу, сьогодня пошта прийшла, а завтра одходить.
Не забувай Ш.
На звороті:
Ф[едору] Л[азаревському]